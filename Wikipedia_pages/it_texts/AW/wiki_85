{"id": "4192040", "revid": "1542020", "url": "https://it.wikipedia.org/wiki?curid=4192040", "title": "HoriMiya", "text": " \u00e8 un manga \"yonkoma\" scritto ed illustrato dal \"mangaka\" HERO, e pubblicata dal 2007 dalla Square Enix. Al 2011 sono stati pubblicati dieci volumi della serie. Nel 2012 \u00e8 stato realizzato un adattamento anime sotto forma di OAV, prodotto dallo studio Hoods Entertainment e diretto da Shingo Natsume, il cui primo episodio \u00e8 stato pubblicato il 26 settembre 2012.\nTrama.\nKy\u014dko Hori \u00e8 una ragazza popolare ed estroversa che frequenta il secondo anno del liceo Katagiri. A causa del lavoro, i suoi genitori sono spesso assenti da casa, quindi ella si prende cura amorevolmente del suo fratello minore, S\u014dta. Per puro caso, quest'ultimo viene soccorso dopo una caduta da Izumi Miyamura, compagno di classe di Ky\u014dko, ignorato da tutti a causa del suo aspetto da \"otaku\" e del suo carattere schivo e solitario. Ky\u014dko non riconosce il suo compagno, poich\u00e9 fuori da scuola egli appare come un ragazzo attraente, sfoggiando liberamente piercing e tatuaggi, lascito di un'infanzia difficile. Trascorrendo sempre pi\u00f9 tempo insieme, i due riescono a mostrarsi vicendevolmente lati del proprio carattere sconosciuti agli altri, diventando inizialmente amici e, successivamente, facendo sbocciare un'insolita e passionale relazione. L'evoluzione della propria vita sentimentale permette a Izumi di guadagnare fiducia in se stesso e a stringere amicizia con i suoi compagni di istituto, anche loro alle prese con diverse vicissitudini amorose.\nMedia.\nManga.\n\"HoriMiya\" (2007-2011).\nIl manga di \"HoriMiya\" \u00e8 stato scritto da HERO e pubblicato da Square Enix dal febbraio 2007 al 22 dicembre 2011 inizialmente sotto l'etichetta Gangan Comics per poi proseguire su Gangan Comics Online.\n\"HoriMiya\" (2011-2021).\nIl manga di \"HoriMiya\" viene scritto da HERO, disegnato da Daisuke Hagiwara e serializzato dal 18 ottobre 2011 sulla rivista \"Monthly GFantasy\" edita da Square Enix. La serie si \u00e8 conclusa il 18 marzo 2021 con un totale di sedici volumi. Il 16 luglio 2021 \u00e8 stato pubblicato uno one-shot che funge da epilogo della storia.\nIn Italia la serie \u00e8 stata pubblicata da Edizioni BD sotto l'etichetta J-Pop dal 16 maggio 2018 al 27 ottobre 2021. I capitoli sono indicati con il termine inglese \"page\" (lett. \"pagina\").\n\"Hori-san to Miyamura-kun Omake\".\nIl manga di \"Hori-san to Miyamura-kun Omake\" viene scritto da HERO e serializzato dal 21 luglio 2012 sotto l'etichetta Gangan Comics Online.\nOAV.\nNel 2012 \u00e8 stato realizzato un adattamento anime sotto forma di OAV del primo manga \"Hori-san to Miyamura-kun\", prodotto dallo studio Hoods Entertainment e diretto da Shingo Natsume, il cui primo episodio \u00e8 stato pubblicato il 26 settembre 2012, il secondo il 25 marzo 2014, il terzo il 25 marzo 2015 e il quarto il 14 dicembre 2018. Altri due episodi sono stati pubblicati il 25 maggio 2021.\nLa sigla di chiusura del primo episodio \u00e8 cantata da Asami Set\u014d, voce di Kyoko Hori. Il tema di chiusura del secondo episodio \u00e8 cantata da Yoshitsugu Matsuoka (doppiatore di Izumi Miyamura); nel terzo episodio \u00e8 stato adoperato il brano cantata nuovamente da Set\u014d mentre nel quarto episodio \u00e8 stata impiegata la canzone di Matsuoka.\nAnime.\nUn ulteriore adattamento anime, questa volta sotto forma di serie televisiva e che narra le vicende del secondo manga, \u00e8 stato annunciato il 17 settembre 2020. \u00c8 prodotto dallo studio CloverWorks e diretto da Masashi Ishihama, la sceneggiatura \u00e8 affidata a Takao Yoshioka, il character design a Haruko Iizuka e la colonna sonora a Masaru Yokoyama.\nIl 18 settembre 2020 sono stati annunciati i doppiatori dei protagonisti: Hori viene doppiata da Haruka Tomatsu, mentre Miyamura da Kouki Uchiyama.\nIl primo trailer (\"Hori &amp; Miyamura ver.\") \u00e8 uscito il 21 settembre 2020, il secondo (\"Ishikawa &amp; Yuki ver.\") il 19 ottobre 2020, e il terzo (\"Sengokou &amp; Remi &amp; Sakura ver.\") il 2 novembre 2020.\nComposto da tredici episodi, \u00e8 stato trasmesso dal 10 gennaio al 4 aprile 2021 su Tokyo MX e altre reti affiliate. La sigla d'apertura \u00e8 cantata da Y\u014d Kamiyama mentre quella di chiusura \u00e8 interpretata dai Friends.\nLive action.\nUn film live action e una serie televisiva sono stati entrambi annunciati il 23 novembre 2020 mentre il cast principale e i membri dello staff sono stati rilevati il 21 dicembre successivo. Il lungometraggio e il dorama televisivo sono entrambi diretti da Hana Matsumoto; il primo verr\u00e0 presentato in anteprima il 5 febbraio 2021 mentre il secondo verr\u00e0 trasmesso a partire dal 16 febbraio su MBS e TBS.\nAccoglienza.\nIl volume 2 di \"HoriMiya\" ha raggiunto il 15\u00ba posto nella classifica settimanale dei manga Oricon e al 2 dicembre 2012 aveva venduto copie. Il volume 3 ha raggiunto il 32\u00ba posto e al 4 maggio 2013 aveva venduto copie. Il volume 4 ha raggiunto il 21\u00ba posto e al 10 novembre 2013 aveva venduto copie. Il volume 5 ha raggiunto l'8\u00ba posto e all'11 maggio 2014 aveva venduto copie. Il volume 6 ha raggiunto il 2\u00ba posto e al 16 novembre 2014 aveva venduto copie.\n\"HoriMiya\" \u00e8 stato il numero 6 dei fumetti consigliati dai dipendenti della libreria nazionale del 2014."}
{"id": "4192041", "revid": "52461542", "url": "https://it.wikipedia.org/wiki?curid=4192041", "title": "Transistor complementare a effetto di campo metallo-ossido-semiconduttore", "text": ""}
{"id": "4192042", "revid": "110157", "url": "https://it.wikipedia.org/wiki?curid=4192042", "title": "B\u011blot\u00edn", "text": "B\u011blot\u00edn \u00e8 un comune della Repubblica Ceca facente parte del distretto di P\u0159erov, nella regione di Olomouc."}
{"id": "4192043", "revid": "767487", "url": "https://it.wikipedia.org/wiki?curid=4192043", "title": "Dejan Djuranovi\u0107", "text": "Carriera.\nAllenatore.\nNel giugno 2020 prese le redini della panchina del in sostituzione del tecnico Andrej Razdrh."}
{"id": "4192044", "revid": "1305772", "url": "https://it.wikipedia.org/wiki?curid=4192044", "title": "Moments (One Direction)", "text": "Moments \u00e8 una canzone della boy band britannica One Direction, estratta dalla versione \"deluxe\" del loro album studio di debutto \"Up All Night\" (2011) e pubblicata come allegato all'EP del singolo \"Live While We're Young\". La canzone \u00e8 stata scritta dal cantautore Ed Sheeran e da Si Hulbert, e prodotta da Hulbert. La canzone ha ricevuto revisioni positive dalla critica musicale.\nBackground.\n\"Moments\" \u00e8 stata scritta da Ed Sheeran e Si Hulbert, ed \u00e8 stata prodotta da Hulbert. In un'intervista, Sheeran parlando della canzone, ha dichiarato: \"L'ho scritta anni fa. Ho fatto un CD di 40 canzoni che stavo per pubblicare. Harry Styles degli One Direction stava a casa di un mio amico chitarrista a quel tempo. Stavano mettendo il loro album insieme e non avevano abbastanza canzoni. Ho detto \"Qui c'\u00e8 un CD. Se vuoi una di queste canzoni, ce l'ho.\" Ed \u00e8 andata sull'album. Era una canzone che non ho mai avuto intenzione di utilizzare. Per averla su un album multi-platino \u00e8 piuttosto bella\" Durante il lancio dell'album nel Regno Unito nel 2011, Louis Tomlinson ha detto che la canzone era la sua preferita dell'album, definendola \"fenomenale\". Niall Horan ha comentato, \"scrivere e registrare questa canzone con Sheeran nel nostro album \u00e8 stato un onore.\" Nell'aprile 2012, Sheeran ha parlato della canzone in un'intervista con Dose.ca, e ha parlato di come ha avuto un aumento di giovani fans nell'America del Nord. Ha aggiunto, \"\u00c8 strano, in Inghilterra ho visto ogni cosa \u2014 e hai persone giovani, persone anziane, persone di mezza et\u00e0. Qui ci sono pi\u00f9 fan giovani, e penso che alcuni di essi abbiano a che fare con la canzone che ho scritto nell'album degli One Direction.\"\nSuccesso commerciale.\nLa canzone ha debuttato sulla Official Singles Chart al numero 118 il 3 dicembre 2011. Ha debuttato sull Billboard Canadian Hot 100 al numero 87 il 21 marzo 2012 e sulla Australian Singles Chart al numero 60 l'8 aprile 2012. Il 2 agosto 2012, \"Moments\" \u00e8 la sesta miglior canzone degli One Direction nel Regno Unito.\nLive.\nGli One Direction hanno cantato la canzone al loro Up All Night Tour. La versione live della canzone del tour \u00e8 presente anche nel loro DVD \"Up All Night: The Live Tour\"."}
{"id": "4192045", "revid": "110157", "url": "https://it.wikipedia.org/wiki?curid=4192045", "title": "Hon\u011btice", "text": "Hon\u011btice (in tedesco \"Honietitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4192049", "revid": "110157", "url": "https://it.wikipedia.org/wiki?curid=4192049", "title": "Horn\u00ed Lapa\u010d", "text": "Horn\u00ed Lapa\u010d (in tedesco \"Ober Lapatsch\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4192050", "revid": "110157", "url": "https://it.wikipedia.org/wiki?curid=4192050", "title": "Ho\u0161tice (Zl\u00edn)", "text": "Ho\u0161tice (in tedesco \"Hoschtitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4192056", "revid": "599013", "url": "https://it.wikipedia.org/wiki?curid=4192056", "title": "Gregor \u017didan", "text": ""}
{"id": "4192063", "revid": "466539", "url": "https://it.wikipedia.org/wiki?curid=4192063", "title": "Igor Benedej\u010di\u010d", "text": "Carriera.\nCalciatore.\nDa calciatore ha collezionato 8 presenze e una rete con la nazionale slovena. And\u00f2 in gol nel 1992 a Tallinn nell'amichevole contro l', risultando il primo calciatore sloveno a segnare in una partita internazionale.\nAllenatore.\nNel novembre 2018 ha guidato per alcuni giorni la nazionale, in attesa della nomina del nuovo CT."}
{"id": "4192064", "revid": "1833487", "url": "https://it.wikipedia.org/wiki?curid=4192064", "title": "Alex Belli", "text": "Biografia.\nPrimo di quattro figli maschi, nasce e cresce a Parma, dove la famiglia gestisce un allevamento di cavalli. Appassionato pianista, agli studi da geometra affianca quelli in Composizione musicale e Canto recitativo al Conservatorio di Musica Arrigo Boito, diplomandosi. Impara anche a suonare vari strumenti di musica rock e pop, e per un breve periodo lavora da speaker radiofonico. \nDesideroso di lavorare in radio, nel 2001 giunge a Milano, abitando in corso Como con alcuni amici. Notato da un \"booker\" della \"The Fashion Model Management\", inizia a fare casting, sfilando per la prima volta per Gianfranco Ferr\u00e9. Viene in seguito scelto personalmente da Giorgio Armani.\nInizia a lavorare come modello, sfilando in tantissime citt\u00e0 del mondo come New York, Londra e Parigi, per Giorgio Armani e altre griffe di moda. Nel 2007 apre a Milano il suo studio da fotografo e videomaker, AxB Production, occupandosi di moda e pubblicit\u00e0. Successivamente, alla carriera di modello e fotografo affianca quella di attore, su consiglio di Fioretta Mari. A teatro recita nel musical \"La Surprise de l'amour\", con la regia di Marco Bracco. Nel 2009 affianca Claudia Gerini in uno spot per la compagnia telefonica 3, e viene scelto per recitare nella soap opera di Canale 5 \"CentoVetrine\", dove dal 2010 \u00e8 nel cast fisso nel ruolo di Jacopo Castelli. Nell'inverno 2012 partecipa, in coppia con Samanta Togni, come concorrente all'ottava edizione del talent show di Rai 1 \"Ballando con le stelle\".\nNel settembre 2012 ha prodotto e girato un film uscito nelle sale cinematografiche l'11 aprile 2013 con il titolo di \"Un'insolita vendemmia\". Nell'inverno 2015 \u00e8 uno dei concorrenti della decima edizione del reality \"L'isola dei famosi\", condotto da Alessia Marcuzzi su Canale 5. Viene eliminato in semifinale prima contro Valerio Scanu con l'86% dei voti e poi nello spareggio con Rocco Siffredi con il 31% dei voti in positivo, non entrando cos\u00ec a far parte della rosa dei cinque finalisti. Nel contempo l'attore continua a lavorare a CentoVetrine fino alla fine della sua messa in onda, avvenuta nel 2016.\nNel 2017 recita nel film \"The Broken Key\" di Louis Nero. Nel 2019 recita in due film diretti da Adelmo Togliani: \"Ciao Nina\" e \"Dagli occhi dell'amore\". Nel 2021 \u00e8 un concorrente della sesta edizione del \"Grande Fratello VIP\" dal quale viene squalificato, dopo 3 mesi, per aver violato le regole sul COVID-19 ma, dopo circa 2 mesi, rientra nella casa come ospite.\nVita privata.\nNel 2013 sposa la modella slovacca Katarina Raniakov\u00e1, da cui si separa ufficialmente nel 2017. Dal 2017 al 2019 ha una relazione con la modella Mila Suarez. Il 26 giugno 2021, con la benedizione di suo padre diacono, scambia le promesse d'amore con la modella e attrice venezuelana Nusat Del Valle Dur\u00e1n P\u00e9rez nota come Delia Duran."}
{"id": "4192075", "revid": "767487", "url": "https://it.wikipedia.org/wiki?curid=4192075", "title": "Matja\u017e Cvikl", "text": ""}
{"id": "4192078", "revid": "123136932", "url": "https://it.wikipedia.org/wiki?curid=4192078", "title": "Episodi di Mim\u00ec e la nazionale di pallavolo", "text": "La serie animata di Mim\u00ec e la nazionale di pallavolo si compone di 104 episodi trasmessi in Giappone tra il 1969 e il 1971.\nI titoli italiani qui riportati sono quelli proposti e riadattati da Mediaset nel 1995 e non quelli della prima edizione anni '80."}
{"id": "4192080", "revid": "287204", "url": "https://it.wikipedia.org/wiki?curid=4192080", "title": "Heartbreak on Hold", "text": "Heartbreak on Hold \u00e8 il secondo album della cantante Alexandra Burke, pubblicato il 4 giugno 2012. L'album \u00e8 stato anticipato dall'uscita di un primo singolo, \"Elephant\", in duetto con Erik Morillo, che ha riscontrato successo soprattutto nel Regno Unito. Dopo il primo, esce a maggio 2012 il secondo singolo dal titolo \"Let It Go\", che riscontra un successo discreto, nonostante le numerose performance live della cantante. A causa delle scarse vendite l'album viene definito un flop.\nVendite.\nIl disco ha venduto nella prima settimana solo 6.700 copie, debuttando alla posizione numero 18 della U.K. Album Chart. Siamo lontani dai numeri del CD d'esordio \"Overcome\", il quale nel 2009 piazz\u00f2 132.000 unit\u00e0."}
{"id": "4192092", "revid": "838137", "url": "https://it.wikipedia.org/wiki?curid=4192092", "title": "Tullio Giordana", "text": "Biografia.\nDa \"La Tribuna\" a \"L'Ora\".\nNato a Crema in una famiglia di origini piemontesi, rimase orfano prima del padre (Pietro Giordana, luogotenente dei carabinieri) e poi della madre gi\u00e0 all'et\u00e0 di dieci anni. Fu cresciuto dai Samarani, parenti della madre Elvira Carniti.\nA vent'anni segu\u00ec Ricciotti Garibaldi in Grecia per combattere nella guerra contro l'Impero ottomano del 1897 e dove, grazie all'intervento del poco pi\u00f9 anziano Ugo Ojetti, fu nominato corrispondente del quotidiano romano \"La Tribuna\". Tuttavia, non esord\u00ec allora in quell'incarico, bens\u00ec qualche mese dopo, e per \"La Stampa\" di Luigi Roux e Alfredo Frassati, che lo spedirono in Spagna dove, l'8 agosto di quell'anno, l'anarchico pugliese Michele Angiolillo aveva ucciso il presidente del consiglio iberico Antonio C\u00e1novas del Castillo.\nSul finire del secolo si dedic\u00f2 alla stesura di alcuni romanzi nello stile dannunziano allora imperante (\"Il patto\" 1897, \"La fiamma e l'ombra\" 1898, \"L'occhio del lago\" 1899) e pubblic\u00f2 la raccolta di novelle \"Le greche\" (1899), legata alla sua breve esperienza in terra ellenica. Laureatosi poi in giurisprudenza e divenuto avvocato, il 9 dicembre 1901 si spos\u00f2 a Sanremo con Clelia Bertollo, figlia del ricco industriale Giovanni Bertollo. Sull'onda delle proteste degli intellettuali europei provocate negli ultimi anni dell'Ottocento dal tentativo di russificazione del Granducato di Finlandia, nel 1902 scrisse il saggio \"La morte d'una Costituzione (Finlandia 1809-1899)\" con lo pseudonimo Patrius.\nNel 1904 si rec\u00f2 con l'amico Ojetti negli Stati Uniti d'America a Saint Louis in occasione della Fiera mondiale di Saint Louis (l'esposizione universale organizzata per celebrare il centenario dell'acquisto della Louisiana) ed ebbe cos\u00ec modo di conoscere da vicino il giornalismo americano, di cui avrebbe adottato alcuni aspetti caratteristici (come la cronaca degli eventi pi\u00f9 importanti scritta sul posto). Nello stesso anno Luigi Roux, passato da Torino a Roma, lo chiam\u00f2 a lavorare alla \"Tribuna\", di cui fu redattore fino al 31 agosto 1910, quando lasci\u00f2 il quotidiano romano per andare a dirigere (forse con l'appoggio di Vittorio Emanuele Orlando) \"L'Ora\" di Palermo. A partire dal 1907 fu anche corrispondente del \"New York Herald\", pubblic\u00f2 il saggio giuridico \"La propriet\u00e0 privata nelle guerre marittime secondo il diritto internazionale pubblico\" (1907) e, alla fine del 1908, prese parte come infermiere volontario a una spedizione di soccorso alle vittime del disastroso terremoto di Messina.\nDa \"La Tribuna\" a \"L'Epoca\".\nDopo aver seguito al fronte i primi mesi della guerra di Libia, il 29 aprile 1912 Giordana lasci\u00f2 la direzione del quotidiano siciliano (dove era stato soprannominato il \"dirigibile\") per riprendere il lavoro di redattore alla \"Tribuna\", rimanendovi fino al dicembre 1917. Parallelamente procedeva la sua carriera scientifica. Il 17 gennaio 1914 fu nominato presidente della Stazione sperimentale di batteriologia agraria di Crema (fondata e diretta dal professor Franco Samarani, suo parente e inventore dei \"silo con coperchio\" per la conservazione dei foraggi) e l'anno successivo, dopo aver raccontato ai suoi lettori il catastrofico terremoto della Marsica (15 gennaio 1915), partecip\u00f2 da volontario alla prima guerra mondiale: ufficiale degli alpini, venne ferito due volte meritandosi due medaglie d'argento.\nDopo la disfatta di Caporetto (ottobre 1917) in Italia cadde il governo. Vittorio Emanuele Orlando fu nominato capo dell'esecutivo. Sicuro del suo appoggio, Giordana fond\u00f2 nel dicembre 1917 un nuovo quotidiano politico a Roma: \"L'Epoca\". Insieme con il principe Alberto Giovanelli, \u00abricchissimo proprietario terriero veneto e deputato radicale\u00bb, fond\u00f2 la societ\u00e0 editrice del quotidiano, la \u00abUrbs\u00bb. Giovanelli era presidente, mentre Giordana era, oltre che il direttore, \u00abanche l'amministratore e il direttore generale della Societ\u00e0 editrice\u00bb. Successivamente il giornalista acquis\u00ec parte della propriet\u00e0 della \u00abUrbs\u00bb grazie alle \u00abcospicue risorse economiche della moglie\u00bb Dal 1918 al 1925 fu proprietario anche del settimanale satirico \"Il travaso delle idee\".\nDa tempo Giordana era iscritto al Partito Radicale Italiano e diede a \"L'Epoca\" un indirizzo liberal-democratico in sintonia sia con le sue posizioni politiche progressiste, gi\u00e0 manifestate per altro a \"L'Ora\" palermitana, sia con l'amicizia che lo legava a Vittorio Emanuele Orlando, e alla quale forse si deve l'accentuarsi dei toni patriottici del giornale. Al termine della guerra l'impegno politico di Giordana si concretizz\u00f2 nelle sue candidature come radicale nelle coalizioni dei cosiddetti Blocchi Nazionali alle elezioni politiche del 19 novembre 1919 e a quelle di poco successive del 15 maggio 1921, ma con scarso successo. Il 26 aprile 1922 partecip\u00f2 anche alla fondazione del Partito Democratico Sociale Italiano.\nDa \"La Tribuna\" alla \"Gazzetta del Popolo\".\nNel frattempo aveva portato \"L'Epoca\" a una discreta affermazione diffusionale ma, essendone passata di mano la propriet\u00e0 (settembre 1921), ne lasci\u00f2 la direzione. Le attenzioni di Giordana e del principe Giovanelli si volsero allora a \"Il Giornale d'Italia\", dove per\u00f2 si scontrarono da un lato con l'opposizione di Antonio Salandra, suo fondatore con Sidney Sonnino nel 1901, e di Alberto Bergamini, suo direttore e socio accomandante pure dal 1901, e dall'altro con quella di Benito Mussolini interessato a sua volta all'acquisizione del prestigioso quotidiano. Sfumato cos\u00ec il progetto, i due ripiegarono sulla \"Tribuna\", di cui rilevarono la propriet\u00e0 e di cui Giordana assunse la direzione nel dicembre 1923, riservando al neonato governo Mussolini un occhio di favore non disgiunto per\u00f2 da critiche alle violenze e faziosit\u00e0 del fascismo. Critiche che si accentuarono dopo il delitto Matteotti (10 giugno 1924), trasformandosi in aperto dissenso in seguito al discorso mussoliniano del 3 gennaio 1925 e infine nella scelta dell'apoliticismo. La presa di distanza dalla politica non lo salv\u00f2, a settembre, dall'aggressione di Telesio Interlandi, direttore del quotidiano fascista \"Il Tevere\", e poi da un vero e proprio assalto alla sua abitazione.\nAlla fine del 1925 Giordana decise di lasciare la direzione del quotidiano e di ritirarsi dalla professione emarginandosi pi\u00f9 o meno \"volontariamente\" a Spoleto, dove si occup\u00f2 dell'amministrazione della propria tenuta di Colle Montano realizzando anche un volumetto sulla coltivazione del grano, \"Oro in chicchi. Culture attuali del frumento\" (1929). Falliti diversi tentativi di imporsi come autore della Mondadori (1932), pubblic\u00f2 invece, con lo pseudonimo Enrico Piernera, alcuni scritti sul settimanale umoristico-sportivo \"Il Settebello\" e, allo scoppio della guerra d'Etiopia (2 ottobre 1935 - 5 maggio 1936), part\u00ec ancora una volta volontario per il fronte. Dovette per\u00f2 rientrare in Italia un mese prima della conclusione della campagna d'Africa in seguito a un incidente automobilistico. Frutto di quell'esperienza furono la promozione a tenente colonnello e due pubblicazioni: \"Adi Ab\u00f2 e Scir\u00e8: misteri svelati. Note di un combattente\" (1936, pubblicato con lo pseudonimo di Triarius) e il romanzo \"Settimo piano dell'obelisco\" (1937).\nPochi anni dopo non rinunzi\u00f2 a partecipare nemmeno alla seconda guerra mondiale facendosi richiamare in servizio tra gli Alpini ma, una volta dato il proprio apporto alla cosiddetta \"battaglia delle Alpi Occidentali\" (10-25 giugno 1940), venne poi congedato per raggiunti limiti d'et\u00e0; fu comunque premiato con la nomina a cavaliere dell'Ordine militare di Savoia e la promozione a colonnello. Nel 1941 riebbe la tessera del Partito Nazionale Fascista e pot\u00e9 rientrare nel mondo giornalistico. Lavor\u00f2 come capo dell'Ufficio Propaganda nell'amministrazione della Societ\u00e0 Editrice Torinese, proprietaria della \"Gazzetta del Popolo\". Dopo la Caduta del fascismo ne assunse la direzione, con l'approvazione del Ministero della cultura popolare badogliano, fino all'8 settembre 1943.\n\"il Resto del Carlino\".\nIscrittosi al Partito Democratico del Lavoro, dal maggio 1944 partecip\u00f2 (nome di battaglia \"Delfino\") alla resistenza in Val Chisone entrando nella Brigata autonoma \"Val Chisone\" guidata dal sergente Maggiorino Marcellin (nome di battaglia \"Bluter\") e costituita in gran parte da alpini che avevano gi\u00e0 combattuto sotto il suo comando; il 10 agosto, pressoch\u00e9 accerchiati dai tedeschi, i partigiani riuscirono a disimpegnarsi a piccoli gruppi e trovarono rifugio in territorio francese. Qui Giordana cerc\u00f2 di riorganizzare le formazioni della resistenza, scontrandosi per\u00f2 con l'ostilit\u00e0 delle autorit\u00e0 transalpine. Dopo la Liberazione collabor\u00f2 con \"La Stampa\" di Torino (allora \"La Nuova Stampa\") e il \"Corriere del Popolo\" di Genova, prima di assumere, dal 17 marzo 1946, la direzione al \"Resto del Carlino\" ribattezzato \"Giornale dell'Emilia\", cui diede la propria tradizionale impostazione progressista, moderata e patriottica.\nFu lui ad esempio, il 26 maggio 1946, a scrivere l'articolo \"Castelfranco-Manzolino-Piumazzo. Un triangolo tracciato col sangue\", in cui coni\u00f2 la locuzione \"triangolo della morte\" per indicare la zona sull'Appennino emiliano fra Modena e Reggio teatro, anche dopo la Liberazione, di numerose esecuzioni di ex fascisti da parte dei partigiani comunisti. Il che gli valse una critica \"diffamatoria\" da parte del deputato comunista Arturo Colombi, contro il quale sporse poi querela. Qualche mese dopo, a dicembre, avvi\u00f2 un'aspra campagna di stampa contro la Costituente (con gli editoriali \"Assemblea in frigorifero\" e \"Balorda iniziativa\"), invischiatasi nel \u00abmiserando spettacolo di una congiuretta parlamentare per una sorprendente improvvisazione\u00bb: \u00abl'assurda frattura\u00bb proposta dal ministro Giuseppe Micheli di creare la regione ligure-emiliana Lunezia. All'inizio del 1947 lanci\u00f2 il giornale in un'altra campagna a sostegno dell'indipendenza, soprattutto economica, della magistratura (\"Giudici alla fame\"). Probabili contrasti politici con la propriet\u00e0 del giornale, che pare lo giudicasse troppo a sinistra, lo convinsero a dimettersi il 1\u00ba ottobre 1947.\nCon lo pseudonimo Enrico Piernera scrisse ancora nel 1948 per \"L'illustrazione del Popolo\", supplemento illustrato della \"Gazzetta del Popolo\", prima di spegnersi a Milano un anno e mezzo dopo.\nOnorificenze e memorie.\nIl comune di Roma gli ha dedicato una via nella zona del Casale Capocotta, presso Pratica di Mare."}
{"id": "4192093", "revid": "474175", "url": "https://it.wikipedia.org/wiki?curid=4192093", "title": "Du\u0161an Kosi\u010d", "text": ""}
{"id": "4192098", "revid": "1305772", "url": "https://it.wikipedia.org/wiki?curid=4192098", "title": "Zona di protezione ecologica e della pesca", "text": "La zona di protezione ecologica e della pesca (in croato: \"Za\u0161ti\u0107eni ekolo\u0161ko-ribolovni pojas\", abbr. ZERP) \u00e8 un'area marina protetta la cui creazione (in gran parte in acque internazionali), assieme a quella della zona economica esclusiva \u00e8 stata decisa unilateralmente dalla Croazia il 3 ottobre 2003 ed estendendo cos\u00ec la propria giurisdizione sul mare aperto ad un'area di 23.870\u00a0km\u00b2 oltre il confine delle sue acque territoriali (31.757\u00a0km\u00b2).\nLa sua istituzione ha causato numerose proteste diplomatiche italiane e slovene che ha influito sul processo di adesione della Croazia all'Unione europea fino a portare la Commissione per gli affari esteri del Parlamento della UE ad approvare il progetto di rapporto sulla relazione concernente i progressi compiuti da quest'ultima nel 2007 esortando, il 28 febbraio 2008, le autorit\u00e0 croate, italiane e slovene ad impegnarsi in modo costruttivo al fine di superare e conseguire un compromesso che prendesse in considerazione gli interessi di tutte le parti coinvolte.\nCi\u00f2 ha spinto il governo croato, il 13 marzo 2008, ad approvare la sospensione di tale zona a partire dal 15 marzo dello stesso anno ai soli paesi membri della UE fino a che non verr\u00e0 raggiunto un accordo comune nello spirito dell'Unione."}
{"id": "4192100", "revid": "118998834", "url": "https://it.wikipedia.org/wiki?curid=4192100", "title": "Nicol\u00f2 Lionello", "text": "Biografia.\nNato da una famiglia di orafi gi\u00e0 conosciuta in citt\u00e0, Nicol\u00f2, oltre alla tradizionale attivit\u00e0 familiare, si occup\u00f2 anche di architettura, progettando la \"omonima Loggia del Lionello\" che ancora oggi si trova nella piazza pi\u00f9 importante di Udine. Il Lionello esegu\u00ec solo i disegni della loggia, mentre i lavori furono diretti da Bartolomeo delle Cisterne.\nAlcuni dei suoi lavori di oreficeria sono tuttora conservati nei musei, tra questi vanno ricordati: "}
{"id": "4192104", "revid": "76963", "url": "https://it.wikipedia.org/wiki?curid=4192104", "title": "Almut Eggert", "text": "Biografia.\nDopo il diploma di scuola superiore, ha iniziato la carriera da estetista. Dal 1956 al 1959 ha preso lezioni presso una scuola di recitazione a Berlino. Nel 1958 ha fatto il suo debutto alla Vagantenb\u00fchne di Berlino, e nell'anno successivo ha ottenuto una parte al Piccolo Teatro presso Francoforte. Negli anni seguenti ha ottenuto altri ruoli, sempre di maggiore importanza. L'attrice \u00e8 nota anche sul piccolo schermo per aver interpretato Katharina Lamprecht nella serie \"Squadra Speciale Cobra 11\". Almut Eggert \u00e8 stata sposata con il regista Wolfgang Spier da cui ha avuto una figlia, Bettina Spier; ha avuto poi un'altra figlia dopo la fine del matrimonio con Spier, Nana Spier. Entrambe le figlie sono anch'esse attrici e doppiatrici."}
{"id": "4192105", "revid": "767487", "url": "https://it.wikipedia.org/wiki?curid=4192105", "title": "Charles Ramsdell", "text": ""}
{"id": "4192108", "revid": "1543377", "url": "https://it.wikipedia.org/wiki?curid=4192108", "title": "HK Dynamo Poltawa", "text": "L'Handball Klub Dynamo Poltawa \u00e8 una squadra di pallamano maschile ucraina, con sede a Poltava.\n\u00c8 stata fondata nel 1996."}
{"id": "4192109", "revid": "1313191", "url": "https://it.wikipedia.org/wiki?curid=4192109", "title": "Canale (Fontanigorda)", "text": "Canale \u00e8 una frazione del comune di Fontanigorda. \u00c8 situato a circa 780\u00a0m di altitudine sulla sponda destra del fiume Trebbia.\nStoria.\nL'origine del nome \"Canale\" \u00e8 incerta: alcuni lo vogliono derivato dal termine rosa canina altri dal pi\u00f9 semplice \"ca' n\u00e0\" ossia \"casa nostra\". Il paese ha origini molto antiche: si possono trovare testimonianze dell'esistenza della chiesa di Santa Giustina in un documento della curia vescovile risalente al 1523. \u00c8 comunque molto probabile che la chiesa locale fosse una delle cappelle citate nel documento di papa Anastasio IV nel 1157. Quasi sicuramente per\u00f2 i primi insediamenti risalgono a tempi ancora precedenti.\nAttualmente le case (la maggior parte delle quali disabitate nel periodo invernale) ammontano a circa un centinaio di unit\u00e0. La parrocchia comprende anche le localit\u00e0 di Reisoni, Casone di Canale, Volpaie, Borzine e Due Ponti.\nLe 4 famiglie storiche di Canale sono: Biggi, Ferretti, Sciutti e Barbieri. Simbolo di Canale \u00e8 la rosa canina fiore che un tempo abbondava nei prati che circondano il paese."}
{"id": "4192117", "revid": "725642", "url": "https://it.wikipedia.org/wiki?curid=4192117", "title": "Sporogenesi", "text": "La sporogenesi \u00e8 il processo attraverso il quale vengono prodotte le spore. Si divide in sporulazione e sporogonia: la prima produce per mitosi le mitospore, la seconda produce per meiosi le meiospore."}
{"id": "4192119", "revid": "729795", "url": "https://it.wikipedia.org/wiki?curid=4192119", "title": "Generale ispettore", "text": "generale ispettore \u00e8 un grado degli ufficiali generali dei vari Comandi Logistici dell'Aeronautica Militare dell'Aeronautica Militare Italiana. \nDescrizione.\nIl grado che ha una codifica NATO OF-7 \u00e8 corrispettivo di generale di divisione aerea delle unit\u00e0 operative dell'Aeronautica Militare Italiana superiore al brigadier generale e subordinato al generale ispettore capo.\nNelle altre forze armate italiane il grado omologo al maggior generale delle armi e corpi logistici dell'Esercito Italiano e a quello di ammiraglio ispettore dei vari corpi tecnici e logistici della Marina Militare Italiana.\nDistintivo di grado.\nIl distintivo di grado di generale ispettore \u00e8 uguale a quello del generale di divisione aerea ed \u00e8 costituito da una losanga, un \"binario\" ed una \"greca\".\nRegia Marina.\nIl grado di generale ispettore \u00e8 stato istituito nella Regia Marina nel 1923 con il riordino dei gradi in seguito al regio decreto n\u00ba 2395 dell'11 novembre 1923, per i vertici dei corpi tecnici e logistici, e per il Corpo della Capitanerie di porto il grado di generale di porto ispettore; i gradi di maggior generale, tenente generale e di generale ispettore erano rispettivamente corrispondenti tra gli ufficiali di vascello ai gradi di contrammiraglio, contrammiraglio di divisione e Viceammiraglio di squadra. Nel 1924, con l'Ordinamento \"Tahon di Revel\", gli Ufficiali Macchinisti vennero staccati dallo Stato Maggiore costituendo il \"Corpo degli Ufficiali per la Direzione di Macchine\". . \nNel 1926 fu istituito il \"Corpo per le armi navali\" come corpo autonomo da quello degli ufficiali di stato maggiore,&lt;ref name = \"L1178/1926\"&gt;Legge n\u00ba 1178 dell'8 luglio 1926, ordinamento della regia marina.&lt;/ref&gt; mentre il corpo degli Ufficiali per la Direzione di Macchine venne sciolto e, previa l'acquisizione della laurea in ingegneria navale e meccanica, fuso nel corpo del Genio Navale, che veniva pertanto ad accentrare, le funzioni di progettazione e di condotta degli apparati motori e ausiliari a bordo delle navi. Tale ordinamento, con le opportune e necessarie varianti che hanno tenuto conto dei cambi organizzativi della Marina, \u00e8 tuttora in vigore e fissa, all'art. 27, i compiti assegnati al Corpo.\nCon il riordino dei gradi del 1926, i gradi di maggior generale, tenente generale e di generale ispettore dei corpi tecnici e logistici erano rispettivamente corrispondenti tra gli ufficiali di vascello ai gradi di contrammiraglio, ammiraglio di divisione e ammiraglio di squadra.\nNel 1938 venne esteso a tutti i Corpi della Regia Marina il giro di bitta che era stato introdotto con il regio decreto del 21 aprile 1878, per distinguere i soli ufficiali di vascello (o di stato maggiore) da quelli degli altri corpi.\nIn seguito ad una della norme del decreto 11 novembre 1938 al vertice del Corpo della Capitanerie di porto venne posto un ammiraglio di squadra appartenente al Corpo di stato maggiore della Regia Marina; tale situazione perdur\u00f2 fino al gennaio 1946 quando al vertice del corpo torn\u00f2 un tenente generale di porto proveniente dal Corpo delle Capitanerie.\nMarina Militare.\nIl grado di generale ispettore \u00e8 rimasto in vigore dopo la proclamazione della Repubblica, nella Marina Militare, per i corpi tecnici e logistici ed era riservato all'ufficiale al comando di tali corpi fino al 1973, quando il grado di generale ispettore venne sostituito con quello di ammiraglio ispettore capo, mentre i gradi di tenente generale e maggior generale vennero ridenominati rispettivamente ammiraglio ispettore e contrammiraglio."}
{"id": "4192120", "revid": "775372", "url": "https://it.wikipedia.org/wiki?curid=4192120", "title": "Hassan Sheikh Mohamud", "text": "Gi\u00e0 docente presso l'Universit\u00e0 nazionale somala e attivista sociale, il 10 settembre 2012 \u00e8 stato eletto Presidente della Somalia e si \u00e8 ufficialmente insediato sei giorni dopo. \u00c8 rimasto in carica fino al 16 febbraio 2017.\nMohamud appartiene al clan Hauia (insediato nel centro e nel sud della Somalia) ed \u00e8 generalmente considerato un islamico moderato. Nel 2011 ha fondato il Partito per la Pace e lo Sviluppo, legato ad al-Islah e considerato come il \"braccio somalo\" dei Fratelli Musulmani.\nNell'aprile 2013 Mohamud \u00e8 stato inserito nella Time 100, la lista delle 100 persone pi\u00f9 influenti del mondo redatta dalla rivista \"TIME\". Le ragioni di questa scelta risiedono negli sforzi di Mohamud per pacificare la Somalia, combattere la corruzione e avviare significative riforme socio-economiche.\nBiografia.\nOrigini e vita personale.\nMohamud \u00e8 nato nel 1955 nella piccola citt\u00e0 agricola di Gialalassi, nella provincia di Hiran, durante l'Amministrazione fiduciaria italiana della Somalia. \u00c8 un membro degli Abgal, sottoclan degli Hauia, e viene da una famiglia di classe media.\n\u00c8 sposato con figli; parla somalo e inglese.\nFrequentate le scuole primarie e secondarie nella sua citt\u00e0 natale, nel 1978 Mohamud si trasfer\u00ec a Mogadiscio e studi\u00f2 per tre anni nell'Universit\u00e0 nazionale somala ottenendo un diploma in tecnologia.\nCarriera accademica e politica.\nSubito dopo ha insegnato presso le scuole secondaria e dal 1984 all'Universit\u00e0 Nazionale, diventando capo del Dipartimento di Tecnologia nel 1986.\nNello stesso anno si \u00e8 spostato in India, dove ha studiato presso l'Universit\u00e0 di Bhopal e terminato la specializzazione nel 1988.\nAllo scoppio della guerra civile, Mohamud decise di restare in Somalia e inizi\u00f2 a lavorare presso diverse ONG e uffici ONU, nonch\u00e9 in diversi progetti di pace e sviluppo per il paese.\nDal 1993 al 1995 ha collaborato anche con l'Unicef in qualit\u00e0 di insegnante nelle regioni centrali e meridionali della Somalia.\nNel 1999 \u00e8 stato tra i fondatori del Somali Institute of Management and Administration (SIMAD) di Mogadiscio, poi diventato Universit\u00e0 Simad sempre nella capitale, insegnandovi fino al 2010.\nNel 2011 Mohamud \u00e8 entrato in politica fondando il Partito per la Pace e lo Sviluppo, i cui membri nell'aprile 2011 lo hanno eletto all'unanimit\u00e0 presidente per un mandato triennale.\nNell'agosto 2012 \u00e8 stato eletto parlamentare nel nuovo Parlamento Federale, nato da poco per sostituire il Parlamento Transitorio\nFilantropia.\nMohamud \u00e8 notoriamente legato ai Fratelli Musulmani, con i quali partecipa a varie iniziative filantropiche, tra cui la costruzione di scuola primarie e secondarie, sedi universitarie e sanitarie in varie regioni del paese. Inoltre l'organizzazione ha offerto a numerosi studenti borse di studio e la frequentazione di varie strutture educative.\nPresidenza.\nElezione ed insediamento.\nIl 10 settembre 2012 Mohamud \u00e8 stato eletto dal Parlamento somalo, all'unanimit\u00e0 dopo diverse votazioni che hanno visto il ritiro dei suoi concorrenti, alla carica di Presidente della Repubblica, succedendo a Sheikh Sharif Sheikh Ahmed, e divenendo cos\u00ec il primo Capo dello Stato dopo la fine della fase transitoria.\nPrima delle elezioni il presidente uscente Ahmed era dato per favorito, e Mohamud visto come un outsider. Infatti al primo turno d voti Ahmed aveva ottenuto la maggioranza relativa, Mohamud era arrivato sorprendentemente secondo e terzo il Primo Ministro in carica Abdiweli Mohamed Ali. Al secondo turno Ali si ritir\u00f2 e Mohamud usc\u00ec vincitore grazie all'appoggio di vari altri candidati sconfitti, tra cui Ali.\nAhmed, principale avversario uscito sconfitto, si congratul\u00f2 subito col vincitore e si impegn\u00f2 a collaborare con lui, e il Primo Ministro Ali defin\u00ec la scelta di Mohamud come l'inizio di una nuova era nella politica somala.\nAbdirahman Mohamud Farole, Presidente della regione autonoma settentrionale del Puntland, ringrazi\u00f2 Mohamud, il popolo somalo e tutti i soggetti coinvolti nel processo di transizione per aver posto fine con successo alla fase transitoria.\nL'elezione di Mohamud fu ben accolta in tutto il resto del mondo. L'inviato speciale ONU in Somalia Augustine Mahiga ha descritto la scelta come un grande passo del paese verso la pace e la prosperit\u00e0, e anche l'Unione Africana si \u00e8 impegnata a collaborare con il neoeletto presidente. Simile accoglienza \u00e8 venuta anche da Stati Uniti, Gran Bretagna, Unione europea ed Emirati Arabi Uniti.\nIl 16 settembre 2012 Mohamud si \u00e8 ufficialmente insediato come presidente in una cerimonia che ha visto la presenza di numerosi leader e dignitari stranieri. L'inviato ONU Mahiga ha definito l'insediamento come l'inizio di una nuova era per la Somalia e la fine del periodo di transizione.\nAttentato.\nIl 12 settembre 2012, appena due giorni dopo l'elezione e quattro prima dell'insediamento, Mohamud ha subito un attentato terroristico. Mentre il presidente discuteva al Jazeera Hotel di Mogadiscio con dei delegati stranieri, due attentatori suicidi e altri due terroristi, tutti vestiti con uniformi governative, hanno condotto un attacco con esplosivi e armi da fuoco. I morti sono stati 10, tra cui 3 uomini della sicurezza, un soldato dell'Unione Africana e tutti gli attentatori. Il presidente e i delegati, tra cui il Ministro degli Esteri keniota Sam Ongeri, sono rimasti tutti illesi. Apparentemente imperturbabile, durante l'attacco Mohamud ha continuato a parlare come se nulla fosse, dicendo solo: \"Cose come quelle che stanno succedendo adesso fuori continueranno per qualche tempo, ma sono sicuro e fiducioso che sono le ultime che accadranno qui in Somalia[...]Abbiamo sentito di frequente di queste cose, ma questo \u00e8 un caso speciale. Negli ultimi due mesi non \u00e8 successo nulla.\". Ha aggiunto: \"La sicurezza \u00e8 il primo e pi\u00f9 importante problema che affronteremo. \u00c8 la priorit\u00e0 numero uno, la numero due e la numero tre\". L'organizzazione terroristica islamica Al-Shabaab ha successivamente rivendicato l'attacco. Come dichiarato da ufficiali governativi somali, dopo l'attacco l'Unione Africana ha garantito la sicurezza del Presidente, mentre le forze di sicurezza somale si sono concentrate sulle indagini.\nFormazione del governo.\nIl 6 ottobre 2012 Mohamud ha nominato Primo Ministro l'economista e imprenditore Abdi Farah Shirdon Saaid, il successivo 4 novembre Shirdon ha nominato il nuovo governo, che ha ricevuto la fiducia del Parlamento il 13 novembre.\nRafforzamento della sicurezza.\nCome peraltro detto subito dopo l'elezione, Mohamud si \u00e8 concentrato in primis sul problema della sicurezza, senz'altro il pi\u00f9 grave del paese, martoriato dalla guerra civile dal 1991. Per questo Mohamud ha proseguito nell'azione di contrasto ai terroristi islamici di Al-Shabaab, legati ad Al-Qaida e presenti in alcune regioni centro-meridionali dello stato. Gi\u00e0 il suo predecessore Sheikh Sharif Sheikh Ahmed aveva ottenuto importantissimi risultati grazie alla missione militare dell'Unione Africana, denominata AMISOM, e all'appoggio del Kenya nell'Operazione Linda Nchi. Entrambe le missioni erano riuscite a sottrarre numerose citt\u00e0 agli Shabaab e a ridimensionarne la forza militare.\nMohamud ha dunque continuato a supportare vivamente le truppe AMISOM e l'esercito somalo nella lotta agli integralisti, conseguendo alcuni rilevanti successi come la presa della citt\u00e0 di Giohar nel dicembre 2012. La potenza militare e il seguito degli Shabaab \u00e8 ulteriormente diminuito, anche a causa di contrasti interni al gruppo; tuttavia, l'organizzazione terroristica \u00e8 ancora presente nel paese, controlla alcune citt\u00e0 e compie sanguinosi attentati contro le istituzioni governative, soprattutto nella capitale Mogadiscio.\nNonostante gli sforzi fatti, la lotta all'islamismo radicale somalo ancora oggi induce altri paesi a profittare della debolezza del governo centrale per violare la sovranit\u00e0 nazionale somala.\nA titolo di esempio, nel gennaio 2013 l'esercito francese ha condotto un'operazione per liberare il proprio agente segreto Denis Allex, ostaggio degli Shabaab nella citt\u00e0 meridionale di Bulo Marer; il tentativo \u00e8 fallito e oltre all'ostaggio e a due militari francesi sono morti quattro civili innocenti. Il governo di Mohamud, che non era nemmeno stato avvisato del blitz, ha condannato l'operazione militare francese come unilaterale, in quanto compiuta senza l'autorizzazione del governo stesso.\nGrazie anche al processo di ricostituzione della polizia e dell'esercito, alla fine del 2012 il governo centrale controlla secondo l'ONU circa l'85% del territorio nazionale.\nRipresa di formali relazioni diplomatiche.\nNel gennaio 2013 Mohamud ha avuto un incontro con l'allora Segretario di Stato USA Hillary Clinton e altri funzionari federali statunitensi a Washington per discutere della cooperazione tra i due paesi. L'incontro si \u00e8 concluso con un annuncio delle autorit\u00e0 federali degli Stati Uniti, che hanno dichiarato la ripresa di rapporti diplomatici ufficiali con la Somalia per la prima volta dal 1991, anno d'inizio della guerra civile. Secondo quanto detto da Johnnie Carson, Assistente Segretario di Stato per gli Affari Africani, la scelta \u00e8 dovuta ai notevoli progressi ottenuti negli ultimi anni dal governo somalo dal punto di vista politico, ma anche sul fronte bellico e della sicurezza interna.\nAbolizione dell'embargo sulle armi.\nDopo l'insediamento il governo di Mohamud ha ripreso gli sforzi per eliminare l'embargo posto dalle Nazioni Unite sulla vendita delle armi alla Somalia.L'embargo, il pi\u00f9 vecchio del mondo relativo alle armi, era stato imposto dal Consiglio di Sicurezza delle Nazioni Unite nel 1992, un anno dopo l'inizio della guerra civile, per fermare il flusso di armi in favore delle numerose fazioni coinvolte An eventual repeal of the embargo had been among the future objectives of the signatories in the transitional Roadmap political process of 2011-2012. Secondo il governo e i vertici militari somali superare l'embargo avrebbe facilitato il rafforzamento delle Forze Armate della Somalia, ancora in fase di ricostruzione e avrebbe anche aiutato nella lotta contro gli insorti islamisti Shabaab.La proposta \u00e8 stata sostenuta da Stati Uniti, Unione Africana, Lega Araba e IGAD. Nel marzo 2013 anche il Segretario Generale delle Nazioni Unite Ban Ki-moon ha esortato i membri del Consiglio di Sicurezza a rimuovere il divieto per rafforzare il rinascente apparato di sicurezza somalo e le conquiste militari.\nNonostante le perplessit\u00e0 di Gran Bretagna e Francia, riportate dai media in via ufficiosa, il Regno Unito ha redatto un progetto di sospensione dell'embargo per un anno.Il 6 marzo 2013 il Consiglio di Sicurezza ha approvato all'unanimit\u00e0 la Risoluzione 2093, con la quale si \u00e8 accolta la soluzione britannica: l'embargo \u00e8 stato quindi sospeso per il periodo di un anno. Peraltro il divieto \u00e8 caduto per le armi leggere, mentre restano alcune restrizioni sull'acquisto di armi pesanti come missili aerei, obici e mortai.L'annullamento totale sar\u00e0 deliberato nel 2014.\nRiconciliazione col Somaliland.\nIl 13 aprile 2013 Mohamud ha ripreso i colloqui di riconciliazione tra il governo centrale di Mogadiscio, da lui presieduto, e quello del Somaliland, regione settentrionale che rivendica l'indipendenza dal resto della Somalia dal 1991, peraltro senza riconoscimento internazionale. Quel giorno infatti Mohamud ha discusso con il Presidente del Somaliland Ahmed Mohamed Mahamoud Silanyo ad Ankara, in un incontro organizzato dal governo turco, storico alleato della Somalia. La discussione si \u00e8 conclusa con la firma di un accordo che prevede un'equa assegnazione al Somaliland di una parte degli aiuti umanitari stanziati per la Somalia, e cooperazione tra Somalia e Somaliland in materia di sicurezza.\nSecondo attentato.\nIl 2 giugno 2021, nell'ambito della campagna elettorale, il convoglio nel quale stava viaggiando verso il tribunale di Banadir, a Mogadiscio, in vista di un meeting ufficiale per discutere i problemi della riconciliazione del paese, viene attaccato con colpi di arma da fuoco dalle forze di sicurezza somale. "}
{"id": "4192127", "revid": "287204", "url": "https://it.wikipedia.org/wiki?curid=4192127", "title": "Jason Cirone", "text": "Carriera.\nClub.\nCirone nel draft 1989 fu terza scelta dei Winnipeg Jets (46\u00aa scelta assoluta). Nella stagione 1986-1987 gioc\u00f2 in MTHL con i Toronto Red Wings Midget AAA collezionando 117 punti. Dal 1987 al 1991 milit\u00f2 nella lega giovanile dell'OHL con i Cornwall Royals ed i Windsor Spitfires mettendosi in luce come uno dei migliori attaccanti della lega.\nNell'estate del 1991 firm\u00f2 un contratto con i Winnipeg Jets in NHL, ma collezion\u00f2 solamente 3 presenze, quindi venne mandato in prestito in AHL ai Moncton Hawks. Nella stagione 1992-93 Cirone giunse in Italia nelle file dell'HC Asiago dove collezion\u00f2 16 presenze e 11 punti. La stagione seguente si divise tra i Cincinnati Cyclones in IHL ed i Birmingham Bulls in ECHL. Per la stagione 1994-1995 milit\u00f2 ancora con i Cincinnati Cyclones totalizzando 81 presenze e 39 punti tra campionato e playoff.\nNella 1995-1996 si divise tra i Rochester Americans in AHL, i San Diego Gulls in WCHL ed i Los Angeles Ice Dogs in IHL. Dal 1996 al 2000 milit\u00f2 sempre in IHL con i Long Beach Ice Dogs ed i Kansas City Blades. Nell'estate del 2000 ritorn\u00f2 in Europa, questa volta a Francoforte con i Frankfurt Lions nella DEL dove totalizz\u00f2 51 presenze e 35 punti. Nel 2001 ritorn\u00f2 all'HC Asiago con i quali rimase fino al 2006, totalizzando complessivamente 189 presenze e 188 punti.\nDopo l'esperienza italiana fece il suo rientro in America prima ai Rio Grande Valley Killer Bees in CHL e successivamente ai Flint Generals in IHL dove chiuse la sua carriera da giocatore nel 2008.\nUna volta appesi i pattini al chiodo decise di intraprendere la carriera di allenatore. Dal 2008 al 2010 divenne Assistent Coach ai Motor City Metal Jackets in NAHL mentre l'anno seguente fu Head Coach dei Metro Jets in NA3HL.\nDopo un periodo di inattivit\u00e0 nel 2014 fu nominato Head Coach della Midland University squadra della ACHA, lega giovanile americana.\nHa dovuto lasciare la guida della Midland University quando nell'agosto del 2017 gli fu diagnosticato un liposarcoma mixoide al polpaccio.\nNazionale.\nDalla stagione 2003-2004 Cirone fu convocato in Nazionale grazie al possesso del passaporto italiano. Nel 2004 gioc\u00f2 con il \"Blue Team\" i Mondiali di Prima Divisione. Nel 2006 partecip\u00f2 ai XX Giochi olimpici invernali di Torino e ai Mondiali di Riga. Successivamente fu punto fermo della Nazionale ai Mondiali di Mosca nel 2007 (suo il gol decisivo contro la , che garant\u00ec agli azzurri la salvezza) e di Qu\u00e9bec nel 2008."}
{"id": "4192131", "revid": "15756", "url": "https://it.wikipedia.org/wiki?curid=4192131", "title": "Barocco a Milano", "text": "Per barocco a Milano si intende lo stile artistico dominante tra il Seicento e la prima met\u00e0 del Settecento nella citt\u00e0. Infatti grazie all'operato dei cardinali Borromeo e alla sua importanza nei domini italiani, prima spagnoli e poi austriaci, Milano visse una vivace stagione artistica in cui assunse il ruolo di centro propulsore del barocco lombardo.\nCaratteristiche generali.\nL'esperienza barocca milanese pu\u00f2 essere suddivisa in tre parti: il primo Seicento, il secondo Seicento e il Settecento.\nIl primo Seicento inizia con la nomina a vescovo di Milano di Federico Borromeo nel 1595 in continuit\u00e0 con l'operato del cugino Carlo: in questa prima fase i principali esponenti della pittura milanese sono tre, Giovan Battista Crespi, detto il Cerano, Giulio Cesare Procaccini e Pier Francesco Mazzucchelli, detto il Morazzone. In questa prima fase l'evoluzione del nuovo stile barocco segue con continuit\u00e0 l'arte tardo manieristica diffusa a Milano ai tempi di Carlo Borromeo; la formazione dei tre pittori avvenne infatti sui modelli del tardo manierismo toscano e romano per il Cerano e il Morazzone, mentre il Procaccini si form\u00f2 su modelli emiliani. Dal punto di vista architettonico a dominare la scena sono le committenze religiose, giacch\u00e9 la dominazione spagnola bad\u00f2 pi\u00f9 ad opere di utilit\u00e0 militare che non civile; molte chiese preesistenti vennero completamente ricostruite e decorate in chiave barocca, ed altrettante edificate da nuovo: se lo stile barocco venne introdotto a Milano da Lorenzo Binago, altri due sono i principali architetti che all'epoca si divisero la scena, ovvero Fabio Mangone, dalle linee pi\u00f9 classicheggianti e per questo spesso scelto per le commissioni da Federico Borromeo, e Francesco Maria Richini detto semplicemente il Richini, dalle linee pi\u00f9 ispirate al primo barocco romano. Superato questo dualismo, il Richini rappresenta sicuramente la massima figura di architetto della Milano seicentesca, e per ritrovare una figura cos\u00ec prestigiosa nell'architettura milanese si dovr\u00e0 aspettare fino all'avvento di Giuseppe Piermarini.\nLa seconda fase del barocco, che inizia indicativamente dopo i primi anni trenta del Seicento, parte dopo un breve intermezzo carico di significativi eventi: in primo luogo i principali interpreti del movimento scomparvero tra il 1625 (Giulio Cesare Procaccini) e il 1632 (il Cerano), a ci\u00f2 si aggiunse la morte del cardinale Federico Borromeo, tra le maggiori figure del Seicento lombardo, e soprattutto la grande peste manzoniana, che dimezz\u00f2 la popolazione della citt\u00e0, colpendo tra le migliaia di vittime la giovane promessa della pittura milanese Daniele Crespi, che tra l'altro porter\u00e0 alla chiusura dell'Accademia Ambrosiana, fondata nel 1621 da Federico Borromeo per formare giovani artisti per la scuola milanese, in cui assunse i maggiori interpreti del primo barocco, su tutti il Cerano e Fabio Mangone, come insegnanti.\nLa pittura nel secondo Seicento venne quindi completamente rinnovata nei suoi interpreti, vedendo l'operato dei fratelli Giuseppe e Carlo Francesco Nuvolone, Francesco Cairo, Giovan Battista Discepoli e altri; in questo caso giocarono un ruolo fondamentale sia l'ormai chiusa Accademia Ambrosiana, che diede prima una certa continuit\u00e0 nello stile per poi riaprire alcuni anni, sia l'operato in alcuni cantieri di artisti provenienti dal resto d'Italia di scuola emiliana, genovese e veneta. L'architettura, con la scomparsa di Fabio Magone, vede l'operato di Francesco Richini, che rest\u00f2 quasi senza rivali nella sua produzione milanese, affiancato da interpreti minori come Gerolamo Quadrio e Carlo Buzzi. Grazie a quest'ultimo fatto, le realizzazioni di questo periodo ruppero completamente con le influenze manieristiche, per avvicinarsi ad un'esperienza marcatamente barocca, con influenze dalla scuola emiliana, genovese e romana. L'ultimo quarto di secolo vide l'apertura della seconda Accademia Ambrosiana riaperta nel 1669 sotto la direzione di Antonio Busca, allievo di Carlo Francesco Nuvolone, e Dionigi Bussola, che assieme alla neonata Accademia milanese di San Luca, legata all'omonima accademia romana, contribu\u00ec al ritorno di una corrente classicista legata alla scuola bolognese e romana.\nIl Settecento rappresenta l'ultima fase barocca; lo stile non sfoci\u00f2 dichiaratamente nel rococ\u00f2 grazie all'azione normativa del collegio degli ingegneri-architetti milanesi e si assist\u00e9 ad un cambio di tendenza: le committenze religiose non rivestirono pi\u00f9 il ruolo principale nel panorama artistico milanese, ma lasciarono il posto alle ville di delizia della campagna milanese e al ritorno dei grandi cantieri privati cittadini: la vivacit\u00e0 dei cantieri port\u00f2 ad un maggior numero di interpreti di spessore, tra i quali Giovanni Battista Quadrio, Carlo Federico Pietrasanta, Bartolomeo Bolla, Carlo Giuseppe Merlo e Francesco Croce, a cui si aggiunse il romano Giovanni Ruggeri, molto attivo in tutta la Lombardia. Nella pittura spiccano i lavori di Giambattista Tiepolo per la \"pittura di storia\" e di Alessandro Magnasco per la pittura di genere, entrambi non lombardi: questa fase segn\u00f2 un mutamento del gusto delle committenze, che preferirono artisti di scuola non lombarda, su tutte quella veneta, ritenuta all'epoca pi\u00f9 prestigiosa. A Settecento inoltrato si assiste ad un periodo in cui le linee del barocco vengono mitigate dall'incombente neoclassicismo, fino chiudere la stagione barocca milanese con il pittore Francesco Londonio, alla cui morte nel 1783 la citt\u00e0 di Milano era gi\u00e0 nel pieno dell'et\u00e0 dei lumi, in piena stagione neoclassica.\nIl primo Seicento.\nLa prima parte del Seicento rappresenta il periodo di transizione tra il manierismo e le prime fasi del barocco, anche se non mancano esempi gi\u00e0 maturi di linguaggio barocco all'epoca. Per il particolare periodo, in cui l'eredit\u00e0 di Carlo Borromeo era ancora forte e in cui gli interessi del governo spagnolo vertevano su aspetti pi\u00f9 militari e strategici, l'arte e l'architettura religiosa guidano la transizione verso il nuovo gusto barocco.\nL'Ambrosiana.\nFederico Borromeo fu uno dei principali promotori della cultura e dell'arte lombarda negli anni del suo cardinalato: molto influ\u00ec in questo senso la formazione romana del cardinale, durante la quale ebbe modo di venire in contatto con i migliori artisti dell'epoca, diventando grande appassionato d'arte e collezionista. Da questo suo interesse nacque l'idea di creare un polo culturale per la citt\u00e0 per la formazione di artisti e letterati secondo i canoni della controriforma, ai quali sarebbero stati messi a disposizione quadri e testi, oltre che insegnanti, al fine di promuovere l'arte e la cultura all'interno della citt\u00e0.\nI lavori per il complesso cominciarono nel 1603: dopo aver acquistato e demolito un caseggiato nella zona di piazza San Sepolcro, i progetti del palazzo dell'Ambrosiana furono assegnati all'architetto Lelio Buzzi, che fece partire i lavori direttamente l'anno stesso; i lavori, che si protrassero tra varie modifiche fino al 1630, passarono di mano ad Alessandro Tesauro e infine a Fabio Mangone. La facciata fu completata nel 1609: l'ingresso verso il centro \u00e8 costituito da un vestibolo scandito da tre campate di pilastri dorici che terminano sull'architrave, in cui \u00e8 incisa la scritta BIBLIOTHECA AMBROGIANA; lo stemma dei Borromeo \u00e8 scolpito su un timpano triangolare che corona il vestibolo. In molti contemporanei del Borromeo commentarono positivamente la soluzione classicheggiante della struttura, che venne addirittura definita \"un tempo delle muse\" dal teologo Luigi Rossi, elogiata per il \"vestibolo alla romana\" e il \"peristilio architravato all'antica\" da Ambrogio Mazenta o ancora paragonata alle architetture di Roma imperiale per \"solidit\u00e0 e maestosit\u00e0\" da Girolamo Borsieri.\nLa prima struttura fu la biblioteca nel 1609; al momento dell'apertura contava quindicimila manoscritti e trentamila opere a stampa, molti dei quali appartenevano precedentemente alla vasta collezione privata del cardinale Borromeo, che comprendeva pezzi provenienti da Europa e Asia: fu una delle prime biblioteche pubbliche in Europa, e all'attivit\u00e0 di biblioteca fu affiancata una stamperia e una scuola per lo studio di lingue classiche e di lingue orientali; questo fu il primo passo per la creazione del vasto polo culturale e museale dell'Ambrosiana.\nLa seconda struttura a fare la sua comparsa fu il Museo Ambrosiano, precursore dell'attuale Pinacoteca Ambrosiana, nel 1618, creato a partire dalla collezione privata di quadri, stampe, sculture e disegni di vario tipo del cardinale Borromeo: la collezione iniziale comprendeva 172 opere, di cui quasi la met\u00e0 aveva come soggetto storie della tradizione cristiana o temi devozionali. Tale fatto non deve stupire in quanto in accordo con la dottrina Tridentina del Borromeo, che attribuiva all'arte un ruolo fondamentale nella diffusione della religione cattolica: pi\u00f9 curiosa invece era la passione del cardinale per i dipinti a carattere naturale come nature morte e paesaggi, per gran parte di artisti stranieri, nella cui categoria si possono includere poco meno del 30% delle opere. Attualmente di propriet\u00e0 della pinacoteca, dell'epoca trattata si pu\u00f2 citare la vasta collezione di pittura seicentesca lombarda, che comprende tele di Giulio Cesare Procaccini, Giuseppe Vermiglio, il Morazzone e Carlo Francesco Nuvolone, e la sezione di pittura fiamminga con opere di Paul Brill e Jan Brueghel il Vecchio.\nTerza ed ultima istituzione a fare la sua comparsa fu l'Accademia Ambrosiana nel 1620, una scuola di Belle Arti per la formazione di giovani artisti: bench\u00e9 ultima, era delle tre la pi\u00f9 importante, infatti la biblioteca e la pinacoteca erano state realizzate per essere fruibili in particolar modo ai suoi allievi.\nIl ruolo dell'accademia fu subito chiaro; cos\u00ec infatti scrisse Federico Borromeo nel suo statuto:\u00abPer nessun altro motivo fu fondata la presente Accademia di Pittura, Scultura e Architettura se non per aiutare gli artisti a realizzare opere per il culto divino, migliori di quelle che si fanno attualmente\u00bb: il suo obiettivo era la creazione di una scuola di arte sacra, specialmente la pittura, che avrebbe istruito i fedeli e promosso le dottrine della chiesa cattolica riformata, in particolar modo descritte nel \"De pictura sacra\" dello stesso Borromeo.\nLa tarda fondazione dell'accademia \u00e8 dovuta al fatto che nei primi anni del Seicento era gi\u00e0 attiva a Milano l'Accademia dell'Aurora del pittore Giovanni Battista Galliani, che tuttavia chiuse nel 1611 per via di uno scandalo a cui era legato il pittore; al che il cardinale Borromeo, dopo aver acquistato lo spazio necessario per ampliare il palazzo dell'Ambrosiana, inizi\u00f2 ad applicarsi per la creazione della nuova accademia, studiando i regolamenti e i programmi delle migliori scuole di belle arti dell'epoca, tra cui l'Accademia dei Carracci a Bologna, l'Accademia del Disegno di Firenze e la romana Accademia di San Luca. A fondazione avvenuta, programma abituale degli studenti era riprodurre, supervisionati dai maestri, parti di opere di vario tema a partire da dipinti, disegni e sculture originali con diversi tipi di tecniche e materiali: le opere finite sarebbero poi state discusse collettivamente, e le migliori premiate. Se questo metodo era diffuso in gran parte delle accademie, fu invece innovativa l'importanza data allo studio delle opere originali della galleria dell'accademia rese disponibili agli studenti in numero nettamente maggiore, e spesso di migliore qualit\u00e0, rispetto alle scuole contemporanee, dove era abitudine usare copie, stampe o lavori realizzati dagli studenti stessi. Tra i maestri delle tre discipline, spiccano il Cerano per la pittura, Gian Andrea Biffi per la scultura e Fabio Mangone per l'architettura, mentre si ebbero delle collaborazioni con Camillo Procaccini e con il Morazzone; invece tra gli allievi si ricordano Melchiorre Gherardini, Francesco Morone, Ercole Procaccini il Giovane e Daniele Crespi, probabilmente il pi\u00f9 dotato tra gli allievi dell'accademia.\nLa vita dell'accademia fu breve, e all'inizio degli anni trenta del Seicento l'esperienza pot\u00e9 dirsi conclusa, a causa della peste, che port\u00f2 alla scomparsa di molti allievi e maestri, e soprattutto per la morte del cardinale Borromeo, anche se l'accademia non chiuse ufficialmente. I risultati dell'accademia sono controversi: se \u00e8 indubbio che contribu\u00ec alla formazione di molti giovani artisti, alcuni di grande spessore come il Crespi, e soprattutto di diffondere i canoni dell'arte controriformata; in molti ritengono che l'orientamento dichiaratamente religioso dell'accademia rappresent\u00f2 il principale limite di questa. L'attivit\u00e0 dell'accademia vide una breve fase nella seconda met\u00e0 del Seicento, per poi scemare di nuovo e chiudere definitivamente i battenti solo nel 1776.\nChiesa di San Giuseppe.\nLa chiesa di San Giuseppe \u00e8 considerato come uno degli edifici pi\u00f9 rappresentativi del primo barocco lombardo, nonch\u00e9 uno dei capolavori del Richini: la chiesa rappresenta il punto di stacco con l'architettura manierista, e serv\u00ec peraltro da prototipo per le chiese barocche nell'uso della pianta longitudinale, specialmente nel nord Italia e talvolta in Europa centrale. Il progetto fu affidato dopo vari passaggi al Richini nel 1607, che per la prima volta si presentava come unico progettista di un edificio importante: il motivo di innovazione del progetto \u00e8 l'utilizzo degli spazi, ovvero un'evoluzione della soluzione usata nella chiesa di Sant'Alessandro in Zebedia da Lorenzo Binago, suo maestro. La pianta, longitudinale, \u00e8 formata dalla fusione di due spazi a pianta centrale: il primo di forma ottagonale, ottenuta come un quadrato a cui sono smussati gli angoli, su tali angoli sono presenti due colonne di ordine gigante che sostengono dei balconcini; il secondo spazio, che ospita il presbiterio, \u00e8 leggermente pi\u00f9 piccolo ed \u00e8 di forma quadrata, a cui si affiancano due cappelle laterali; i due spazi sono uniti da un arco che spazialmente appartiene ad entrambi gli ambienti, creando una sorta di unione tra i due. Per la soluzione della colonne giganti sugli angoli, il Richini si ispir\u00f2 alla chiesa di San Fedele di Pellegrino Tibaldi: l'evoluzione consiste nell'utilizzo della copertura a cupola anzich\u00e9 a vela con cui si allinea alle nuove tendenze del barocco romano, pur muovendosi in continuit\u00e0 con la tradizione lombarda, per cui l'architetto scelse un tiburio ottagonale.\nLa facciata \u00e8 divisa su due ordini entrambi scanditi da lesene e colonne, quello inferiore \u00e8 centrato sull'unico portale della chiesa, mentre ai lati vi sono due nicchie ospitanti delle statue; l'ordine superiore, \u00e8 raccordato con la base da due volute, e si conclude in alto con un frontone ottenuto dalla sovrapposizione di una soluzione triangolare e una curva, mentre sull'ordine superiore vi \u00e8 centrato un finestrone dalle decorazioni elaborate. Anche in questo caso la facciata, di chiara ispirazione alla chiesa di Santa Susanna alle Terme di Diocleziano di Carlo Maderno, si allinea con gli emergenti gusti barocchi romani. Bench\u00e9 la facciata in quel periodo rappresentasse solo un preludio dell'edificio e quindi non fosse soggetta aglio stessi studi concessi agli interni, essa costitu\u00ec uno dei modelli pi\u00f9 utilizzati per le facciate di chiese barocche negli anni a seguire. All'interno i 2 spazi principali non assumono proporzioni e forme preponderanti l'uno rispetto all'altro, questo perch\u00e9 il Richini oltre a progettarli di simile grandezza, si preoccup\u00f2 di fornire uguale illuminazione; e seppe inoltre anticipare il dinamismo dell'arte barocca, sempre con accurati studi sulla luce e con la pavimentazione nello spazio ottagonale con lastre di marmo bianche e nere disposte in maniera concentrica. I quattro altari della chiesa risalgono a dopo l'inaugurazione dell'edificio nel 1616, il primo in ordine cronologico \u00e8 dedicato alla \"Morte di san Giuseppe\" (1625) e presenta una pala dell'episodio dipinto da Giulio Cesare Procaccini, mentre al 1630 risale la pala del \"Matrimonio della Vergine\" del Cerano, perduti sono invece gli affreschi di \"San Giuseppe\" di Giuseppe Vermiglio, frequentemente menzionati nelle guide settecentesche.\nGli altri due altari, a fianco del presbiterio, risalgono al secondo Seicento milanese, e presentano la pala d'altare della \"Predica del Battista\", attribuita dalla maggioranza dei critici a Giovanni Stefano Danedi, detto il Montalto, mentre l'ultima pala di Andrea Lanzani risale al 1675 raffigurante il \"Mistero della fuga in Egitto\"; in queste due pale, rispetto al resto della chiesa si nota uno stile gi\u00e0 marcatamente barocco, se non presettecentesco. Sempre nel tardo Seicento vennero registrate le opere di ebanisteria di Giuseppe Garavaglia, figlio del pi\u00f9 celebre Carlo, che per\u00f2 furono in gran parte perdute negli anni, di cui rimane solo la cantoria e la facciata dell'organo.\nAltre architetture religiose.\nUna delle prime chiese milanesi in stile barocco fu la chiesa di Sant'Alessandro in Zebedia, i cui progetti di Lorenzo Binago furono approvati nel 1601: i cantieri si conclusero definitivamente nel 1710 con la costruzione del campanile sinistro.\nNonostante il lungo protrarsi dei lavori, si pensa che nel 1611 i lavori dovessero essere in uno stadio gi\u00e0 avanzato, infatti in quell'anno si celebr\u00f2 la festa di san Carlo nell'edificio: uno dei motivi dei ritardi nella costruzione furono i segni di cedimento della cupola a lavori ultimati nel 1627, che venne quindi demolita e ricostruita.\nLa chiesa si presenta a pianta combinata centrale e longitudinale, ovvero il corpo principale assume una forma rettangolare, mentre l'interno ha una struttura a croce greca, con i restanti spazi organizzati in quattro cappelle sormontate da altrettanti cupolotti e la cupola maggiore posta sopra il centro della pianta a croce greca; la regolarit\u00e0 della pianta rettangolare \u00e8 rotta dall'abside posto sul fondo della chiesa.\nLa facciata fu realizzata in due diversi periodi: l'ordine inferiore concluso nel 1623 organizzato in tre portali intervallati da paraste, di cui il maggiore al centro, introdotto da due colonne corinzie che reggono un finto arco, in cui \u00e8 presente il rilievo di \"Sant'Alessandro che indica il disegna della chiesa\" di Stefano Sampietri; sempre sull'ordine inferiore si segnalano le nicchie contenenti le statue di \"San Pietro\" e \"San Paolo\" sempre del Sampietri. L'ordine superiore venne concluso nel Settecento su progetto di Marcello Zucca, ed \u00e8 composto da un frontone mistilineo, su cui sono disposte statue di putti.\nL'interno della chiesa, definito come un \"museo delle arti figurative del Seicento lombardo\", presenta una navata completamente affrescata ad opera di diversi artisti secondo il tema di alcuni episodi biblici; l'affresco della cupola rappresenta la \"Gloria di tutti i santi\" (1696) e fu realizzato da Filippo Abbiati e Federico Bianchi, cos\u00ec come l'abside e il presbiterio, affrescati a tema di \"Episodi della vita di sant'Alessandro\". Tutte e quattro le cappelle sono fittamente affrescate e decorate, tra cui si segnalano la tele dell'\"Assunzione di Maria\" e la pala \"Navit\u00e0\" di Camillo Procaccini, e gli affreschi degli \"Angeli\" dei Fiammenghini, l\"'Adorazione dei magi\" del Moncalvo e infine la \"Decollazione del Battista\" su tela di Daniele Crespi. Da notare, in tema di arti applicate, i confessionali e il pulpito in legno o marmo intarsiato.\nSempre nel centro storico, sebbene la chiesa di Sant'Antonio Abate abbia subito il completo rifacimento della facciata in epoca neoclassica, gli interni sono comunque tra i migliori esempi decorativi del barocco lombardo. La costruzione della chiesa fu decisa nel 1582 e affidata a Dionigi Campazzo, la pianta \u00e8 a croce latina, la navata e la controfacciata sono affrescati con il ciclo di \"Storie della Vera Croce\" di Giovanni Carlone, poi concluso dal fratello Giovanni Battista alla morte per peste di Giovanni. Ai lati della navata sono presenti le cappelle: la cappella di S. Andrea Avellino ospita la pala d'altare dello \"Svenimento del Beato Andrea Avellino\" di Francesco Cairo ed \u00e8 affrescata da Ercole Procaccini il Giovane e Filippo Abbiati; sempre a destra, la cappella della Vergine del Suffragio realizzata da Carlo Buzzi ospita il gruppo scultoreo del \"Cristo Morto\" di Giuseppe Rusnati. Sul transetto si possono osservate le tele del Morazzone, di Annibale e Ludovico Carracci, mentre la volta appare affrescata da Tanzio da Varallo.\nSul lato sinistro, la terza cappella \u00e8 ornata da tre tele di Giulio Cesare Procaccini, mentre la seconda, su progetto di Gerolamo Quadrio, contiene un altro ciclo scultoreo del Rusnati, e l'\"Estasi di san Gaetano\" su tela del Cerano.\nIn via della Moscova, si trova la chiesa di Sant'Angelo, edificata in periodo tardomanierista, ma conclusa nel 1630. La facciata \u00e8 divisa in due ordini, quello inferiore scandito da quattro colonne coronate da altrettante statue, e quello superiore decorato da tre finestroni e coronato da un timpano; gli interventi barocchi pi\u00f9 significativi si possono tuttavia vedere all'interno. Nelle cappelle laterali si segnalano le tele dell'\"Estasi di san Carlo Borromeo\" del Morazzone, lo \"Sposalizio della Vergine\" di Camillo Procaccini, e gli affreschi raffiguranti \"Storie di Sansone\" nella prima cappella sinistra completamente decorata da Panfilo Nuvolone, padre di Carlo Francesco. Sulle pareti del presbiterio e del coro sono dipinte le quattro \"Storie della Vergine\" di Simone Barabino e dall\"'Assunta\" di Camillo Procaccini; di notevole interesse \u00e8 infine la sacrestia che contiene la lunetta di Giulio Cesare Procaccini del \"Cristo morto pianto dagli angeli\", considerato uno dei suoi migliori lavori.\nSempre al primo Seicento si possono menzionare la chiesa di Santa Maria Podone su disegno di Fabio Mangone e la chiesa di San Sisto. All'epoca fuori dalle mura della citt\u00e0, oggi in periferia, si trova la Certosa di Garegnano: bench\u00e9 parte della chiesa sia stata edificata in epoca manierista, gran parte degli interni, realizzati nel primo Seicento, rappresentano uno degli esempi pi\u00f9 riusciti del barocco milanese. La facciata venne conclusa nel 1608; all'interno la volta della navata fu affrescata da Daniele Crespi con il \"Sacrificio di Abramo\", la \"Maddalena in estasi\", ispirato dagli affreschi del \"Camerino degli Eremiti\" a Palazzo Farnese di Giovanni Lanfranco, \"San Giovanni Battista\", pi\u00f9 aderente ai modelli classicisti emiliani, e il \"Cristo in gloria\", rappresentato secondo i canoni della Controriforma, a cui si aggiungono varie figure di monaci certosini; la controfacciata \u00e8 dipinta con le \"Storie di san Bruno\" sempre del Crespi: tali realizzazioni sono considerate tra le migliori prove dell'artista. Sono inoltre presenti nella chiesa le pale d'altare dell'\"Apparizione di Cristo a santa Caterina da Siena\" di Camillo Procaccini, e \"San Bruno tra sant'Ugo di Grenoble e san Carlo Borromeo\" del Genovesino.\nPittura.\nI protagonista della prima pittura barocca milanese sono, come gi\u00e0 specificato, il Cerano, Giulio Cesare Procaccini e il Morazzone. Questi tre personaggi furono i principali autori dei cicli dei Quadroni di San Carlo, annoverati tra i maggiori cicli pittorici del primo barocco milanese.\nI \"Quadroni di san Carlo\" consistono in due cicli pittorici che raccontano episodi della vita di san Carlo Borromeo, tra i personaggi principali del Concilio di Trento e della Controriforma: tali cicli furono commissionati in stretta relazione alla proposta di canonizzazione del cardinale Borromeo: essi dovevano mostrare attraverso un percorso iconografico l'esemplarit\u00e0 della vita di Carlo Borromeo. Il primo ciclo, realizzato tra il 1602 e il 1604, comprendeva venti teloni, a cui ne furono aggiunti alcuni successivamente, che spaziano dalla descrizione dell'attivit\u00e0 pubblica del cardinale, come la diffusione delle dottrine della controriforma e le visite agli appestati, fino alla vita privata, come episodi di carit\u00e0 e penitenza; i quadri vedono l'opera dei gi\u00e0 citati Cerano e Morazzone, a cui si aggiungono Paolo Camillo Landriani, detto il Duchino, Giovanni Battista della Rovere, detto il Fiammenghino, e altri minori come Carlo Antonio Procaccini, cugino del pi\u00f9 famoso Giulio Cesare, e Domenico Pellegrini. Il secondo ciclo dei quadroni risale al 1610, a canonizzazione avvenuta e ha come tema i miracoli del santo: \u00e8 composto da ventiquattro dipinti a tempera; il Cerano, Giulio Cesare Procaccini e il Duchino, ne realizzarono sei a testa, mentre gli altri furono realizzati da maestri minori, come Giorgio Noyes e Carlo Buzzi: alcune tele aggiuntive saranno commissionate verso la fine del Seicento.\nSe i Quadroni di san Carlo nel complesso sono uno dei cicli pittorici pi\u00f9 rappresentativi della prima arte barocca milanese, i critici spesso si dividono sull'uniformit\u00e0 della qualit\u00e0 delle realizzazioni: se le opere del Cerano sono lodate dalla critica per l'eccellente risultato, il Duchino e il Fiammenghino non riescono ad ottenere il medesimo consenso, per poi passare all'operato di Carlo Antonio Procaccini e di Domenico Pellegrini, le cui prove sono raramente ritenute della stessa qualit\u00e0 dei precedenti artisti.\nCapolavoro della pittura del Seicento lombardo \u00e8 invece il quadro \"Martirio delle sante Rufina e Seconda\", pi\u00f9 conosciuto come il \"Quadro delle tre mani\", in quanto realizzato in una collaborazione tra il Cerano, Giulio Cesare Procaccini e il Morazzone, ovvero i maggiori pittori dell'epoca. Il quadro rappresenta il martirio di due giovani sorella nell'et\u00e0 della Roma imperiale e pu\u00f2 essere idealmente diviso nelle tre parti in cui operarono i pittori: al centro \u00e8 opera del Morazzone il carnefice con in mano uno spadone, i suoi assistenti e l'angioletto con la palma del martirio, il Procaccini si occup\u00f2 sulla destra di santa Rufina e dell'angelo che porta lei conforto, al Cerano si deve la parte sinistra con il cavaliere, la santa Seconda gi\u00e0 decapita e l'angelo che trattiene un cane, intento a lanciarsi sulla testa della santa. Analizzando la carriere e lo stile dei singoli artisti, si pu\u00f2 affermare come il committente, Scipione Toso, affid\u00f2 ciascuna delle parti del quadro a seconda dei temi e degli stili pi\u00f9 congeniali ai pittori: se il Cerano fu particolarmente abile nell'imprimere un tono drammatico all'opera, il Procaccini fu capace di rappresentare adeguatamente la speranza cristiana, mentre il Morazzone si distinse per un carattere pi\u00f9 energico e dinamico della sua rappresentazione.\nInfine, gli artisti sopracitati presero parte nella ristretta corrente della ritrattistica: la pi\u00f9 celebre raccolta dell'epoca \u00e8 quella dei benefattori dell'ospedale maggiore, in cui spiccano Daniele Crespi e Tanzio da Varallo coi ritratti dei Pozzobonelli e di Francesco Pagano.\nArchitetture civili.\nNel primo Seicento le committenze religiose superarono di gran lunga quelle civili: in numero decisamente minore di edifici religiosi e arte sacra, furono realizzati anche palazzi civili, spesso comunque legati a committenze religiose.\nL'esempio maggiore di architettura civile dell'epoca \u00e8 il Palazzo del Senato, commissionato nel 1608 da Federico Borromeo per ospitare il Collegio Elvetico: il progetto fu assegnato in origine a Fabio Mangone, ripresa vent'anni dopo dal Richini. Particolarit\u00e0 del palazzo \u00e8 la parte centrale della facciata concava, ideata dal Richini, che si stacca dal pi\u00f9 sobrio stile milanese, avvicinandosi ad un pi\u00f9 decorato barocco romano, all'interno si trovano due cortili dalle forme pi\u00f9 classicistiche del Mangone, definiti da un doppio ordine di logge architravate.\nCominciato su ordine di Francesco Sforza, il cantiere per l'Ospedale maggiore del Filarete, da molti anni fermo, riapr\u00ec nel 1624 grazie ad un grande lascito di un privato: i progetti di rinnovo furono ancora una volta affidati al Richini e a Fabio Mangone, ai quali si deve la parte centrale della facciata e il grande portale barocco con timpano, fiancheggiato da nicchie con statue, e la rielaborazione del cortile principale con un doppio ordine di logge ad arco con decorazioni in marmo e cotto; ai lavori e ai disegni per i lavori presero parte anche artisti come Camillo Procaccini e del Cerano.\nSi cita infine il palazzo del Capitano di Giustizia, iniziato nel XVI secolo, sub\u00ec moltissimi rimaneggiamenti e ampliamenti nel corso degli anni: degli interventi seicenteschi rimangono la facciata, con il ricco portale, e il cortile interno a loggia in bugnato.\nIl secondo Seicento.\nArchitetture religiose.\nRispetto al primo Seicento, i cantieri religiosi non ebbero pi\u00f9 la stessa vivacit\u00e0 del periodo di Federico Borromeo, anche se rappresentavano ancora le maggiori committenze del periodo; tuttavia fu pi\u00f9 privilegiata la decorazione di interni di chiese gi\u00e0 esistenti piuttosto che l'edificazione di nuovi edifici.\nIl cantiere della chiesa di Santa Maria della Passione fu iniziato nel XVI secolo diminuendo negli anni d'intensit\u00e0, per riprendere vivacit\u00e0 nel Seicento, la chiesa risulta quindi un misto tra arte barocca e rinascimentale lombarda. La facciata della chiesa, che risale al 1692 su progetto di Giuseppe Rusnati, \u00e8 scandita da quattro paraste: ai lati estremi sono presenti due nicchie tipicamente barocche, mentre gli altri tre spazi scanditi dalle paraste son decorati con altorilievi raffiguranti la \"Flagellazione\", la \"Coronazione di spine\" e la \"Deposizione\"; da notare la similitudine con la chiesa di Sant'Alessandro in Zebedia nei putti posti ai lati della facciata.\nLe decorazioni all'interno risalgono in gran parte al primo Seicento. Nella navata centrale alla base della cupola il ciclo delle \"Storie della Passione\" di Daniele Crespi; nella navata destra la terza cappella ospita la tela di Giulio Cesare Procaccini raffigurante \"Cristo alla colonna\", mentre la quinta cappella presenta le tele di \"Ester e Assuero\" e \"Madonna del Rosario tra san Domenico e santa Caterina da Siena\" di Giuseppe Nuvolone. Nella navata sinistra ospita le tele di Camillo Procaccini, datate 1610, con \"San Francesco riceve le stimmate\" e \"Cristo nell'orto degli ulivi\", oltre che l'opera sempre su tela di Giuseppe Vermiglio \"Funerale di Thomas Beckett\" (1625); nella quarta cappella sono presenti la \"Madonna e i santi\" del Duchino, e la \"Flagellazione\" e \"Cristo dell'orto degli ulivi\" questa volta di Enea Salmeggia detto il Talpino; infine nella prima cappella \u00e8 il celebre dipinto del \"Digiuno di san Carlo\" di Daniele Crespi che, rispettando accuratamente i dettami artistici indicati da Carlo Borromeo stesso, vuole rappresentare nella sua essenzialit\u00e0 l'elevatezza morale e religiosa del santo.\nL'altra realizzazione maggiore dell'epoca fu la chiesa di Santa Maria alla Porta, completamente ricostruita sulla vecchia chiesa risalente al XII secolo: il progetto fu inizialmente redatto da Francesco Maria Richini a partire dal 1652, per poi passare alla morte dell'architetto nel 1658 a Francesco Borromini che termin\u00f2 il progetto, a cui si deve in particolare il portale maggiore. La facciata, piuttosto slanciata, si presenta divisa in due ordini, rispettivamente ionico e corinzio, uniti da volute e che si concludono con un timpano sul quale sono collocate le statue della \"Vergine\" e di due \"Angeli\"; sulla facciata ai lati sono presenti delle nicchie, mentre pi\u00f9 decorata \u00e8 la parte centrale, con il portale maggiore architravato sormontato da un rilievo di Carlo Simonetta dell'\"Incoronazione della Vergine\" del 1670; l'ordine superiore \u00e8 quindi decorato da un finestrone tardo barocco.\nL'interno \u00e8 costituito da una sola navata con cappelle laterali introdotte da serliane, che termina con il presbiterio che regge una cupola con lanterna attribuita a Gerolamo Quadrio; sul tamburo sono presenti nicchie con sculture di \"Angeli\" di Giuseppe Vismara e Carlo Simonetta risalenti al 1662. Tra le quattro cappelle si segnala la prima sul lato destro, progettata da Giuseppe Quadrio, con le opere \"Gloria\" e \"Angeli\" sempre del Simonetta: essa costituisce una delle migliori testimonianze di scultura del secondo Seicento lombardo.\nDell'epoca \u00e8 anche la chiesa di San Nicolao, ricostruita a partire dal 1660 successivamente alla demolizione di una chiesa preesistente da Gerolamo Quadrio e Giovan Battista Paggi. La chiesa si presenta piuttosto sobria sia all'interno che all'esterno, tuttavia contiene una delle poche testimonianze di pittura napoletana della citt\u00e0, ovvero una tela di \"San Nicola\" di Massimo Stanzione, donata all'epoca della consacrazione della chiesa da parte del consigliere del Re di Spagna Matteo Rosales. Della chiesa di Santa Maria della Vittoria, son stati completamente rimaneggiati gli esterni, in particolare la facciata novecentesca; si segnalano invece gli interni per la tela di \"San Pietro liberato dal carcere\" di Giovanni Ghisolfi e gli \"Angeli\" in marmo di Antonio Raggi entrambi collocati in prossimit\u00e0 dell'altere destro, mentre sull'altare sinistro vi sono la tela di \"San Carlo che comunica con gli appestati\" di Giacinto Brandi e altri due \"Angeli\" in marmo di Dionigi Bussola.\nMeritano un discorso a s\u00e9 il pesante rifacimento degli interni chiesa di San Marco, modificati a partire dal 1690, in cui vennero costruiti gli attuali pilastri, la precedente volta a botte della navata centrale fu sostituita da una copertura a capriate e fu edificata la cupola: la pianta si presenta a croce latina ed \u00e8 divisa in tre navate, ai fianchi delle quali si trovano le numerose cappelle risalenti a varie epoche. Nel transetto destro si trova l'affresco \"Alessandro V istituisce l'ordine degli Agostiniani\" dei Fiammenghini, mentre nella \"cappella di Sant'Agostino\" si trovano delle tele di Federico Bianchi e Paolo Pagani; nelle pareti laterali del presbiterio si trovano tele di storie di Sant'Agostino del Cerano e di Camillo Procaccini, oltre agli affreschi del Genovesino e la pala d'altare di \"Sant'Agostino\" di Ercole Procaccini il Vecchio. Nel transetto sinistro si trovano autori successivi: nella \"Cappella della Piet\u00e0\", ai cui lati si trovano le tele di Antonio Busca ed Ercole Procaccini il Giovane, a cui si devono anche gli affreschi di \"Storia della Passione\" sull'arco di ingresso; all'interno sono presenti stucchi e affreschi del Montalto, mentre nella parete di fronte alla cappella sono presenti gli affreschi dell'\"Adorazione della sacra fascia\" e \"Sant'Agostino lava i piedi al Cristo in veste da pellegrino\" del Legnanino. Nella navata sinistra \u00e8 un \"Cristo appare a San Gerolamo che traduce le Sacre Scritture\" del Legnanino, \"Madonna e i Santi Pietro e Antonio\" di Camillo Procaccini e una \"Trasfigurazione\" di Giulio Cesare Procaccini.\nSi segnalano infine alcuni rimaneggiamenti di Gerolamo Quadrio nella chiesa di Santa Maria del Carmine tra il 1673 e il 1676 e il coro in noce di Carlo Garavaglia del 1645 in cui sono raffigurati \"Episodi della vita di san Bernardo\" all'abbazia di Chiaravalle.\nArchitetture civili.\nBench\u00e9 la seconda met\u00e0 del Seicento milanese veda un crescente interesse di architetture civili rispetto alla prima met\u00e0 del secolo, il predominio dell'arte religiosa non venne meno, specie considerando che molti palazzi ebbero comunque una committenza religiosa.\nDi commissione religiosa si pu\u00f2 trovare il Seminario Arcivescovile, in particolare il l'ingresso, perfetto esempio di portale barocco, fu disegnato dal Richini nel 1652: costituito da un bugnato liscio e coronato da un architrave trapezoidale, ai lati presenta due cariatidi rappresentanti la \"Speranza\" e la \"Carit\u00e0\". Ad uso delle scuole dei Barnabiti fu invece costruito il Collegio di Sant'Alessandro, costruito su disegno di Lorenzo Binago fu realizzato tra il 1663 e il 1684; la facciata di impostazione tardo barocca, talvolta attribuita al Borromini, \u00e8 divisa in due ordini: al piano terra \u00e8 di immediato impatto il portale con architrave curvilineo decorato ai lati due cartigli arricciati, mentre al piano superiore le finestre presentano nei frontoni mistilinei dei medaglioni raffiguranti allegorie legate alla cultura. Modifiche minori furono compiute nel palazzo Arcivescovile ad opera di Andrea Biffi, che termin\u00f2 le sue modifiche nel cortile interno nel 1680.\nA pochi minuti di cammino dal palazzo Arcivescovile sorge palazzo Durini: commissionato nel 1645 dal mercante-banchiere Giovan Battista Durini, il progetto fu assegnato al Richini; il palazzo \u00e8 uno dei maggiori esempi di edilizia seicentesca della citt\u00e0. La facciata, com'era tradizione assodata in citt\u00e0, \u00e8 piuttosto sobria e lineare se comparata agli stili barocchi delle altre citt\u00e0 d'Italia \u00e8 centrata su un portale d'ingresso monumentale in bugnato che sorregge un altrettanto monumentale balconata del piano nobile, dove i finestroni decorati con timpani triangolari e curvilinei alternati sono decorati con dei sostegni alla base a forma di mascherone, tale decorazione viene ripresa nella cornice. Decisamente degni di nota sono gli interni: salendo dallo scalone d'onore decorato in marmo rosso al piano nobile, si entra nell'antisala decorata a trompe-l'\u0153il, mentre superando una serie di stanze di passaggio decorati con medaglioni dipinti si arriva al salone d'onore affrescato dal \"Trionfo di Eros\" di scuola lombarda; sempre al piano nobile si possono ammirare i soffitti lignei intagliati provenienti dal demolito palazzo Arnaboldi.\nUltimato nel quarto decennio del Seicento, palazzo Annoni fu costruito ancora una volta su progetto di Filippo Maria Richini; la facciata, ornata al piano terra con uno zoccolo di bugnato, \u00e8 centrata sul portone di ingresso inserito tra due colonne aggettanti di ordine ionico che sorreggono il balcone del piano nobile, al piano superiore i finestroni con frontoni alternativamente triangolari o curvilinei presentano delle balaustre, la facciata \u00e8 infine delimitata da lesene in bugnato. Alla corte interna, costruita ripetendo la decorazione esterna, si giunge passando per il cancello in ferro battuto originale dell'epoca. Il palazzo nel XVIII secolo era sede di una ricca biblioteca e della galleria d'arte privata degli Annoni, che comprendeva tra l'altro quadri di Rubens, Gaudenzio Ferrari e Antoon van Dyck, confiscati dagli austriaci nel 1848.\nDi fronte a palazzo Annoni \u00e8 palazzo Acerbi, risalente ai primi anni del Seicento, ma pesantemente ristrutturato durante gli anni della grande peste: la facciata, piuttosto scarna se comparata a quella di fronte, fu arricchita nel Settecento da balconcini curvilinei e maschere ornamentali con figure di leone in prossimit\u00e0 del portale d'ingresso, mentre all'interno, superato il primo sobrio cortile architravato, si pu\u00f2 citare il secondo cortile in stile rococ\u00f2. Curiosamente proprio grazie alla posizione dirimpetto dei due palazzi, verso la seconda met\u00e0 del Seicento ci fu una battaglia a colpi di \"sfarzosit\u00e0\" tra la famiglia Annoni e Acerbi: la prima colpita dalla ricchezza delle ristrutturazioni degli Acerbi, non volle essere da meno; fu cos\u00ec che inizi\u00f2 un lungo duello di ristrutturazioni e lavori dei palazzi volto a definire chi delle due famiglie fosse pi\u00f9 ricca e potente.\nDi pubblica utilit\u00e0 fu destinato il palazzo delle Scuole Palatine, che fu edificato sull'area di un palazzo andato in fiamme: i lavori partirono 1644 su progetto di Carlo Buzzi, che per la facciata riprese la struttura del palazzo dei Giureconsulti. Della costruzione originaria rimane solo la facciata, impostata su pi\u00f9 ordini: al piano terra \u00e8 presente una loggia scandita da colonne binate, mentre al piano superiore sono presenti finestre decorate con al centro una nicchia contenente la statua di \"Sant'Agostino\" di Giovan Pietro Lasagna, mentre pi\u00f9 a destra, sul frontone che porta ad un passaggio coperto, \u00e8 presente la statua di \"Ausonio\" sempre dello stesso autore.\nPittura.\nIl secondo Seicento, spariti i principali interpreti dei pittori \"pestanti\" del primo Seicento lombardo, raccoglie l'eredit\u00e0 di questi ultimi, superando definitivamente i legami con il manierismo che potevano essere trovati in alcune delle opere degli artisti federiciani: gran parte degli artisti di questo periodo furono infatti allievi all'Accademia Ambrosiana o si formarono presso le botteghe dei maestri del primo Seicento lombardo.\nA segnare il punto di rottura \u00e8 Carlo Francesco Nuvolone, maggiore dei due fratelli e allievo del Cerano, che mostra nel suo stile il dinamismo tipico dell'arte barocca, di cui si ricordano gli affreschi nella chiesa di Sant'Angelo di Milano; mentre Francesco Cairo mostra una costante evoluzione dello stile, che risente dei suoi numerosi viaggi tra Torino e Roma dove ha l'opportunit\u00e0 di confrontarsi anche con esponenti di scuola emiliana e genovese. Questi due pittori, assieme a Giuseppe Nuvolone furono in un costante confronto, scaturito da numerose collaborazioni in vari cantieri, su tutte quelle dei Sacri Monti lombardi, che porter\u00e0 ad un'evoluzione della pittura sacra del primo Seicento, abbandonandone il linguaggio esclusivamente drammatico a favore di una maggiore variet\u00e0 narrativa. A completare l'evoluzione della pittura milanese \u00e8 Giovan Battista Discepoli, formatosi presso Camillo Procaccini, la sua pittura risente pi\u00f9 dell'influsso del Morazzone: anch'egli mostra una forte evoluzione dello stile; si ricordano tra le sue opere le tele nella chiesa di San Vittore al Corpo e l'\"Adorazione dei Magi\" situata un tempo nella demolita chiesa di San Marcellino.\nMorti Carlo Francesco Nuvolone o il Cairo, e grazie all'influenza del neoeletto papa Clemente IX e i suoi rapporti con l'arcivescovo Alfonso Litta, l'arte lombarda vede un avvicinamento con quella romana verso un gusto pi\u00f9 marcatamente barocco, ci\u00f2 contribuisce a portare a Milano artisti romani come Salvator Rosa e Pier Francesco Mola, mentre vengono nuovamente favoriti i viaggi di giovani artisti presso Roma, tra cui quelli di Giovanni Ghisolfi e Antonio Busca, da cui scaturisce un nuovo aggiornamento dell'ambiente artistico milanese; non a caso fu assegnata in seguito ad Antonio Busca la cattedra dell'Accademia Ambrosiana. Con quest'ultimo si delineano due correnti destinate a sopravvivere anche nel Settecento, ovvero una corrente pi\u00f9 classicista proprio del Busca, contrapposta ad uno stile pi\u00f9 esuberante e fantasioso della maturazione di Giuseppe Nuvolone, trasportando nella citt\u00e0 ambrosiana quella stessa controversia tra i due stili dell'ambiente romano.\nA molti anni dai \"pittori pestanti\" si ha una piccola ripresa della tradizione pittorica dei Borromeo; in particolare si aggiungono alla gi\u00e0 vasta opera dei Quadroni di San Carlo i lavori di Giorgio Bonola e Andrea Lanzani, che prediligono un orientamento pi\u00f9 classicista, e di Filippo Abbiati, dallo stile dichiaratamente barocco, a cui si aggiungono pi\u00f9 tardi i lavori di Giacomo Parravicini: l'Abbiati e il Lanzani continueranno questa dualit\u00e0 tra classicismo e barocco anche nei primi anni del Settecento. \u00c8 da notare come molti degli artisti appena citati furono gi\u00e0 in contatto per la commissione del ciclo della \"vita di San Rocco\" per la chiesa di San Rocco a Miasino, dove lavorarono Bonola, Abbiati, Lanzani e Giuseppe Nuvolone. Negli ultimissimi anni del Seicento si osserva il primo operato di Stefano Legnani, detto il Legnanino e Sebastiano Ricci: l'operato di questi viene per\u00f2 fatto coincidere e messo in continuit\u00e0 con il Settecento lombardo.\nCome nella prima parte del secolo, la quadreria dei benefattori dell'ospedale maggiore raccoglie le migliori testimonianze della ritrattistica milanese della seconda parte del Seicento; grazie alla quadreria si pu\u00f2 osservare l'evoluzione verso uno stile barocco pi\u00f9 maturo: le migliori prove sono attribuite a Giuseppe Nuvolone.\nIl Settecento.\nIl Settecento segna una svolta nell'arte e nell'architettura milanese: storicamente segna il passaggio del ducato sotto il dominio degli austriaci, sotto i quali le arti passarono dal servizio di committenze religiose al patriziato e successivamente allo Stato. Si assiste quindi ad una diminuzione della produzione artistica religiosa a vantaggio di quella civile. Questo periodo, pur contenendo le forme pi\u00f9 mature ed esuberanti del barocco milanese, rappresenta una sorta di prodromo della stagione neoclassica milanese, in cui l'arte e l'architettura passarono definitivamente ai servizi della cosa pubblica e dello Stato.\nPalazzo Litta.\nPalazzo Litta rappresenta, assieme al Palazzo Clerici, il miglior esempio di architettura barocca settecentesca della citt\u00e0. Edificato nel Seicento, assegnato ancora una volta il progetto al Richini, fu completato solo nel 1752 a cui si deve l'imponente facciata su progetto di Bartolomeo Bolli. Il palazzo \u00e8 composto da tre corpi: il corpo principale al centro \u00e8 impostato su tre piani, scanditi da sei paraste di ordine corinzio, \u00e8 pi\u00f9 decorato e leggermente aggettante rispetto agli altri due corpi laterali simmetrici, alti solo due piani. \nAl piano terreno, il portale centrale assume forme monumentali, delimitato da due cariatidi giganti che sorreggono una balconata convessa: tale forma \u00e8 ripresa per i balconcini laterali del primo piano. Ogni piano presenta finestre molto decorate da timpani curvilinei, ogni piano ha decorazioni diverse: al piano nobile si possono osservare cornici decorate con doppie volute contenenti teste di leone; all'ultimo piano le finestre dell'ultimo piano presentano parapetti in ferro battuto. Il corpo centrale \u00e8 coronato da un grande fastigio mistilineo, con scolpito all'interno lo stemma della famiglia Litta sorretto da due mori: la realizzazione di tale fastigio \u00e8 talvolta attribuita alle maestranze della Fabbrica del Duomo, all'epoca disoccupati, di Elia Vincenzo Buzzi, Carlo Domenico Pozzo e Giuseppe Perego.\nPassando l'ingresso ci si trova nel cortile principale di gusto seicentesco, attribuito al Richini, si presenta a pianta quadrata racchiuso su tutti i quattro i lati da portici a volta a botte, sorretti da colonne architravate in granito decorate da capitelli con festoni; proseguendo a sinistra si accede allo scalone monumentale \"a tenaglia\", realizzato da Carlo Giuseppe Merlo nel 1750 in granito rosa di Baveno con parapetto in marmo rosso di Arzo e marmo nero di Varenna. Gli interni sono tra i pi\u00f9 lussuosi del panorama milanese, con pavimenti intarsiati, decorazioni in stucco e marmo e affreschi. Tra gli ambienti pi\u00f9 belli si possono citare il salone centrale, o \"Sala degli specchi\", adornato da specchiere dorate in stile rococ\u00f2 e affrescate con l'\"Apoteosi di un Litta\" di Giovanni Antonio Cucchi, il \"Salotto rosso\", arredato con damaschi rosso porpora, affrescata a trompe l'oeil e con pavimenti a mosaico, il \"Salotto giallo\" che prende ancora il nome dal colori dei tessuti con cui \u00e8 arredato l'ambiente e la \"Sala della duchessa\" ancora arredato dagli originali mobili di epoca barocca; sono presenti infine le \"Nozze di Plutone e Proserpina\" realizzato da Martin Knoller in un salone minore.\nSi segnalano infine il \"cortile dell'orologio\", che prende nome dal caratteristico orologio presente, e la vecchia cappella privata dei Litta al pian terreno del palazzo, trasformata poi nel teatro tuttora in uso.\nPalazzo Clerici.\nPalazzo Clerici era una delle dimore pi\u00f9 prestigiose e sfarzose della Milano settecentesca, tanto che nel 1772 divenne residenza provvisoria ufficiale dell'arciduca Ferdinando, figlio di Maria Teresa d'Austria. Progettata da un architetto sconosciuto, La facciata \u00e8 impostata su tre piani, con la parte centrale rientrante rispetto al resto del corpo; il portale centrale \u00e8 piuttosto sobrio ed \u00e8 decorato, oltre dall'arco, da una maschera con volute, le finestre sono decorate da fastigi curvilinei; passando per un cancello in ferro battuto si entra nel cortile con portici di colonne ioniche binate in granito rosa.\nLa critica tuttavia, sottolinea spesso la discrepanza dell'anonimo aspetto esterno, che non lascia trasparire nulla dei lussuosi interni. Sulla destra del cortile si arriva allo scalone d'onore a tre rampe, sulla cui balaustra si sussegue una parata di statue poste sui raccordi delle rampe, mentre la volta \u00e8 decorata da un affresco di Mattia Bortoloni. L'interno raggiunge il suo apice nella \"Galleria degli Arazzi\", la cui volta \u00e8 affrescata da Giambattista Tiepolo con il ciclo di affreschi della \"Corsa del carro del Sole\", le \"Allegorie dei quattro continenti\" e le \"Allegorie delle Arti\", ritenute tra le maggiori prove del pittore veneto; le pareti sono decorate da arazzi fiamminghi risalenti al Seicento raffiguranti \"Storie di Mos\u00e8\" e da specchiere intagliate nel legno da Giuseppe Cavanna, raffiguranti scene della Gerusalemme liberata.\nLa galleria, di dimensioni poco agevoli per il pittore, era stata probabilmente ricavata da una preesistente struttura: tale commissione serviva con tutta probabilit\u00e0 a completare l'ascesa sociale che dal Seicento la famiglia aveva compiuto: nella \"Corsa del carro del Sole\", secondo lo storico dell'arte Michael Levey, si celebra \"il sole dell'Austria che si solleva ad illuminare il mondo\" o il mecenatismo della famiglia, dato il ruolo di Apollo e Mercurio protettori delle scienze. Nella \"Stanza del Maresciallo\" si trovano le decorazioni a stucco di Giuseppe Cavanna con le \"Fatiche di Ercole\" e \"Storie mitologiche\"; sempre nell'ambiente del cosiddetto \"Boudoir di Maria Teresa\" si trovano decorazioni sempre dell'intagliatore.\nRisalgono ad un periodo tra gli anni trenta e quaranta del Settecento gli affreschi in altri ambienti del palazzo ad opera di Giovanni Angelo Borroni, con una \"Scena olimpica col ratto di Ganimede\" e l'\"Apoteosi di Ercole\", e Mattia Bortoloni, a cui vengono attribuiti il medaglione sulla volta dello scalone d'onore, gli affreschi dell'\"Allegoria dei venti\" e un'altra scena di \"Apoteosi\" negli appartamenti privati del committente, in cui in una sfilata di divinit\u00e0 olimpiche si intravede un Giove con le fattezze di Antonio Giorgio Clerici; sempre del Bortoloni \u00e8 l'affresco della \"Galleria dei quadri\", che vorrebbe ancora celebrare il buon governo austriaco e di Maria Teresa d'Austria.\nAltre architetture civili.\nOltre a palazzo Clerici, il Tiepolo oper\u00f2 in molti altri cantieri milanesi dell'epoca. Un altro lavoro significativo dell'artista fu quello a Palazzo Dugnani; il palazzo presenta due facciate: quella esterna si presenta come pi\u00f9 semplice e poco decorata, al contrario la facciata interna, che da sui giardini di porta Venezia \u00e8 decisamente pi\u00f9 varia e articolata. Il palazzo, diviso in tre parti, presenta il corpo centrale arretrato rispetto alle due parti laterali, al cui pian terreno \u00e8 presente un porticato e il piano superiore \u00e8 composto da una loggia, coronata da una cimasa in pietra; tale struttura \u00e8 poi ripetuta nei due corpi laterali. Nel salone d'onore si possono osservare sulle pareti i cicli di affreschi della \"Vita di Scipione\", mentre sulla volta sono rappresentati l'\"Apoteosi di Scipione\", in cui si pu\u00f2 vedere l'intento autocelebrativo di Giuseppe Casati, allora proprietario del palazzo e committente.\nDifferisce dallo stile delle tipiche dimore milanesi Palazzo Cusani: il motivo \u00e8 individuabile nel progetto di Giovanni Ruggeri, architetto di Roma che import\u00f2 il pi\u00f9 vivace barocco romano nella sua opera, gi\u00e0 riconoscibile nello zoccolo in finta roccia grezza al pian terreno. Il palazzo \u00e8 impostato su tre piani, scandito da lesene corinzie, e presenta curiosamente due portali d'ingresso identici; le finestre al pian terreno e al piano nobile sono riccamente decorate da fastigi e timpani curvilinei, triangolari e misti, e spesso sono ulteriormente decorati da conchiglie ed elementi vegetali, le porte finestre recano lo stemma della famiglia Cusani. All'ultimo piano le finestre sono ridimensionate e presentano fastigi mistilinei; il tutto si conclude su una ricca balaustra.\nRisalente al Seicento ma pesantemente rimaneggiato nella prima met\u00e0 del Settecento \u00e8 Palazzo Sormani, sede della biblioteca comunale centrale di Milano. Il palazzo ha due diverse facciate decorate; il fronte verso corso di Porta Vittoria si deve a Francesco Croce: la facciata presenta al centro un portale ad arco sormontato da una balconata mistilenea, le finestre al pian terreno sono coronate da finestre a cornice ovale e al piano nobile da fastigi a motivo alternativamente triangola e curvilineo. Il piano nobile ospita anche due terrazze laterali, ed \u00e8 sormontato da un timpano curvilineo; la facciata verso il giardino \u00e8 posteriore e ha un aspetto pi\u00f9 sobrio, precursore del neoclassicismo. L'interno contiene ancora lo scalone monumentale in pietra e ospita la serie di dipinti rappresentanti \"Orfeo che incanta gli animali\" provenienti dalla collezione della famiglia Verri, tradizionalmente attribuiti a Giovanni Benedetto Castiglione, detto il Grechetto.\nPalazzo Visconti di Modrone fu commissionato nel 1715 dal conte spagnolo Giuseppe Bolagnos, la facciata presenta tre piani ed \u00e8 scandita verticalmente da quattro lesene, \u00e8 centrata sul portale rettangolare limitato da due colonne in granito che sorreggono una balconata in pietra. Come tipico nelle altre architetture dell'epoca, i vari piani presentano decorazioni per le finestre diverse per ogni piano, si segnalano in particolare quelle del piano nobile coronate da doppie volute, mentre all'ultimo piano alcune finestre presentano dei balconcini. Il cortile interno, oltre alla classica soluzione a corte rettangolare con portici a colonne binate presenta una balconata che corre lungo tutto il primo piano: soluzione estremamente rara nell'edilizia lombarda dell'epoca. \u00c8 tutt'oggi conservato il \"salone da ballo\" con gli affreschi a trompe l'eoil raffiguranti scene mitologiche di Nicola Bertuzzi.\nAltri palazzi barocchi dell'epoca, bench\u00e9 meno appariscenti all'esterno rispetto a quelli precedentemente citati, sono Palazzo Trivulzio, che si segnala per l'area in prossimit\u00e0 del portale d'ingresso in contrasto con la sobriet\u00e0 del resto del palazzo e Palazzo Olivazzi, il cui portale d'ingresso \u00e8 costituito da una sorta di nicchia gigante, costruita per agevolare l'ingresso delle carrozze, e per il trompe l'oeil nel cortile.\nArchitetture religiose.\nNonostante la ripresa e il predominio delle residenze cittadine private, non \u00e8 comunque da trascurare l'arte sacra del primo Settecento.\nLa chiesa di San Francesco di Paola risale al 1728, e bench\u00e9 la facciata sia stata conclusa solo un secolo pi\u00f9 tardi, essa fu costruita rispettando lo stile barocchetto originario. La facciata si presenta ricurva, ed \u00e8 suddivisa in due ordini divisi da un cornicione piuttosto aggettante; il primo piano presenta tre portali sormontati da fastigi o finestre ellittiche, ed \u00e8 scandito da otto lesene corinzie. L'ordine superiore presenta ai lati due terrazzi con balustre che sorreggono due statue della \"Fede\" e della \"Speranza\"; al centro \u00e8 presente un finestrone fastosamente decorato, sormontato da uno stemma recante il motto \"CHARITAS\" del santo titolare della chiesa.\nL'interno presenta un'unica navata: di particolare interesse sono l'organo d'epoca barocca sulla controfacciata, gli affreschi sulla volta di Carlo Maria Giudici raffiguranti la \"Gloria di san Francesco di Paola\" e gli ovali in marmo di Giuseppe Perego. Risale al 1753 l'altare maggiore dalle forme monumentali dell'architetto Giuseppe Buzzi di Viggi\u00f9, fatto di marmi policromi.\nCelebre pi\u00f9 per la sua particolarit\u00e0 che per il valore artistico, la chiesa di San Bernardino alle Ossa vide il suo completamento nel 1750 su progetto dell'architetto Carlo Giuseppe Merlo, che pens\u00f2 una struttura a pianta centrale coronata da una cupola ottagonale: la chiesa \u00e8 ad una sola navata e presenta due cappelle dedicate a santa Maria Maddalena e santa Rosalia, entrambe decorate con altari in marmo. La facciata \u00e8 ci\u00f2 che rimane della vecchia chiesa andata distrutta in un incendio, opera di Carlo Buzzi, e ha un aspetto pi\u00f9 di un palazzo che non di una chiesa: divisa in tre ordini, il primo al piano terra presenta portali e finestre adornate con fastigi a voluta, mentre gli ordini superiori presentano fastigi a timpano spezzato.\nAll'interno della chiesa, sulla destra, si trova la parte pi\u00f9 peculiare del complesso, ovvero l'ossario: oltre al fastoso altare in marmo di Gerolamo Cattaneo e agli affreschi sulla volta di Sebastiano Ricci del \"Trionfo delle anime tra angeli\" (1695), si possono osservare le pareti quasi completamente coperte con teschi e ossa umane, talvolta a creare veri e propri motivi e decorazioni.\nRimasta incompiuta, la chiesa di Santa Maria della Sanit\u00e0 fu iniziata alla fine del Seicento, ma fu ridisegnata e completata da Carlo Federico Pietrasanta nei primi anni del Settecento: l'incompiutezza \u00e8 immediatamente visibile dalla facciata in mattoni e senza decorazioni, \u00e8 tuttavia ben riconoscibile per l'alternanza di concavit\u00e0 e convessit\u00e0 e per la particolare forma detta \"a violoncello\" e per il frontone a \"feluca di maresciallo\". L'interno \u00e8 a una sola navata di forma ellittica, con cinque cappelle, tra cui si segnala la cappella dedicata a san Camillo de Lellis con l'altare in marmo con inserti in bronzo e la tela dell'\"Assunta\" del coro e l'affresco \"Assunzione della Vergine\" (1717) sulla volta di Pietro Maggi.\nSu un vecchio monastero del Trecento fu eretta la chiesa di San Pietro Celestino, su progetto di Mario Bianchi nel 1735. La facciata si presenta curva, con un impianto del tutto simile a quello di San Francesco di Paola; costruita in pietra arenaria, ad inizio Novecento fu necessario un restauro che comport\u00f2 la ricostruzione della facciata in cemento decorativo. La facciata differisce dalla chiesa di san Francesco di Paola per le colonne decorate del portale, sovrastato da una scultura del santo titolare della chiesa, e dalla cimasa a volute riccamente decorata. L'interno \u00e8 composto da un'unica navata scandita da lesene, con cinque cappelle laterali; sopra l'altare maggiore settecentesco \u00e8 posto una complesso di sculture di \"Angeli\" in marmo di Carrara e una tela di fine Cinquecento di Giovanni Battista Trotti raffiguranti \"Ges\u00f9 Cristo e Maria Maddalena\".\nAd uso dell'ospedale maggiore, fu invece eretta la chiesa di San Michele ai Nuovi Sepolcri assieme al complesso della Rotonda della Besana, che per circa ottant'anni serv\u00ec da luogo di sepoltura del complesso ospedaliero milanese. All'esterno le mura con mattoni a vista seguono una curiosa forma quadrilobata, da cui il nome \"rotonda\", al cui centro si trova la chiesa cimiteriale a croce greca, con una cupola nascosta dal tiburio ottagonale, su progetto di Francesco Croce: la chiesa fu edificata a partire dal 1696, il perimetro dal 1713.\nPittura.\nLa pittura settecentesca milanese di inizio secolo mostra forti segnali di continuit\u00e0 con l'esperienza artistica di fine Seicento, i protagonisti dei primi anni infatti fecero i primi passi alla fine del Seicento per concludere la loro attivit\u00e0 il primo decennio del Settecento.\nTra i nomi pi\u00f9 importanti a cavallo dei due secoli Andrea Lanzani, in realt\u00e0 molto attivo in tutta la Lombardia occidentale e a Vienna, pu\u00f2 essere citato come il pi\u00f9 illustre protagonista della corrente classicista milanese e lombarda assieme al Legnanino che per\u00f2 verr\u00e0 pi\u00f9 influenzato dalla scuola barocca genovese, mentre ad essi si contrappongono con un'esperienza pi\u00f9 marcatamente tardo barocca Filippo Abbiati e Paolo Pagani con una pittura influenzata da scuola veneta e lombarda. Deve essere considerata a s\u00e9 stante l'esperienza milanese di Sebastiano Ricci, dove pot\u00e9 incontrare e confrontarsi con Alessandro Magnasco: del Ricci si ricorda in particolare la \"Gloria delle anime purganti\" di San Bernardino alle Ossa in cui si osserva l'influenza del correggismo del Baciccio. Una summa dei maggiori interpreti dell'epoca appena citati poteva essere Palazzo Pagani, andato distrutto, in cui ai numerosi dipinti si aggiungevano gli affreschi del Legnanino nella \"Sala Grande\". Di influenze pi\u00f9 marcatamente lombarde fu invece Carlo Donelli, detto il Vimercati, allievo di Ercole Procaccini il Giovane che risent\u00ec in particolare dello stile di Daniele Crespi e del Morazzone.\nPi\u00f9 tardi, concluso il periodo a cavallo dei due secoli, si possono citare nella pittura mitologica e allegorica le figure di Giovan Battista Sassi, Pietro Antonio Magatti e Giovanni Angelo Borroni, di quest'ultimo si ricorda l'affresco \"Scena olimpica con ratto di Ganimede\" a Palazzo Clerici.\nA partire dal terzo decennio del Settecento si assista ad un cambiamento nel gusto della committenza milanese, che fino ad allora aveva preferito artisti lombardi, a favore della scuola veneziana, su cui spiccano Giambattista Pittoni e il Tiepolo; del primo, molto attivo anche al di fuori della citt\u00e0, si ricorda l'opera della \"Gloria di san Francesco di Sales\" nel monastero, mentre per il Tiepolo i soggiorni furono molteplici e ad appannaggio delle dimore nobiliari cittadine. La sua prima commissione milanese fu a Palazzo Archinto, in cui in cinque sale dipinse un ciclo per celebrare le nozze del committente, esplicitamente raffigurate nel fresco del \"Trionfo delle arti e delle scienze\", andato distrutto dai bombardamenti della seconda guerra mondiale. Il pittore fu qualche anno dopo convocato in Palazzo Dugnani dove affresca i cicli delle \"Storie di Scipione\" e \"Apoteosi di Scipione\", passando anche per una breve commissione religiosa della \"Gloria di San Bernardo\" in una cappella della chiesa di Sant'Ambrogio, per concludere la sua esperienza milanese con il capolavoro di Palazzo Clerici dell'affresco della \"Corsa del Carro del Sole\" a tema mitologico, a cui poi si ispirer\u00e0 per la committenza del salone imperiale nella Residenza di W\u00fcrzburg, anch'esso annoverato tra i capolavori del rococ\u00f2. La presenza del Tiepolo fu cos\u00ec significativa da definire una \"corrente tiepolesca\", di cui il massimo esponente \u00e8 Biagio Bellotti, con i suoi cicli pittorici a Palazzo Perego e Palazzo Sormani.\nAl pari della pittura di storia, mitologica e allegorica, si afferma cos\u00ec a Milano come in Lombardia una corrente di pittura di genere. Tra gli esponenti maggiore troviamo Alessandro Magnasco, nato a Genova ma di formazione milanese, si specializz\u00f2 in alcune figure caratteristiche, come lavandaie, frati, mendicanti e soldati, utilizzando uno stile definito come \"pittura di tocco\": fu peraltro accolto nell'Accademia milanese di San Luca. Altro grande esponente della corrente \u00e8 Vittore Ghislandi, conosciuto come Fra Galgario, la cui formazione avviene tra l'ambiente veneziano e milanese, grazie alla quale approda ad una pittura pi\u00f9 naturalistica e distante dalla pittura celebrativa: dei suoi soggiorni milanesi si possono citare tra i migliori risultati il \"Ritratto di giovinetto\" e \"Gentiluomo col tricorno\", quest'ultimo considerato un capolavoro nonostante dipinto in tarda et\u00e0 \"[...] avendo la mano alquanto tremante\", entrambi conservati al Poldi Pezzoli.\nA completare il panorama della pittura di genere \u00e8 Giacomo Ceruti, detto il Pitocchetto, che si dedic\u00f2 prevalentemente a scene povere, ispirandosi alla pittura della realt\u00e0 del Seicento francese tipica ad esempio di Georges de La Tour: dall'esperienza del Ceruti, trarr\u00e0 insegnamento Francesco Londonio, che pu\u00f2 essere definito l'ultimo pittore di rilievo dell'esperienza tardobarocca milanese.\nIn ultimo \u00e8 da ricordare la tradizione della \"galleria dei benefattori\" dell'ospedale maggiore di Milano, che dopo aver accompagnato tutta la nascita del barocco milanese, accompagn\u00f2 anche la sua conclusione, raggiungendo probabilmente il suo apice nei primi vent'anni del Settecento con le prove di Filippo Abbiati e Andrea Porta."}
{"id": "4192143", "revid": "1543377", "url": "https://it.wikipedia.org/wiki?curid=4192143", "title": "Joseph Stadler", "text": "Biografia.\nSi sa ben poco sul conto di questo atleta: prese parte ai Giochi olimpici di e conquist\u00f2 la medaglia d'argento nel salto in alto da fermo e il bronzo nel salto triplo da fermo. Fu probabilmente il primo atleta afroamericano a vincere una medaglia olimpica. Tuttavia, essendo ignoto l'ordine in cui vennero disputate le gare, questo primato viene conteso con il connazionale George Poage."}
{"id": "4192152", "revid": "485632", "url": "https://it.wikipedia.org/wiki?curid=4192152", "title": "Barocco milanese", "text": ""}
{"id": "4192155", "revid": "1543377", "url": "https://it.wikipedia.org/wiki?curid=4192155", "title": "Abdiweli Mohamed Ali", "text": "Nato nella regione di Puntland ha studiato prima all'Universit\u00e0 nazionale somala e, successivamente, presso varie universit\u00e0 statunitensi, dove poi ha insegnato Economia. Ha collaborato con diverse organizzazioni internazionali (fra cui la Banca Mondiale ed il Programma delle Nazioni Unite per lo Sviluppo).\nParla fluentemente il somalo, l'arabo, l'italiano e l'inglese.\n\u00c8 stato nominato Primo ministro il 23 giugno 2011 (dopo aver ricoperto la stessa carica ad interim per alcuni giorni). In precedenza era stato Ministro del Governo Federale di Transizione con l'incarico di seguire la Programmazione economica e la Cooperazione Internazionale.\nIl 6 ottobre 2012 gli \u00e8 succeduto nella carica di Primo Ministro Abdi Farah Shirdon Saaid.\nL'8 gennaio 2014 \u00e8 stato eletto Presidente dello Stato somalo del Puntland\nPrimo ministro.\nIl 19 giugno 2011 Ali divenne Primo Ministro della Somalia \"ad interim\" a seguito delle dimissioni del Primo Ministro Mohamed in conseguenza di un controverso accordo firmato a Kampala tra il Presidente della Repubblica Sharif Ahmed e il Presidente del Parlamento Sharif Hassan. Pochi giorni dopo, il 23 giugno, venne nominato in modo permanente. Il Parlamento accolse favorevolmente la nomina esprimendo l'intenzione di respingere l'accordo di Kampala.\nNella sessione del 28 giugno, Ali ottenne la fiducia del Parlamento con 337 voti a favore, 2 contrari e 2 astenuti. Il 23 luglio il Parlamento approv\u00f2 il Consiglio dei Ministri del Governo, che includeva anche 26 vice-Ministri, per un totale di 53 Ministri federali, e 9 Ministri di Stato.\nTra le prime iniziative del Governo, gi\u00e0 il 4 luglio 2011 il premier Ali nomin\u00f2 una Commissione nazionale per affrontare la grave crisi idrica dovuta alla siccit\u00e0 nell'Africa orientale, composta di molti membri del Governo, tra cui i Ministri della Difesa, Salute, Interni, Finanze, Opere Pubbliche, Pari Opportunit\u00e0 e Comunicazioni, per fronteggiare i bisogni della popolazione afflitta dalla siccit\u00e0.\nNell'agosto 2011, Ali annunci\u00f2 la creazione di una nuova forza speciale dell'Esercito Somalo, composta di 300 soldati, per la protezione delle spedizioni internazionali di aiuti umanitari e dei relativi centri di distribuzione a Mogadiscio, per stabilizzare la citt\u00e0 e contrastare il banditismo.\nNell'ottobre 2011, il Governo avvi\u00f2 un'operazione militare congiunta tra l'esercito somalo e quello keniota, detta operazione \"Linda Nchi\", nella Somalia meridionale contro gli al Shabaab che avrebbero rapito molti turisti stranieri e lavoratori in Kenya. Il Primo Ministro Ali, cos\u00ec come il Presidente Sharif Ahmed, furono contrari all'impiego di truppe keniote nel territorio nazionale, in quanto fino ad allora il supporto del Kenya si era limitato alla logistica, pertanto il 31 ottobre una delegazione del Governo fu inviata a Nairobi per discuterne con il premier keniota Raila Odinga ed altri membri del governo, concludendo infine per un'operazione coordinata che assegnasse alle forze internazionali dell'AMISOM il compito di sorvegliare le aree conquistate agli Shabaab ed alla Corte Penale Internazionale quello di investigare contro i crimini commessi dai loro capi. Il Primo Ministro Ali invoc\u00f2 anche il supporto internazionale all'operazione stabilendo che la conduzione dell'operazione sarebbe spettata alle sole forze somale, con il supporto di quelle keniote; fu anche creata una cabina di regia condivisa tra i due Governi.\nNel giugno 2012 le forze keniote furono formalmente integrate nell'AMISOM, facendo sperare gli analisti in un ampliamento dei territori sotto controllo somalo.\nIl 7 agosto 2012, il premier Ali annunci\u00f2 l'intenzione del Governo di ristabilire la Marina somala, non pi\u00f9 esistente dallo scoppio della guerra civile nel 1991, per controllare le acque territoriali somale e porre fine al saccheggio illegale delle risorse del Paese ad opera di compagnie e nazioni estere; a tal fine dichiar\u00f2 di aver ottenuto appoggi internazionali come la possibilit\u00e0 di acquistare motonavi e navi da guerra.\nIl Governo del premier Ali fu anche incaricato di redigere ufficialmente la roadmap per la fine della fase di transizione, cio\u00e8 il processo che avrebbe portato a met\u00e0 2012 allo stabilimento di istituzioni democratiche permanenti in Somalia, terminando ufficialmente il GFT. A febbraio 2012 il premier ed altri esponenti del Governo si incontrarono a Garowe per preparare la roadmap, assieme agli attori regionali e agli osservatori internazionali, concludendo un accordo, tra il premier Ali, il Presidente Sharif Ahmed, il Presidente del Parlamento Sharif Hassan, il Presidente del Puntland Abdirahman Farole, quello del Galmudug Mohamed Ahmed Alim e il rappresentante del gruppo Ahlu Sunna Waljama'a, Khalif Abdulkadir Noor. L'accordo stabiliva: a) la formazione di un Parlamento bicamerale di 225 membri, con una Camera bassa ed una alta di 54 senatori ; b) una quota del 30% dell'Assemblea costituente composta da donne; c) la scelta del Presidente attraverso elezioni; d) la nomina del Primo Ministro da parte del Presidente eletto; il Premier a sua volta nomina il Consiglio dei Ministri del Governo. Il 23 giugno 2012, in un secondo incontro tra leader federali e regionali, fu approvata una bozza di Costituzione. L'Assemblea Costituente approv\u00f2 la Costituzione il 1\u00ba agosto, con il 96% dei voti a favore, il 2% contrari e il 2% astenuti.\nA seguito dell'approvazione della Costituzione, si tennero le elezioni presidenziali, alle quali il premier Ali dichiar\u00f2 di volersi candidare, sottolineando quanto di positivo aveva realizzato il suo Governo. Ali fu uno dei quattro candidati a passare il primo turno, ma non partecip\u00f2 al secondo turno, dove si candidarono soltanto l'ex presidente Sharif Ahmed e il futuro vincitore Hassan Sheikh Mohamud.\nIl 6 ottobre 2012 il mandato di Ali termin\u00f2, e il neoeletto presidente Mohamud nomin\u00f2 al suo posto Abdi Farah Shirdon, imprenditore ed economista somalo.\nAltri progetti.\n "}
{"id": "4192161", "revid": "31886", "url": "https://it.wikipedia.org/wiki?curid=4192161", "title": "Maccabi Rishon Le Zion", "text": "Il Maccabi Rishon Le Zion \u00e8 una squadra di pallamano maschile israeliana con sede a Rishon LeZion.\n\u00c8 stata fondata nel 1950."}
{"id": "4192162", "revid": "6923", "url": "https://it.wikipedia.org/wiki?curid=4192162", "title": "Progressione del record mondiale della maratona femminile", "text": "I record mondiali nella maratona sono riconosciuti ufficialmente dalla World Athletics solo dal 1\u00ba gennaio 2004; in precedenza si parlava invece di \"miglior prestazione mondiale\".\nAffinch\u00e9 un record possa essere omologato il tracciato deve rispettare gli standard stabiliti dalla stessa World Athletics, lunghezza 42,195 km, dislivello non superiore allo 0,1%. La misurazione e l'omologazione del percorso avviene ad opera di misuratori ufficiali. Questi effettuano la misura rispettando \"The Measurement of Road Race Courses\" edito nel 2004 dalla federazione internazionale, utilizzando il calibrated bicycle method. In caso di record del mondo (e/o continentale, e/o nazionale) la misura viene ripetuta a conferma della distanza corsa che non deve essere inferiore a quella ufficiale.\nEsiste anche un'altra associazione, la Association of Road Racing Statisticians (ARRS), che compila statistiche relative a corse su strada, e che mantiene una diversa progressione dei record.\nProgressione.\nLa progressione delle prestazioni \u00e8 stata molto complessa e dibattuta. In \"rosso\" vengono elencati, per completezza, anche i record non certificati dalla IAAF nel corso degli ultimi decenni (anche se, in passato, alcuni furono ritenuti validi) In \"blu\" sono evidenziati i tempi ufficialmente ratificati dalla IAAF."}
{"id": "4192163", "revid": "2017548", "url": "https://it.wikipedia.org/wiki?curid=4192163", "title": "Steven Levitan", "text": "Nato a Chicago, dove \u00e8 cresciuto in una famiglia di origine ebrea, ha frequentato la Glenbrook South High School e l'Universit\u00e0 del Wisconsin-Madison, laureandosi in giornalismo. Dopo aver lavorato come reporter e conduttore televisivo presso un'emittente locale di Madison affiliata con l'ABC, Levitan \u00e8 riuscito a vendere una sceneggiatura per un episodio della serie \"Blue Jeans\" (\"The Wonder Years\"), trasferendosi quindi a Los Angeles, citt\u00e0 nella quale vive con la moglie Krista Schmuck, dalla quale ha avuto tre figli: Hannah, Alexandra e Nathaniel.\nDopo aver fondato una sua casa di produzione televisiva, la Steven Levitan Productions, nella seconda met\u00e0 degli anni novanta ha iniziato ideare e produrre diverse serie televisive, tra le quali \"Just Shoot Me!\", \"Stark Raving Mad\" e \"Una pupa in libreria\". Nel 2006 si associa con Christopher Lloyd, con cui fonda la Picture Day, meglio nota come Lloyd-Levitan Productions. Insieme a Lloyd \u00e8 autore e produttore di \"Back to You\" e \"Modern Family\", pluripremiata sitcom di successo.\nPrima del successo professionale conseguito grazie a \"Modern Family\", con la quale ottenne molti riconoscimenti in qualit\u00e0 sia di autore che di produttore e regista, Steven Levitan aveva gi\u00e0 vinto un premio Emmy nel 1996 per aver contribuito alla produzione di \"Frasier\"; nello stesso anno aveva anche ottenuto una candidatura nella categoria per la miglior sceneggiatura con un episodio della sitcom \"The Larry Sanders Show\"."}
{"id": "4192174", "revid": "263989", "url": "https://it.wikipedia.org/wiki?curid=4192174", "title": "Dan Tudin", "text": ""}
{"id": "4192186", "revid": "486946", "url": "https://it.wikipedia.org/wiki?curid=4192186", "title": "Unione Sportiva Foggia", "text": ""}
{"id": "4192188", "revid": "1149807", "url": "https://it.wikipedia.org/wiki?curid=4192188", "title": "Rayman By His Fans", "text": ""}
{"id": "4192189", "revid": "465169", "url": "https://it.wikipedia.org/wiki?curid=4192189", "title": "Pico Duarte", "text": "Pico Duarte \u00e8 la montagna pi\u00f9 elevata dei Caraibi, \u00e8 situato nella Cordillera Central, la principale catena montuosa della Repubblica Dominicana. La vetta raggiunge i 3.098\u00a0m s.l.m. e si trova all'interno del Parque Nacional Armando Berm\u00fadez.\nLa Cordillera Central si estende dalle pianure tra San Crist\u00f3bal e Ban\u00ed verso nord-ovest e la penisola di Haiti dove prende il nome di Massif du Nord."}
{"id": "4192190", "revid": "287204", "url": "https://it.wikipedia.org/wiki?curid=4192190", "title": "William Chapman Hewitson", "text": "Biografia.\nFacoltoso collezionista, Hewitson si interess\u00f2 in particolare ai Coleoptera ed ai Lepidoptera, oltre che ai nidi e alle uova degli uccelli.\nLa sua collezione di farfalle, acquistate da viaggiatori provenienti da tutto il mondo, era una delle pi\u00f9 complete ed importanti della sua epoca.\nFu anche un illustratore molto abile.\nHewitson divenne membro della Entomological Society of London nel 1846, della Zoological Society nel 1859 e della Linnean Society nel 1862. Pubblic\u00f2 e contribu\u00ec a molte opere riguardanti l'Entomologia e l'Ornitologia."}
{"id": "4192193", "revid": "203463", "url": "https://it.wikipedia.org/wiki?curid=4192193", "title": "Giovanni Battista Fornovo", "text": ""}
{"id": "4192197", "revid": "118863586", "url": "https://it.wikipedia.org/wiki?curid=4192197", "title": "Be\u015fikta\u015f Istanbul (pallamano)", "text": "Il Be\u015fikta\u015f Jimnastik Kul\u00fcb\u00fc \u00e8 la sezione di pallamano maschile della famosa polisportiva turca, con sede a Istanbul.\nLa sezione \u00e8 stata fondata nel 1978."}
{"id": "4192201", "revid": "767487", "url": "https://it.wikipedia.org/wiki?curid=4192201", "title": "Novara Calcio 1988-1989", "text": "Questa voce raccoglie le informazioni riguardanti il Novara Calcio nelle competizioni ufficiali della stagione 1988-1989.\nStagione.\nNella stagione 1988-1989 il Novara disput\u00f2 l'ottavo campionato di Serie C2 della sua storia.\nOrganigramma societario.\nArea direttiva\nArea tecnica"}
{"id": "4192204", "revid": "928766", "url": "https://it.wikipedia.org/wiki?curid=4192204", "title": "Gran Premio di superbike del N\u00fcrburgring 2012", "text": "Il Gran Premio di superbike di Germania 2012 \u00e8 stata la dodicesima prova del mondiale superbike 2012. Si \u00e8 disputata il 9 settembre presso il N\u00fcrburgring e nello stesso fine settimana si sono corsi l'undicesimo Gran Premio stagionale del mondiale Supersport e l'ottavo della Superstock 1000 FIM Cup. Ha registrato nelle due gare della Superbike le vittorie di Max Biaggi e Chaz Davies, in Supersport quella di Kenan Sofuo\u011flu e in Superstock quella di Sylvain Barrier.\nSuperbike.\nGara 1.\nFonte\nGara 2.\nFonte\nSupersport.\nVladimir Leonov, giunto al traguardo in quinta posizione, viene squalificato dopo la gara per irregolarit\u00e0 tecniche.\nSuperstock.\nLa pole position \u00e8 stata fatta segnare da Bryan Staring in 1:59.084; Sylvain Barrier ha effettuato il giro pi\u00f9 veloce in gara, in 1:58.994."}
{"id": "4192215", "revid": "1522738", "url": "https://it.wikipedia.org/wiki?curid=4192215", "title": "La citt\u00e0 senza nome (romanzo)", "text": "La citt\u00e0 senza nome \u00e8 un romanzo del 2009 ispirato alla serie televisiva animata \"Code Lyoko\". \u00c8 stato scritto dallo scrittore italiano Davide Morosinotto con lo pseudonimo di Jeremy Belpois, uno dei protagonisti della serie, e pubblicato da Piemme Edizioni. \nIl libro \u00e8 disponibile solo in italiano, in spagnolo ed in francese.\nTrama.\nJeremy, Aelita, Ulrich, Odd e Yumi sono convinti che ormai XANA non esista pi\u00f9, ma in realt\u00e0 si sbagliano. Scopriranno che Franz Hopper aveva molti pi\u00f9 segreti di quanto potessero immaginare."}
{"id": "4192217", "revid": "767487", "url": "https://it.wikipedia.org/wiki?curid=4192217", "title": "GK Dinamo Minsk", "text": "La Gandbolnij Klub Dinamo \u00e8 una squadra di pallamano maschile bielorussa, con sede a Minsk.\n\u00c8 stata fondata nel 2008."}
{"id": "4192226", "revid": "599013", "url": "https://it.wikipedia.org/wiki?curid=4192226", "title": "J\u00fcrgen B\u00e4hringer", "text": ""}
{"id": "4192227", "revid": "287204", "url": "https://it.wikipedia.org/wiki?curid=4192227", "title": "Jurgen Bahringer", "text": ""}
{"id": "4192228", "revid": "461603", "url": "https://it.wikipedia.org/wiki?curid=4192228", "title": "Juergen Baehringer", "text": ""}
{"id": "4192230", "revid": "830939", "url": "https://it.wikipedia.org/wiki?curid=4192230", "title": "Ajmone Finestra", "text": "Biografia.\nDi origini umbre, si trasfer\u00ec a Littoria nel 1934, citt\u00e0 sorta dopo la bonifica dell'Agro Pontino, a seguito del padre, il quale fu dirigente dell'Opera Nazionale Combattenti.\nFinestra durante il periodo della RSI entr\u00f2 a far parte dei cosiddetti \"Ragazzi di Sal\u00f2\". Dopo la guerra ader\u00ec al neonato Movimento Sociale Italiano: per trentasei anni ricopr\u00ec la carica di federale, ossia di segretario provinciale, nella provincia di Latina.\nProcessato per crimini di guerra, il pm Oscar Luigi Scalfaro ne chiese la condanna a morte. La sostituzione del magistrato gli riconobbe le attenuanti, con conseguente riduzione della pena. Fu poi amnistiato.\nNel 1972 fu eletto per la prima volta consigliere regionale del Lazio nelle liste del MSI e mantenne questa carica per un decennio.\nEletto per la prima volta al Senato nel 1979, fece parte della commissione Difesa di Palazzo Madama; confermato senatore nel 1983, fu membro della medesima commissione anche nella IX legislatura.\nAlle elezioni del 1993 fu eletto sindaco di Latina al ballottaggio con il 57,5% dei voti. Fu il primo Sindaco di Latina ad essere eletto direttamente dai cittadini. Alle successive elezioni del 1997 Finestra si present\u00f2 come indipendente poich\u00e9, avendo rifiutato la Svolta di Fiuggi, non ader\u00ec ad Alleanza Nazionale. Fu confermato sindaco al primo turno con il 62,8% dei voti e rest\u00f2 in carica fino al 2002, quando gli successe Vincenzo Zaccheo.\nNel 2002 fu eletto vicepresidente dell'Unione nazionale combattenti della Repubblica sociale italiana per poi divenirne presidente nel 2003.\nMor\u00ec a Latina il 26 aprile 2012 all'et\u00e0 di 91 anni."}
{"id": "4192237", "revid": "729019", "url": "https://it.wikipedia.org/wiki?curid=4192237", "title": "Jean-\u00c9douard-Lucien Rupp", "text": "Biografia.\nMonsignor Jean-\u00c9douard-Lucien Rupp nacque a Saint-Germain-en-Laye il 13 ottobre 1905.\nFormazione e ministero sacerdotale.\nNel 1928 entr\u00f2 nel seminario di Issy-les-Moulineaux.\nIl 31 marzo 1934 fu ordinato presbitero. Svolse il servizio militare nel 19\u00b0 RCP dove serv\u00ec sotto il futuro generale Charles de Gaulle di cui disegn\u00f2 dei gustosi ritratti. Nel 1944 divenne vice direttore dei lavori dell'arcidiocesi di Parigi. Come responsabili degli studenti aiut\u00f2, a fianco il cardinale Emmanuel Suhard, a porre le basi di quello che sarebbe diventato il Centro Richelieu, la cappellania cattolica degli studenti parigini. Nel 1947 divenne il primo incaricato della Santa Sede presso l'Organizzazione delle Nazioni Unite per l'educazione, la scienza e la cultura. Questo gli consent\u00ec di fondare il Centro Cattolico Internazionale per la Cooperazione con l'UNESCO (CCIC).\nMinistero episcopale.\nIl 28 ottobre 1954 papa Pio XII lo nomin\u00f2 vescovo ausiliare dell'ordinariato di Francia per i fedeli di rito orientale e titolare di Arca di Fenicia. Ricevette l'ordinazione episcopale il 18 gennaio successivo dal cardinale Maurice Feltin, arcivescovo metropolita di Parigi, coconsacranti il vescovo di Strasburgo Jean-Julien Weber e quello di Nancy Marc-Armand Lallier.\nIl 9 giugno 1962 papa Giovanni XXIII lo nomin\u00f2 vescovo di Monaco. Partecip\u00f2 al Concilio Vaticano II.\nL'8 maggio 1971 papa Paolo VI lo nomin\u00f2 arcivescovo titolare di Dionisiopoli e pro-nunzio apostolico in Iraq. Il 4 marzo 1975 venne nominato anche pro-nunzio apostolico in Kuwait. In questi paesi gioc\u00f2 un ruolo importante nelle comunit\u00e0 cattoliche dell'area mediorientale.\nIl 13 luglio 1978 papa Paolo VI lo nomin\u00f2 osservatore permanente della Santa Sede presso l'Ufficio delle Nazioni Unite ed Istituzioni specializzate a Ginevra (che comprendono l'Organizzazione mondiale della sanit\u00e0, il Gabinetto internazionale del lavoro e altri enti).\nIl 5 luglio 1980 papa Giovanni Paolo II accett\u00f2 la sua rinuncia all'incarico per raggiunti limiti di et\u00e0. Lo stesso anno il papa lo nomin\u00f2 canonico della basilica di Santa Maria Maggiore a Roma.\nMor\u00ec a Roma il 28 gennaio 1983 all'et\u00e0 di 77 anni. Le esequie si tennero il 31 gennaio. \u00c8 sepolto nella cripta della basilica di Santa Maria Maggiore.\nRupp e lo scautismo.\nSin dalla giovent\u00f9 si interess\u00f2 allo scautismo, fondando un reparto scout a Bourg-la-Reine nel 1926, divenendo poi vicecommissario di distretto. Sempre coinvolto nello scautismo anche dopo aver preso gli ordini, divenne assistente ecclesiastico nella branca pi\u00f9 anziana (\"Routiers\", 17-21 anni). Nel 1936 pronunci\u00f2 l'elogio funebre del canonico Antoine-Louis Cornette, fondatore della branca.\nDopo la seconda guerra mondiale fond\u00f2 un secondo gruppo scout a Championnet presso la parrocchia di Sainte-Genevi\u00e8ve des Grandes Carri\u00e9res (Parigi, XVIII arrondissement) del quale fu assistente ecclesiastico fino agli anni cinquanta. Fu anche assistente ecclesiastico centrale al Jamboree del 1947, il famoso \"Jamboree della Pace\". Padre Jacques Sevin, conoscendolo, e sapendolo ben visto dalle autorit\u00e0 ecclesiastiche, gli chiese aiuto per far riconoscere le Dame della Santa Croce di Gerusalemme come congregazione. Malgrado la morte di padre Sevin nel 1951, l'abate Rupp si adoper\u00f2 con i dicasteri interessati per l'autorizzazione all'erezione della Congregazione. Fu lui ad essere chiamato per la benedizione del monumento sulla tomba di padre Sevin a Boran-sur-Oise. Si occup\u00f2 infine della sezione maschile di quest'ordine, entrando in amicizia con padre Revet. I primi membri di quest'ordine si riunirono in capitolo a Lens, e questo divenne noto come l'ordine della Santa Croce di Riamont.\nNel 1971, al momento delle grandi riforme degli Scouts de France, fu il solo vescovo a sostenere la creazione di un'altra associazione, gli \"Scouts Unitaires de France\" (SUF).\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4192244", "revid": "767487", "url": "https://it.wikipedia.org/wiki?curid=4192244", "title": "Dance Magic", "text": "Dance Magic \u00e8 un film muto del 1927 diretto da Victor Halperin.\nAdattamento cinematografico dell'omonimo romanzo del popolare scrittore Clarence Budington Kelland (1881-1964), il film era interpretato da Pauline Starke, Ben Lyon e Isobel Elsom.\nTrama.\nChandler, padre severo e bigotto che appartiene a una comunit\u00e0 religiosa del New England, vieta alla figlia Jahala di danzare. La ragazza lascia il suo villaggio per andare a cercare fortuna a Broadway. A New York, Jahala incontra Jed Brophy, un impresario teatrale e conosce Leach Norcutt, uno dei finanziatore degli spettacoli. Leach si innamora di lei ma Jed le promette di farla diventare una star e per lei lascia la fidanzata Selma.\nQuando Jahala trova morto Jed nel suo appartamento, crede che l'assassino sia Leach, mentre Leach pensa che l'omicida sia lei. Per salvarla, si autoaccusa, ma Selma confessa di essere lei la colpevole. Colpita dalla drammatica storia, Jahala decide di tornare a casa. Ma Leach, comprendendo di amarla, la segue.\nProduzione.\nIl film fu uno degli ultimi prodotto dalla Robert Kane Productions. La piccola compagnia fondata da Robert Kane l'anno precedente produsse, nel corso della sua attivit\u00e0, otto pellicole.\nDistribuzione.\nDistribuito dalla First National Pictures, il film - presentato da Robert Kane - usc\u00ec nelle sale cinematografiche statunitensi il 12 giugno 1927."}
{"id": "4192250", "revid": "834", "url": "https://it.wikipedia.org/wiki?curid=4192250", "title": "Pierre Ruffey", "text": ""}
{"id": "4192251", "revid": "767487", "url": "https://it.wikipedia.org/wiki?curid=4192251", "title": "Karl-Heinz Wohlfahrt", "text": ""}
{"id": "4192255", "revid": "47767", "url": "https://it.wikipedia.org/wiki?curid=4192255", "title": "Silitide", "text": ""}
{"id": "4192256", "revid": "47767", "url": "https://it.wikipedia.org/wiki?curid=4192256", "title": "Silitidi", "text": ""}
{"id": "4192257", "revid": "466539", "url": "https://it.wikipedia.org/wiki?curid=4192257", "title": "Saint-Rapha\u00ebl Var Handball", "text": "Il Saint-Rapha\u00ebl Var Handball \u00e8 una squadra di pallamano francese avente sede a Saint-Rapha\u00ebl.\nStoria.\nIl club \u00e8 stato fondato nel 1963 ed attualmente milita nella Division 1 del campionato francese. Disputa le proprie gare interne presso il Palais des sports Jean-Fran\u00e7ois Krakowski di Saint-Rapha\u00ebl il quale ha una capienza di 5.500 spettatori."}
{"id": "4192258", "revid": "47767", "url": "https://it.wikipedia.org/wiki?curid=4192258", "title": "Verrospino", "text": ""}
{"id": "4192259", "revid": "47767", "url": "https://it.wikipedia.org/wiki?curid=4192259", "title": "Verrospini", "text": ""}
{"id": "4192260", "revid": "834", "url": "https://it.wikipedia.org/wiki?curid=4192260", "title": "Maurice Sarrail", "text": ""}
{"id": "4192261", "revid": "47767", "url": "https://it.wikipedia.org/wiki?curid=4192261", "title": "Sporiano", "text": ""}
{"id": "4192262", "revid": "47767", "url": "https://it.wikipedia.org/wiki?curid=4192262", "title": "Sporiani", "text": ""}
{"id": "4192265", "revid": "1573940", "url": "https://it.wikipedia.org/wiki?curid=4192265", "title": "Frazer Irving", "text": "Biografia.\nIrving ha studiato arte presso l'Universit\u00e0 di Portsmouth, in Inghilterra, dopo di che ha assunto vari lavoretti temporanei a Londra. Dopo essere sbarcato nel mercato americano ha lavorato in numerosi celebri fumetti di supereroi, fra cui molti insieme a Grant Morrison.\nHa collaborato alla mini serie di Joe Casey \"Iron Man: The Inevitable\", ed a \"Silent War\", una serie di sei volumi con protagonisti gli inumani, scritta da David Hine. Ha inoltre realizzato i disegni per la miniserie \"Azrael\" di Fabian Nicieza, per \"Batman &amp; Robin\", per \"The Return of Bruce Wayne\", \"Timestorm 2009-2099\" e la nuova serie della DC Comics \"Xombi\"."}
{"id": "4192266", "revid": "47767", "url": "https://it.wikipedia.org/wiki?curid=4192266", "title": "Fiere", "text": ""}
{"id": "4192277", "revid": "47767", "url": "https://it.wikipedia.org/wiki?curid=4192277", "title": "Silvagufo", "text": ""}
{"id": "4192278", "revid": "47767", "url": "https://it.wikipedia.org/wiki?curid=4192278", "title": "Silvagufi", "text": ""}
{"id": "4192282", "revid": "2210568", "url": "https://it.wikipedia.org/wiki?curid=4192282", "title": "Amministrazione di Ruvo di Puglia nella storia", "text": ""}
{"id": "4192284", "revid": "24989", "url": "https://it.wikipedia.org/wiki?curid=4192284", "title": "Catena del Tricorno", "text": "La Catena del Tricorno (in sloveno \"Greben Triglava\") \u00e8 un massiccio montuoso delle Alpi Giulie, in Slovenia, che prende il nome dalla montagna pi\u00f9 significativa: il Monte Tricorno.\nCollocazione.\nSecondo le definizioni della SOIUSA la Catena del Tricorno ha i seguenti limiti geografici: Passo del Forame, torrente Bistrica, Sava Dolinka, Sava Bohinjka, Lago di Bohinj, Sella Vratca, torrente Lepena, alta Val Trenta, Passo del Forame. Essa raccoglie un porzione nord-orientale delle Alpi Giulie.\nClassificazione.\nLa SOIUSA definisce la Catena del Tricorno come un supergruppo alpino e vi attribuisce la seguente classificazione:\nSuddivisione.\nLa Catena del Tricorno viene suddivisa in due gruppi e cinque sottogruppi:\nMontagne.\nLe montagne principali appartenenti alla Catena del Tricorno sono:"}
{"id": "4192290", "revid": "889336", "url": "https://it.wikipedia.org/wiki?curid=4192290", "title": "Nazionale Under-20 di calcio della Corea del Sud", "text": "La Nazionale di calcio della Corea del Sud Under-20 \u00e8 la squadra di calcio nazionale giovanile della Corea del Sud ed \u00e8 posta sotto l'egida della Federazione calcistica della Corea del Sud."}
{"id": "4192302", "revid": "599013", "url": "https://it.wikipedia.org/wiki?curid=4192302", "title": "Hilmar Weilandt", "text": ""}
{"id": "4192306", "revid": "2110845", "url": "https://it.wikipedia.org/wiki?curid=4192306", "title": "Gilles-Henri-Alexis Barthe", "text": "Biografia.\nMonsignor Gilles-Henri-Alexis Barthe nacque a Briatexte il 4 giugno 1906.\nFormazione e ministero sacerdotale.\nNel 1926, mentre partecipava a una cerimonia organizzata per la canonizzazione di Teresa di Lisieux, cap\u00ec la novit\u00e0 del suo messaggio che avrebbe predicato per tutta la vita. Studi\u00f2 al seminario maggiore di Albi.\nIl 29 giugno 1930 fu ordinato presbitero per l'arcidiocesi di Albi. Nel 1953 venne nominato vicario generale.\nMinistero episcopale.\nIl 13 maggio 1953 papa Pio XII lo nomin\u00f2 vescovo di Monaco. Ricevette l'ordinazione episcopale il 24 giugno successivo nella cattedrale di Albi dall'arcivescovo metropolita di Albi Jean-Joseph-Aim\u00e9 Moussaron, coconsacranti il vescovo di Carcassonne Pierre-Marie-Joseph Puech e quello di Rodez Marcel-Marie-Joseph-Henri-Paul Dubois.\nIl 18 aprile 1956 presiedette il matrimonio del principe Ranieri III di Monaco con Grace Kelly. Negli anni successivi battezz\u00f2 i loro tre figli.\nIl 4 maggio 1962 papa Giovanni XXIII lo nomin\u00f2 vescovo di Fr\u00e9jus-Tolone.\nPartecip\u00f2 al Concilio Vaticano II.\nContribu\u00ec al rinnovamento della diocesi, accogliendo nuove comunit\u00e0 religiose come le suore di Betlemme a Verne e Thoronet, i benedettini a Bessillon e la comunit\u00e0 di San Giovanni. Introdusse il diaconato permanente ed esort\u00f2 i fedeli a un maggiore impegno all'interno della Chiesa.\nTuttavia, si trov\u00f2 ad affrontare una crisi del clero, a cui rispose con carit\u00e0 e fermezza, invitando a \"mantenere l'amicizia, ma rimanere fermi sulla verit\u00e0\", affermando che certi atteggiamenti sono \"inaccettabili\". In questo momento difficile, monsignor Barthe dovette gestire l'accoglienza di monsignor Pierre Martin Ng\u00f4 \u0110\u00ecnh Th\u1ee5c, un arcivescovo sud-vietnamita in esilio che poi ordin\u00f2 illecitamente dei vescovi a Tolone. La cautela del vescovo Barthe arriv\u00f2 a impedire che i suoi sacerdoti diocesani partecipassero a una conferenza tenuta a Tolone da monsignor Leo Paul Seitz, vescovo emerito di Kontum e membro della Societ\u00e0 per le missioni estere di Parigi, in modo da non dare l'impressione di appoggiare questo oratore che era etichettato come \"anti-comunismo primario\". Quest'ultimo, un intrepido missionario e testimone delle atrocit\u00e0 della guerra del Vietnam, non nascose in un libro intitolato \"The Time of the Silent Dogs\" le riflessioni personali sulle prove che lui e il popolo del Vietnam avevano affrontato e la delusione sperimentata nel trovare una Francia addormentata e muta, indifferente al dramma che si era consumato e si consumava ancora nel suo paese di missione.\nL'8 febbraio 1983 papa Giovanni Paolo II accett\u00f2 la sua rinuncia al governo pastorale della diocesi per raggiunti limiti di et\u00e0. Si ritir\u00f2 vicino al Focolare della Carit\u00e0 di Roquefort-les-Pins dove offr\u00ec un ministero di accompagnamento spirituale e predicazione. Nel 1984 il papa lo chiam\u00f2 a guidare come amministratore apostolico l'arcidiocesi di Monaco, vacante per il trasferimento di monsignor Charles-Amarin Brand.\nMor\u00ec a Albi il 14 luglio 1993 all'et\u00e0 di 87 anni. \u00c8 sepolto nella cattedrale di Tolone.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4192313", "revid": "1869172", "url": "https://it.wikipedia.org/wiki?curid=4192313", "title": "Quella sporca dozzina - Missione nei Balcani", "text": "Quella sporca dozzina - Missione nei Balcani (\"The Dirty Dozen: The Fatal Mission\") \u00e8 un film per la televisione statunitense del 1988 diretto da Lee H. Katzin. Fu coprodotto insieme all'italiana RAI e alla croata Jadran Film. Il film \u00e8 conosciuto in Italia anche con il titolo La sporca dozzina: Missione fatale. \u00c8 l'ultimo dei tre seguiti televisivi di \"Quella sporca dozzina\".\n\u00c8 un film di guerra ambientato durante la seconda guerra mondiale con protagonisti Telly Savalas (che riprende il ruolo del maggiore Wright, personaggio presente in \"Quella sporca dozzina - Missione mortale\"), Ernest Borgnine (nel ruolo di Sam Worden, l'unico personaggio ad essere comparso in tutti e quattro i film della serie), Hunt Block e Erik Estrada.\nProduzione.\nIl film, diretto da Lee H. Katzin su una sceneggiatura di Mark Rodgers, Nunnally Johnson e Lukas Heller, fu prodotto da Mel Swope per Jadran Film, Radiotelevisione Italiana e MGM Television e girato a Zagabria.\nDistribuzione.\nIl film fu trasmesso negli Stati Uniti il 14 febbraio 1988 sulla rete televisiva NBC.\nAlcune delle uscite internazionali sono state:\nCritica.\nSecondo il Morandini il film \u00e8 \"trucido senza novit\u00e0\".\nPrequel.\n\"Quella sporca dozzina - Missione nei Balcani\" \u00e8 il quarto di una serie di film originati da \"Quella sporca dozzina\" ed era stato gi\u00e0 preceduto da altri due film per la televisione: \"Quella sporca dozzina II\" (\"The Dirty Dozen: Next Mission\") del 1985 e \"Quella sporca dozzina - Missione mortale\" (\"The Dirty Dozen: The Deadly Mission\") del 1987."}
{"id": "4192316", "revid": "107449111", "url": "https://it.wikipedia.org/wiki?curid=4192316", "title": "Istruzione in Brasile", "text": "L\u2019istruzione in Brasile \u00e8 gestita dal governo federale, dai governi dei vari stati, e dai vari comuni.\nIl tasso di alfabetizzazione in Brasile \u00e8 del 90%. L'analfabetismo \u00e8 pi\u00f9 alto negli stati del nord-est, dove riguarda il 19,9% della popolazione.\nLa costituzione brasiliana riserva all'istruzione il 25% del bilancio dello stato e il 18% dei proventi delle tasse federali e comunali.\nStruttura.\nScuola materna.\nLa scuola materna \u00e8 facoltativa e dedicata ai bambini dai 3 ai 5 anni, il suo scopo \u00e8 lo sviluppo fisico, sociale, intellettuale e psicologico del bambino.\nIstruzione elementare.\nL'istruzione elementare \u00e8 obbligatoria per le persone di et\u00e0 compresa tra i 6 e i 14 anni. Dura nove anni.\n\u00c8 suddiviso in un primo ciclo (dal primo al quinto anno) e un secondo ciclo (dal sesto al nono anno).\nPer legge l'anno scolastico deve essere costituito da 800 ore all'anno.\nLe materie insegnate sono lingua portoghese, matematica, storia, geografia, scienze, arte ed educazione fisica. Dal sesto anno si aggiungono inglese, spagnolo ed informatica.\nIstruzione media.\nLa scuola superiore dura tre anni ed \u00e8 facoltativa. In tre anni devono essere fatte 2200 ore di lezione.\nLe materie insegnate sono letteratura portoghese e brasiliana, lingua straniera (inglese, oppure spagnolo e francese), storia, geografia, matematica, fisica, chimica e biologia. Recentemente sono stati aggiunti filosofia e sociologia, dei quali erano vietati l'insegnamento durante il regime militare (1964 - 1985)."}
{"id": "4192317", "revid": "1543377", "url": "https://it.wikipedia.org/wiki?curid=4192317", "title": "Wilbert McLeod Chapman", "text": "Biografia.\nChapman si laure\u00f2 in Biologia presso l'University of Washington. Negli anni compresi fra il 1933 ed il 1942, lavor\u00f2 come biologo presso la \"International Fisheries Commission\" del Dipartimento della Pesca dello Stato di Washington e presso lo \"Fish and Wildlife Service\" statunitense.\nNel 1942 divenne Direttore dell'Aquario e Curatore del Dipartimento di Ittiologia della California Academy of Sciences, ruolo che rivest\u00ec fino al 1947.\nContemporaneamente, negli anni 1943-1944, per conto del Consiglio Economico di Guerra, fu Ufficiale per lo Sviluppo della Pesca nelle zone del Pacifico centrale e meridionale, che erano teatro di guerra.\nNel 1947, Chapman succedette a William F. Thompson, che fu suo insegnante durante gli anni di studio, come Direttore della Scuola di Pesca dell'Universit\u00e0 di Washington. \nIn conseguenza dell'aumento degli studenti iscritti al corso di laurea nell'immediato dopoguerra (nell'anno accademico 1948\u20141949, si contavano 110 studenti diplomati e 40 studenti laureati), Chapman intraprese immediatamente la revisione del percorso formativo, cerc\u00f2 di ingrandire la facolt\u00e0 e di espandere in maniera significativa il Programma Tecnologico di Pesca.\nPer\u00f2 Chapman, gi\u00e0 nell'estate del 1948, dovette abbandonare l'incarico per divenire Assistente Speciale al Segretario di Stato per la Pesca e la Natura, incarico che mantenne fino al 1951. Non ritorn\u00f2 pi\u00f9 all'Universit\u00e0; alla guida della Scuola di Pesca gli succedette Richard Van Cleve (1906\u20141984), nativo di Seattle e anch'egli studente di Thompson.\nDal 1951 al 1959 fu Direttore della Ricerca per l'American Tunaboat Association e, dal 1959 al 1961, fu Direttore del Comitato delle Risorse di tale associazione.\nIn seguito, dal 1961 al 1968, divenne Direttore della Ricerca per la societ\u00e0 alimentare Van Camp Seafood Company, dove, per alcuni anni, rappresent\u00f2 la componente intellettuale nella definizione delle politiche del settore ittico.\nDal 1968 al 1969, fu Direttore per le Risorse Marine della societ\u00e0 Ralston Purina Company (Van Camp Sea Food Company ne divenne poi una divisione).\nFu Presidente del Working Party on Fishery Oceanography, del Comitato Scientifico per la Ricerca Oceanica, del Consiglio Internazionale delle Unioni Scientifiche.\nIn sua memoria, familiari ed amici istituirono il \"Wilber McLeod Chapman Memorial Scholarship\", borsa di studio indirizzata a studenti meritevoli della Scuola di Scienze Acquatiche e della Pesca dell'Universit\u00e0 di Washington."}
{"id": "4192331", "revid": "767487", "url": "https://it.wikipedia.org/wiki?curid=4192331", "title": "Hans-Joachim Speth", "text": ""}
{"id": "4192335", "revid": "461603", "url": "https://it.wikipedia.org/wiki?curid=4192335", "title": "Hans Speth", "text": ""}
{"id": "4192340", "revid": "793215", "url": "https://it.wikipedia.org/wiki?curid=4192340", "title": "Comunit\u00e0 montana dei Monti Lepini Ausoni", "text": "La XIII Comunit\u00e0 Montana Monti Lepini della provincia di Latina, cui fanno parte 12 comuni."}
{"id": "4192348", "revid": "76963", "url": "https://it.wikipedia.org/wiki?curid=4192348", "title": "Trey Spruance", "text": "Suona diversi strumenti, tra cui chitarra, tastiere, tromba e percussioni nei gruppi Secret Chiefs 3 e Mr. Bungle.\nCarriera.\nNel 1985 forma i Mr. Bungle insieme a Mike Patton e Trevor Dunn. Dallo scioglimento del gruppo, nel 2000, si concentra maggiormente al progetto parallelo Secret Chiefs 3.\nHa suonato anche col musicista jazz John Zorn, con i Faith No More, con gli Impaled e in innumerevoli altri progetti. Ha prodotto diversi album, tra cui \"Disco Volante\" e \"California\" dei Mr. Bungle, e \"Death After Life\" degli Impaled.\nHa fondato una sua etichetta discografica, la Mimicry Records, sotto cui ha prodotto gli album per gruppi come Estradasphere, The Youngs, Cleric, Danubius, Sleepytime Gorilla Museum, Brazzaville, Matt Chamberlain, Dengue Fever, The Tuna Helpers e altri.\nDiscografia.\nCon i Faith No More\nCon i Mr. Bungle\nCon i Secret Chiefs 3\nCon i Faxed Head\nCon i Weird Little Boy"}
{"id": "4192354", "revid": "767487", "url": "https://it.wikipedia.org/wiki?curid=4192354", "title": "Luca Sapio", "text": "Biografia.\nStudia belcanto al Conservatorio L. Refice di Frosinone e parallelamente approfondisce il linguaggio del jazz presso il Saint Louis College di Roma.\nLa ricerca di modi innovativi dell'utilizzo della voce lo porta anche nella Repubblica di Tuva. Diventa esperto di tecniche legate all'emissione di armonici come il \"Throat singing\" o l'\"Umbo weti\".\nGrazie a queste doti vocali entra nel 1999 come cantante nell'ultima formazione degli Area voluta dal fondatore Giulio Capiozzo. La formazione annovera tra gli altri il chitarrista Antonio Onorato e il contrabbassista Gianluca Renzi.\nCollabora con diversi jazzisti del panorama internazionale come il clarinettista Tony Scott, il contrabbassista Cameron Brown e il sassofonista Elton Dean.\nNel 2004 Realizza con il gruppo The Accelerators, l'album \"Oddville\" prodotto dal Grammy Winner David Bianco a cui partecipa il compositore brasiliano Eumir Deodato.\nDopo essersi laureato in Architettura presso la facolt\u00e0 Ludovico Quaroni con specializzazione in Fisica Acustica e Tecnica Ambientale in Roma si trasferisce a Los Angeles ed inizia a viaggiare per gli Stati Uniti d'America.\nNel 2009 subentra alla cantante Luisa Cottifogli nei Quintorigo.\nNel 2010 d\u00e0 vita assieme ad Adriano Viterbini dei Bud Spencer Blues Explosion al duo Black Friday con cui pubblica l'album interamente acustico \"Hard Times\".\nIl 2011 vede la luce \"English Garden\" album dei Quintorigo interamente cantato in inglese e che vede la partecipazione di Juliette Lewis.\nParte per l'Europa e gli Stati Uniti dove conosce il cantautore Charles Bradley e Thomas Brenneck leader della Menahan Street Band, veterano della musica black che ha contribuito a lanciare artisti come lo stesso Bradley, Mary J. Blige e Amy Winehouse. Brenneck ne produce l'album d'esordio da solista, \"Who Knows.\" L'album \u00e8 stato registrato presso i Dunham Studios di Brooklyn insieme a membri della Budos band, dei Dap-Kings, degli Extraordinaries e della Menahan Street Band. Il primo singolo estratto \"How Did We Lose It\" \u00e8 stato inserito nella playlist del David Letterman Show e singolo della settimana su I-Tunes.\nIl suo disco d'esordio \"Who Knows\" vince il premio pimi come miglior album del 2012 e il premio SIAE miglior disco indipendente del 2012.\nIl 14 febbraio 2013 viene invitato come ospite nel programma televisivo \"Die Harald Schmidt Show\" dove insieme alla sua band suona il singolo \"How Did We Lose it\".\nHa suonato insieme ad artisti come Sharon Jones and The Dap-kings, Paul Weller, Trombone Shorty, Nick Waterhouse.\nA partire dal Settembre 2013 \u00e8 autore e conduttore della trasmissione radiofonica \"Latitudine Black\" in onda tutti i sabati alle 15 su radio RAI 2.\nNel Febbraio 2014 registra il suo secondo album \"Everyday Is Gonna Be The Day\" negli studi della Diamond Mine a New York sempre prodotto da Thomas Brenneck.\nL'album \u00e8 stato masterizzato dal multi grammy winner Brian Lucey e pubblicato a Novembre 2014 da GMG/Goodfellas.\nII singolo \"Someone\" \u00e8 stato scelto per accompagnare le immagini del trailer di Cinema Italian Style di Los Angeles 2014.\nDa Agosto 2015 \u00c8 autore dei testi della trasmissione \"Latitudine Soul,\" letti ed interpretati da Luca Ward, ed i onda tutti i giorni su radio RAI 1, al termine della quale ogni giorno rilegge un classico del soul rivisitato e riarrangiato con la sua band.\nDa Settembre 2019 \u00c8 uno dei conduttori della storica trasmissione \"Stereonotte\" su Radio Rai 1.\nLuca Sapio \u00e8 inoltre un produttore ed ingegnere del suono.\nHa prodotto e arrangiato per la sua etichetta Blind Faith Records album per la superstar maliana Baba Sissoko, la funky diva Martha High, il bluesman Sugaray Rayford e curato il restauro e la rimasterizzazione di \"Camille 2000\" colonna sonora perduta del maestro Piero Piccioni."}
{"id": "4192362", "revid": "1652635", "url": "https://it.wikipedia.org/wiki?curid=4192362", "title": "Bando (provvedimento)", "text": "Il bando, in diritto, indica un provvedimento emanato da un organo di una autorit\u00e0 politica o religiosa, tendente a far riconoscere e evidenziare, all'interno del Regno o dello Stato, come \"Bandito\" una persona o una comunit\u00e0 di persone, perch\u00e9 accusati di un reato per il quale \u00e8 prevista l'emissione di tale provvedimento.\nAttualmente un provvedimento di \"messa al bando\" non si riferisce pi\u00f9 a persone o comunit\u00e0, ma solo a cose, solitamente composti o elementi chimici o sottoprodotti industriali, per vietarne l'utilizzo. In alcuni Stati si riferisce anche alla messa al bando di pubblicazioni o opere vietate dall'Autorit\u00e0.\nNel gergo comune pu\u00f2 anche riferirsi alla proibizione o limitazione dell'uso in certe situazioni di prodotti di consumo, come \"bandire\" le sigarette dai luoghi di lavoro, ecc. In senso figurato \u00e8 usato nell'accezione di levare qualcosa di negativo da un contesto pi\u00f9 ampio.\nEtimologia.\nIn (gotico \"bandwjan\"=\"fare un segnale\", latino medievale \"bandire\"=\"esiliare\", in francese \"bannir\").\nLa parola francese \"ban\" (divieto) proviene dal verbo parlato dai Franchi \"bannan\", che significa \u00ab condannare, o colpire qualcuno con una interdizione o divieto \u00bb. Questo termine \u00e8 legato al sanscrito \"bh\u00e1nati\" (che significa \u00ab parola \u00bb), al greco antico \u03c6\u03ac\u03bd\u03b1\u03b9 (\u00ab parlare \u00bb) e al latino \"fari\" (\u00ab pronuncia religiosa, con un tono profetico \u00bb).\nUn'altra possibile etimologia (ma ipotetica): in gaelico (VII secolo) \"ban\" significava bianco, e secondo l'antica Omelia irlandese di Cambrai \"ban-martre\" = martire o martirio bianco: che significava l'esilio come un martire (esilio dei monaci irlandesi), quindi a maggior ragione la messa al bando.\nStoria.\nIl provvedimento di messa al bando dall'Impero (in tedesco \"Reichsacht\", lingua alto-tedesca \"ahta\" = inseguimento), \u00e8 nel Medioevo una misura di proscrizione presa nei confronti di un individuo o di una comunit\u00e0 (tipicamente una citt\u00e0 o autorit\u00e0 locale), la cui autorit\u00e0 era riconosciuta in tutto il Sacro Romano Impero e gli stati di lingua tedesca. Questa condanna \u00e8 stata inflitta nel Medioevo con decisione dell'imperatore, poi sino al XVIII secolo dal \"Reichskammer\", la Corte Suprema del Sacro Romano Impero.\nNel Medioevo.\nNel Medioevo, il peso del diritto consuetudinario e del diritto feudale, e la lontananza del potere reale, nuocevano e vanificavano l'esecuzione delle sentenze della giustizia: la complessit\u00e0 della legislazione locale e la lentezza delle informazioni consentivano al colpevole molte possibilit\u00e0 di sottrarsi alle proprie responsabilit\u00e0. La messa la bando, privando l'imputato dei suoi diritti, permetteva alla giustizia di appoggiarsi alla comunit\u00e0 per punire un colpevole inafferrabile: tutti avrebbero ora potuto catturarlo senza alcun scrupolo.\nLa proscrizione esisteva gi\u00e0 sia tra i Germani che nella Repubblica romana, allorquando un individuo era dichiarato \"sacer\".\nNel periodo carolingio, la legge salica prevedeva per la \"foris banitio\" l'esclusione per \"ban\" (per bando), vale a dire la perdita di protezione del re e la confisca dei beni da parte del tesoro pubblico dell'insieme dei soggetti parti in causa o uomini liberi (\"franken\"), quelli che si erano resi colpevoli di un crimine particolare. \nLe norme ordinarie non erano pi\u00f9 applicabili ai \"forban\": privati della capacit\u00e0 giuridica, ognuno poteva impunemente ucciderli o spogliarli di ogni avere; pi\u00f9 nessuno doveva ospitarli, i loro beni venivano confiscati e potevano essere uccisi impunemente da chiunque.\nIn applicazione del guidrigildo, la persona condannata poteva togliere la messa al bando purch\u00e9 pagasse tutti i suoi creditori e versasse qualche indennit\u00e0 di riparazione. Gli venivano restituiti allora l'integralit\u00e0 dei suoi diritti (diritto di cittadinanza, di propriet\u00e0, di protezione, ecc.). I terzi che durante la proscrizione avevano avuto il godimento dei beni confiscati dovevano restituirli per intero ai condannati che avevano tolto la messa al bando, ma potevano tuttavia conservare i proventi di tali beni generati durante il periodo della proscrizione.\nLe modalit\u00e0 di applicazione della messa al bando si preciseranno durante il Sacro Romano Impero Germanico: i beni di coloro che erano stati messi al bando erano resi in linea di principio all'autorit\u00e0 che emetteva tale condanna, vale a dire l'imperatore o la Corte dell'Impero.\nNon poteva dispensarsi da un ostracismo se non chi, lui stesso, liberamente, e prima della scadenza del periodo dell'ingiunzione, compariva davanti ai suoi giudici e accettava la sua punizione. Alla scadenza del termine dell'ingiunzione (un anno e un giorno), il condannato veniva colpito automaticamente della \"mise au grand ban\" - \"messa al (grande) bando\", equivalente a una decisione universale e irreversibile che prendeva corpo (tuttavia, questa pena divenne pi\u00f9 tardi reversibile).\nDal 1220, la messa la bando non \u00e8 stata pi\u00f9 solo nell'ambito della giurisdizione del Re dei Romani e dell'imperatore: ai termini dell'articolo 7 della \"Confoederatio cum principibus ecclesiasticis\", una condanna di scomunica (o anatema) era seguita automaticamente da sei settimane di messa al bando, senza la necessit\u00e0 di portare prove d'accusa o di condanna civile. Tuttavia in seguito il processo \u00e8 stato imposto dai tribunali dell'impero, la \"Santa Vehme\" poi la \"Reichskammer\", con il concorso del re o dell'imperatore. Secondo i termini degli articoli 25 e 26 della Pace di Magonza (1235), l'ostracismo \u00e8 stato esteso alle comunit\u00e0 o individui che hanno offerto il loro sostegno e asilo a un fuorilegge proscritto.\nLa messa la bando e la scomunica andavano quasi sempre insieme dopo il 1220, come costituendo la parte secolare della scomunica; la formula \"scomunicato e messo al bando\" si \u00e8 imposta nei tribunali.\nDal Rinascimento all'Illuminismo.\nCon l'atto di capitolazione, che gli fu imposto e istituito nel 1519 prima della sua elezione da parte dei grandi elettori, l'Imperatore Carlo V non ha pi\u00f9 potuto decretare la messa la bando senza prima far precedere il suo decreto da una procedura istruttoria (raccolta prove). La \"Constitutio Criminalis Carolina\" ha regolamentato il bando imperiale dal 1532, essa poteva essere pronunciata dal re tedesco (dal XVI secolo al tempo stesso imperatore), dalla Corte della camera imperiale, dalla Corte di Giustizia di Rottweil, (nella zona di competenza) e dal giudice di pace.\nInoltre, durante il Rinascimento, la distinzione tra \"ostracismo\" e \"messa al (grande) bando\" si \u00e8 persa: la messa al bando non era che una forma lieve della messa al bando medievale.\nLe accuse principali che meritavano una messa la bando in epoca moderna sono stati: \nEsempi.\nPersonaggi famosi sotto bando imperiale.\nAlcuni personaggi famosi sotto bando imperiale:\nBando imperiale contro le citt\u00e0.\nIl \"Reichsacht\" (Bando imperiale) poteva essere imposto anche sulle citt\u00e0. "}
{"id": "4192369", "revid": "767487", "url": "https://it.wikipedia.org/wiki?curid=4192369", "title": "Rainer Sachse", "text": ""}
{"id": "4192370", "revid": "110157", "url": "https://it.wikipedia.org/wiki?curid=4192370", "title": "Amherst College", "text": "Amherst College \u00e8 un college privato di arti liberali sito a Amherst, Massachusetts, Stati Uniti.\nAmherst \u00e8 un college esclusivo di lauree quadriennali di primo livello.\nGli iscritti sono 1795 studenti nell'autunno del 2010. Gli studenti scelgono 35 corsi da 35 programmi principali, in un insolito programma aperto. Oltre ad essere il pi\u00f9 selettivo college, Amherst \u00e8 classificato come il secondo miglior college di arti liberali negli USA da US News &amp; World Report, e classificato quarta su tutti i college e universit\u00e0 americani di \"Forbes\".\nFondato nel 1821, Amherst era un college maschile fino a diventare misto nel 1975.\nAmherst ha storicamente avuto stretti rapporti e rivalit\u00e0 con il Williams College e la Wesleyan University. \u00c8 anche membro del Consorzio \"Five Colleges\".\nStoria.\nFondato nel 1821, il college \u00e8 stato originariamente proposto come alternativa al Williams College, che stava lottando per rimanere aperto. Anche se Williams \u00e8 rimasto aperto, Amherst \u00e8 stato formato e si \u00e8 discostato dalle sue radici nel Williams College, costituendo una istituzione a s\u00e9 stante.\nRettori.\nPresidenti del collegio:\nAmmissioni.\nAmherst College \u00e8 il pi\u00f9 selettivo college di arti liberali negli Stati Uniti. Nel 2012, Amherst College ha stabilito un record per il basso tasso di accettazione globale dell'11,9% per i richiedenti matricola, con 1.020 su 8.555.\nCosti.\nStudi all'Amherst in sala, e la tassa di pensione per l'anno accademico 2012-13 \u00e8 $ 55.510. Una volta si pagava 60.809 $ \u00e8 63.259 $\nSi pu\u00f2 avere anche un aiuto finanziario.\nProgramma accademico.\nAmherst College dispone di 36 campus di studio (con 850 corsi) nel campo delle scienze, delle arti, lettere, matematica e informatica, scienze sociali, lingue straniere, studi classici, e diversi campi interdisciplinari (compresi gli studi premedicali) e fornisce un insolito programma aperto. Gli studenti non sono tenuti a studiare un programma comune o soddisfare tutti i requisiti di distribuzione e pu\u00f2 anche progettare il proprio principale unico interdisciplinare. Si possono seguire i corsi avanzati, e le matricole possono seguire quelli introduttivi."}
{"id": "4192372", "revid": "120627392", "url": "https://it.wikipedia.org/wiki?curid=4192372", "title": "Episodi di My Little Pony - L'amicizia \u00e8 magica (terza stagione)", "text": "Questo \u00e8 un elenco degli episodi della terza stagione di My Little Pony - L'amicizia \u00e8 magica (\"My Little Pony: Friendship is Magic\"); la stagione, trasmessa in originale a partire dal 10 novembre 2012 su The Hub, \u00e8 composta da tredici episodi di 22 minuti, di cui i primi due formano un unico arco narrativo.\nLa versione italiana di questa stagione \u00e8 andata in onda su Cartoonito a partire dal 3 giugno 2013.\nNota sulla trasmissione di alcuni episodi.\nGli episodi \"Apple Family Reunion\", \"Spike at Your Service\" e \"Keep Calm and Flutter On\" sono slittati di una posizione rispetto all'ordine di produzione (rispettivamente: nono, decimo e undicesimo): sono stati elencati come numero 9, 10 e 11 sulle librerie digitali di iTunes e Zap2it, e anche dalla \"storyboard artist\" Raven Molisee sul proprio account deviantART, ma sono rispettivamente l'ottavo, in nono e il decimo in ordine di messa in onda su Hub Network.\nAl contrario, l'ottavo episodio per ordine di produzione, \"Just For Sidekicks\", \u00e8 andato in onda per undicesimo.\nNella versione italiana e in altre versioni internazionali, l'ordine di messa in onda rispecchia quello di produzione.\nDettagli episodi.\nThe Crystal Empire - Part 1.\nPrincess Celestia convoca a Canterlot Twilight per un \"test\", che si rivela consistere nel recarsi all'Impero di Cristallo, un misterioso reame ricomparso improvvisamente dopo essere sparito per mille anni, per proteggerlo dall'ombra del malvagio unicorno Sombra, che desidera riconquistare l'Impero dopo esserne stato cacciato dalle principesse e bandito nei ghiacci artici. Dopo aver raggiunto Princess Cadance e Shining Armor, che si sono gi\u00e0 recati sul posto, Twilight e le amiche scoprono grazie a un antico libro di storia che l'Impero pu\u00f2 essere protetto grazie a una \"Fiera del Cristallo\", nella quale gli abitanti fanno rilucere in un \"cuore di cristallo\" la loro speranza, allontanando dalla regione i pericoli grazie al potere dell'artefatto. Twilight intaglia perci\u00f2 un cristallo a forma di cuore e, con l'aiuto delle amiche, organizza una perfetta Fiera di Cristallo cui invita tutti gli abitanti dell'Impero, allo scopo di sconfiggere Sombra prima che la magia protettiva di Cadance si esaurisca; le cose si complicano quando le protagoniste scoprono che \"Cuore di Cristallo\" \u00e8 il nome di un'antica reliquia, e non un nome generico, e che pertanto la cerimonia risulter\u00e0 inutile senza il vero Cuore.\nThe Crystal Empire - Part 2.\nCadance, ormai allo stremo delle forze, sviene, causando la scomparsa della barriera che proteggeva l'Impero; Sombra si prepara ad attaccare la citt\u00e0, ma Cadance riesce a riprendersi e a ripristinare la barriera giusto in tempo. Twilight lascia alle amiche l'incarico di tenere occupati i pony di cristallo mentre lei cerca il vero Cuore di Cristallo: Spike la accompagna, promettendo di non intromettersi per non compromettere l'esito del test che Twilight sta affrontando, e i due si recano all'interno del castello, dove Twilight sospetta si trovi il Cuore. Ella trova la sala del trono e, ricordando una frase di Princess Celestia, colpisce un cristallo con un incantesimo oscuro, rivelando una scala segreta che conduce a una porta; dopo aver aperto la porta con un'altra magia oscura, Twilight si ritrova faccia a faccia con Princess Celestia, che le comunica freddamente che ha fallito il test. L'arrivo di Spike, comunque, la risveglia da quella che si rivela un'illusione causata dalla porta, e i due si dirigono in fretta in cima alla rampa di scale al di l\u00e0 della porta, in cima alle quali si trova il Cuore di Crisallo. Nel frattempo, le amiche di Twilight si trovano sempre pi\u00f9 in lotta contro il tempo, specialmente quando i pony di cristallo scoprono l'assenza del Cuore di Cristallo, iniziando a disperare per la propria sorte. Twilight, caduta prigioniera di un incantesimo di Sombra, riesce a salvare il Cuore di Cristallo e ad affidarlo a Spike, che a sua volta lo reca ai pony di cristallo, grazie all'aiuto di Cadance e Shining Armor. Sombra viene repulso dal potere del Cuore, che dota temporaneamente tutti i presenti di un aspetto brillante come quello di un cristallo. Infine, le sei amiche e Spike tornano a Canterlot, dove Twilight viene promossa nel test per aver dimostrato che le importava di pi\u00f9 della sorte degli amici che della propria, avendo rinunciato a consegnare personalmente il Cuore di Cristallo. I nuovi sovrani dell'Impero di Cristallo diventano Cadance e Shining Armor, che lo governano serenamente.\nToo Many Pinkie Pies.\nNon riuscendo a decidere con quale amica trascorrere il tempo, Pinkie Pie si reca a un magico laghetto sotterraneo in grado di creare un doppione di se stessa. Tuttavia, la situazione va fuori controllo quando i suoi doppioni iniziano a loro volta a immergersi nel laghetto e a duplicarsi, non badando alla Pinkie Pie originale. Dopo aver assistito all'invasione dell'intera citt\u00e0 da parte dell'armata di doppioni, Twilight scopre un incantesimo in grado di farli sparire, ma per poterlo adoperare si trova nella necessit\u00e0 di discernere la vera Pinkie; su suggerimento della stessa Pinkie, raduna allora tutti i doppioni e li costringe a rimanere immobili a guardare asciugare un muro appena verniciato, con il monito che chi si fosse distratto sarebbe stato colpito dall'incantesimo. I doppioni iniziano pian piano a perdere interesse e a essere di conseguenza fatti sparire dalla magia di Twilight, finch\u00e9 non rimane solo la Pinkie originale, l'unica che sentiva di non potersi permettere di fallire la prova e perdere di conseguenza le proprie amiche.\nOne Bad Apple.\nLe Cutie Mark Crusaders incontrano per la prima volta una cugina di Apple Bloom proveniente da Manehattan, Babs Seed, e la invitano a unirsi al loro gruppo in quanto \"fianco bianco\"; tuttavia, Babs Seed decide al contrario di schierarsi dalla parte di Diamond Tiara e Silver Spoon, iniziando a comportarsi in modo sgarbato nei confronti delle tre amiche. Le Cutie Mark Crusaders decidono allora di vendicarsi facendo salire Babs Seed su un carro da parata che avevano manomesso, ma quando Applejack racconta loro di come la pony sia stata vittima di bullismo a Manehattan per il fatto di non possedere ancora il cutie mark, si ravvedono immediatamente e riescono a salvarla; Babs Seed, a sua volta, ammette di aver cominciato con il piede sbagliato e diventa anch'essa una Cutie Mark Crusader.\nMagic Duel.\nTrixie fa ritorno a Ponyville con un potente talismano, chiamato Amuleto dell'Alicorno, per vendicarsi dell'umiliazione subita a causa di Twilight in occasione della sua prima apparizione in citt\u00e0. Dopo aver sconfitto Twilight in una dimostrazione di poteri magici, l'unicorno azzurro assume il controllo della citt\u00e0 e ne bandisce la rivale, impedendo l'entrata e l'uscita dalla citt\u00e0 tramite un'enorme cupola trasparente. Dopo essersi allenata presso Zecora, Twilight viene raggiunta da Fluttershy - riuscita a uscire di nascosto da Ponyville - da cui apprende l'identit\u00e0 dell'amuleto di Trixie; si rende cos\u00ec conto che esso le ha conferito grandi poteri magici e l'ha resa malvagia, e inoltre che solo colei che indossa l'amuleto ha la facolt\u00e0 di toglierselo. Sfidata Trixie a un secondo confronto, Twilight le mostra un amuleto che dichiara essere ancora pi\u00f9 potente di quello dell'Alicorno, e sfoggia doti magiche ancora superiori a quelle dell'altro unicorno, finch\u00e9 questa, approfittando della distrazione di Twilight, le sottrae l'artefatto; dopo essersi tolta l'Amuleto dell'Alicorno per indossare l'altro, tuttavia, Trixie scopre che esso \u00e8 privo di poteri, e che Twilight non ha fatto altro che adoperare alcuni stratagemmi per simulare le proprie magie, servendosi dell'aiuto delle proprie amiche e dei consigli di Zecora. Ritornata in s\u00e9, Trixie chiede e ottiene il perdono di Twilight, e corre via mentre a Ponyville si celebra una festa in onore di Princess Celestia e di alcuni rappresentanti della \"Saddle Arabia\".\nSleepless in Ponyville.\nLe Cutie Mark Crusaders partono per un campeggio assieme ad Applejack, Rarity e Rainbow Dash; Scootaloo, decisa a mostrarsi coraggiosa agli occhi di Rainbow, si finge indifferente alle storie d'orrore di quest'ultima, ma in realt\u00e0 viene assalita dagli incubi durante la notte. La notte successiva, ancora turbata dagli incubi, viene visitata in sogno e confortata da Princess Luna, che allo stesso tempo la avverte che gli incubi avrebbero avuto termine solo a patto che si decidesse ad affrontare la propria paura di apparire debole agli occhi di Rainbow Dash. Svegliatasi nel cuore della notte, Scootaloo viene messa in fuga da alcuni rumori, e finisce con il precipitare nelle rapide, per poi essere salvata all'ultimo momento da Rainbow Dash. Scootaloo le confessa allora di essersi spaventata per le sue storie dell'orrore, e Rainbow la consola ammettendo che ella stessa, da piccola, si era spaventata allo stesso modo, promettendole poi che si sarebbe fatta carico di prendersi cura di lei d'ora in avanti.\nWonderbolts Academy.\nRainbow Dash viene accettata nell'accademia di volo dei Wonderbolt, dove d\u00e0 prova di grande abilit\u00e0, eguagliata solo da Lightning Dust, una \"pegasus pony\" che non esita a spingersi oltre i propri limiti e che mantiene un'attitudine estremamente competitiva nei confronti dei compagni di corso. Per questo motivo, al momento di dividere la squadra in coppie, la capitana dei Wonderbolt Spitfire decide di assegnare a Rainbow Dash il ruolo di spalla, e a Lightning Dust quello di capo. Inizialmente, Rainbow decide di mostrarsi all'altezza emulando le imprese pi\u00f9 spericolate della compagna, ma in seguito, quando ci\u00f2 finisce con il mettere in pericolo le proprie amiche, capisce che Lightning si sta comportando in modo sbagliato: presentatasi da Spitfire, dichiara che se essere Wonderbolt significa comportarsi in modo spericolato, ella non vuole averne a che fare, e annuncia di voler lasciare l'accademia. Spitfire, dicendosi d'accordo con Rainbow, toglie a Lightining il ruolo di capo e lo conferisce alla prima.\nApple Family Reunion.\nIn occasione della tradizionale riunione di famiglia, Applejack si offre volontaria per occuparsi delle attivit\u00e0 ricreative; tuttavia, nel tentativo di organizzare una riunione memorabile, finisce con il perdere di vista le cose importanti, e si concentra solo sul fatto che i pony svolgano attivit\u00e0 di gruppo senza badare a cosa questi vogliano effettivamente fare: alla fine, il giro sul carretto da lei programmato non va come previsto e causa la distruzione della fattoria. Dopo un primo momento di disperazione per aver rovinato un evento tanto importante e per aver demolito la propria abitazione, Applejack s'ingegna nel proporre come attivit\u00e0 la ricostruzione dell'edificio, che viene portata a termine rapidamente e in un clima di allegrezza da parte di tutti i membri della famiglia Apple, che riescono pertanto a scattare la tradizionale fotografia di gruppo davanti alla fattoria, e soprattutto a serbare un ricordo positivo e indimenticabile della giornata.\nSpike at Your Service.\nDopo essere stato salvato da Applejack, Spike insiste nel saldare il suo debito mettendosi al servizio della sua benefattrice; quest'ultima, inizialmente, cede alle sentite richieste di Spike, che afferma di non poter fare a meno di onorare il proprio codice d'onore da drago, ma in seguito, dopo i numerosi disastri provocati involontariamente dal draghetto durante vari incarichi, si rivolge alle amiche in cerca di aiuto. Alla fine, le sei protagoniste escogitano un trucco per fare in modo che Spike possa a sua volta salvare la vita a Applejack, ma la loro messinscena, che prevedeva l'uso di un burattino a forma di un minaccioso \"lupo del legno\" (\"timberwolf\" in originale), viene interrotta dall'arrivo di \"veri\" lupi del legno, che finiscono con il mettere davvero in pericolo Applejack, finch\u00e9 questa non viene effettivamente salvata dall'intervento di Spike. In seguito, parlando con Applejack e le altre, Spike capisce di aver esagerato, e si ripromette di tenere a mente che un atto di cortesia \u00e8 ci\u00f2 che caratterizza un amico, e non \u00e8 necessario ripagarlo a tutti i costi.\nKeep Calm and Flutter On.\nPrincess Celestia, durante una visita a Ponyville, incarica Fluttershy di redimere Discord per usare la sua magia per il bene invece che per il male, consegnando alle sei pony gli Elementi dell'Armonia nel caso che Discord sfugga al loro controllo. Questa decisione da parte dell'Alicorno getta nella confusione le sei amiche, ma Fluttershy, incoraggiata dalla principessa stessa, decide comunque di assolvere il suo compito, e Discord viene liberato dalla sua prigione di pietra. Discord, inizialmente, non riesce a convincersi che le sei possano riuscire a redimerlo, ma dopo la minaccia di Twilight di farlo tornare di pietra, uno stato che allo spirito del caos non piace per niente, alla fine accetta e decide di stabilirsi proprio a casa di Fluttershy.\nAl contrario delle amiche, che si mostrano ancora ostili nei confronti del \"draconequus\", Fluttershy tenta di instaurare con lui un rapporto di fiducia reciproca, arrivando addirittura a considerarlo suo amico durante una cena a dir poco \"caotica\".\nMa Discord \u00e8 comunque lo Spirito del Caos e della Disarmonia, e facendo leva sull'amicizia di Fluttershy, la sua unica amica, riesce a farsi promettere che lei non user\u00e0 il suo potere dell'armonia contro di lui. Fluttershy accetta, e Discord trasforma Sweet Apple Acres in un enorme lago ghiacciato. Tuttavia Discord si rende conto che, cos\u00ec facendo, perder\u00e0 l'amicizia di Fluttershy, e dovendo scegliere tra essa e la libert\u00e0 di creare scompiglio, preferisce la prima. Alla fine della puntata, il \"draconequus\" si presenta davanti a Celestia e dichiara di essere \u00abpronto a usare la [propria] magia per il bene anzich\u00e9 il male (la maggior parte delle volte)\u00bb.\nJust For Sidekicks.\nSpike, nell'intento di ottenere gemme per una grandiosa torta di pietre preziose, convince le protagoniste, in procinto di partire per l'Impero di Cristallo, ad affidare a lui la custodia dei loro animaletti durante la loro assenza. Sfuggitagli rapidamente di mano la situazione, tuttavia, Spike tenta inizialmente di scaricare l'impegno preso su Apple Bloom, Sweetie Belle e Scootaloo, cosa che per\u00f2 gli fa guadagnare solo qualche tempo prima che le Cutie Mark Crusaders perdano le speranze di guadagnare il cutie mark come pet-sitter e gli rendano l'onere. Alla fine, a causa dell'irrequietezza del coniglietto Angel, Spike si ritrova assieme alle Cutie Mark Crusaders e ai sei animali che sta curando su un treno per l'Impero di Cristallo; riuscendo con difficolt\u00e0 a non farsi vedere dalle protagoniste, che stanno prendendo il medesimo treno per tornare a Ponyville, Spike si rimpiatta con gli animali sotto un sedile; dopo aver sentito Twilight esprimere la propria fiducia in lui, il draghetto capisce di essere stato egoista e non aver badato agli animali come si doveva, e domanda loro scusa, ottenendo il loro perdono. Tornati a Ponyville, Spike e compagnia riescono a sgattaiolare fuori dal treno senza che nessuno si accorga della loro presenza, e le protagoniste si complimentano con lui per l'ottimo lavoro svolto.\nGames Ponies Play.\nLa storia si svolge parallelamente agli avvenimenti raccontati nell'episodio precedente. Lasciati i propri animaletti domestici a Spike, le protagoniste si recano all'Impero di Cristallo. Con l'avvicinarsi dei Giochi di Equestria, infatti, esse sono state convocate dalla principessa Cadance per invitare l'Ispettrice dei giochi a scegliere l'Impero di Cristallo come paese che ospiter\u00e0 i Giochi.\nArrivate al cospetto della principessa, tuttavia, subito cominciano i problemi. Infatti si viene a sapere che l'acconciatrice personale di Cadance, che avrebbe dovuto acconciarle in maniera cerimoniale la criniera, \u00e8 malata e pertanto impossibilitata a venire, e che l'Ispettrice arriver\u00e0 a momenti.\nRarity si offre per sostituire l'acconciatrice, mentre le altre partono per accogliere l'Ispettrice, il cui bagaglio, vengono informate, \u00e8 una valigia a fiori. Giunte alla stazione, a causa del bagaglio, scambiano una pony comune per l'Ispettrice, e la invitano a un tour del Palazzo di Cristallo, senza accorgersi che la vera Ispettrice \u00e8 proprio dietro di loro, irritata dalla mancata accoglienza. Rainbow Dash, memore della delusione provata anni prima all'annuncio che i Giochi non si sarebbero tenuti nella propria citt\u00e0 come previsto, fa di tutto per mettere a proprio agio quella che ritiene essere l'Ispettrice, non volendo che i puledri dell'Impero di Cristallo ricevano la stessa delusione.\nL'equivoco viene infine alla luce e, all'arrivo di Cadance, finalmente pronta, tutto sembra perduto. Per fortuna qui entra in scena la pony sconosciuta, che informa l'Ispettrice del caloroso benvenuto datole da Twilight e le altre: l'Ispettrice, colpita dalla descrizione dell'ospitalit\u00e0 delle pony, decide cos\u00ec di ospitare i Giochi di Equestria nell'Impero di Cristallo.\nMagical Mystery Cure.\nPoco dopo il suo risveglio, Twilight scopre con costernazione che i cutie mark delle sue amiche sono stati permutati: Rarity ha ora il simbolo di Rainbow Dash, che da parte sua ha quello di Fluttershy, la quale ha quello di Pinkie Pie, che ha invece quello di Applejack, e questa ha a sua volta quello di Rarity; tutte si impegnano invano a svolgere il compito richiesto loro dal cutie mark, in cui non sono portate. Twilight si rende conto che il giorno prima, tentando di ottemperare alla richiesta di Princess Celestia di completare un antico incantesimo sviluppato inizialmente \u2014 senza successo \u2014 dal grande mago del passato Star Swirl il Barbuto, ella stessa aveva causato involontariamente il rimescolamento degli Elementi dell'armonia, con le conseguenze del caso. Facendo leva sull'amicizia che lega le proprie amiche le une alle altre, Twilight riesce a porre rimedio alla situazione e a far riscoprire a ciascuna il proprio vero destino, cutie mark compreso.\nA questo punto, Twilight riesce a completare l'incantesimo di Star Swirl, che non aveva compreso appieno il potere dell'amicizia, e viene immediatamente trasportata al cospetto di Celestia in un luogo etereo; la principessa, congratulandosi con l'allieva, le annuncia che \u00e8 ormai pronta per compiere il suo destino, e grazie a un incantesimo trasforma il suo corpo in quello di un \"alicorno\", un unicorno alato. Tornate dalle amiche di Twilight, Celestia rivela loro che quest'ultima ha mostrato di essere degna di coprire il ruolo di principessa d'Equestria. Il giorno seguente le conferisce questo titolo con una solenne cerimonia a Canterlot."}
{"id": "4192373", "revid": "287204", "url": "https://it.wikipedia.org/wiki?curid=4192373", "title": "Unione Sovietica ai Giochi della XX Olimpiade", "text": "L'Unione Sovietica partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di 371 atleti impegnati in tutte le 22 discipline in programma per un totale di 180 competizioni. Portabandiera fu il lottatore Alexander Medved, alla sua terza Olimpiade, gi\u00e0 medaglia d'oro a e .\nLa squadra conquist\u00f2 il primo posto nel medagliere complessivo con un bottino di 99 medaglie: 50 d'oro, 27 d'argento e 22 di bronzo. I sovietici primeggiarono nei medaglieri dell'atletica leggera, della canoa/kayak, del ciclismo, della ginnastica e del pentathlon moderno. Vinsero inoltre i tornei di pallacanestro, pallanuoto maschile e pallavolo femminile. L'atleta pi\u00f9 titolata fu Olga Korbut, vincitrice di tre medaglie d'oro nella ginnastica."}
{"id": "4192374", "revid": "287204", "url": "https://it.wikipedia.org/wiki?curid=4192374", "title": "Baltic League 1990", "text": "La Baltic League 1990 fu l'edizione ante litteram del torneo in seguito organizzato tra il 2007 e il 2011 e che vedeva impegnate squadre lituane, estoni, lettoni e russe, all'epoca ancora sotto l'egida dell'Unione Sovietica.\nLa competizione venne vinta dallo \u017dalgiris Vilnius.\nFormula.\nAl torneo parteciparono le 5 prime classificate del campionato regionale lettone 1989, le due pi\u00f9 forti squadre lettoni che disputavano i campionati nazionali (il Daugava e il Metalurgs), la migliore squadra estone (Sport Tallinn) e l'ASK Fosforit Tallinn (sempre per l'Estonia), le 4 pi\u00f9 forti squadre lituane provenienti dai campionati nazionali (\u017dalgiris, Sirijus Klaip\u0117da e Inkaras Kaunas) e alcune delle prime classificate del campionato regionale lituano 1989, e il Progress Cherniakhovsk della federazione russa, per un totale di 17 squadre.\nQueste formazioni si incontrarono in gironi di andata e ritorno, per un totale di 34 turni e 32 incontri per squadra; erano assegnati 2 punti per la vittoria, uno per il pareggio e zero per la sconfitta.\nIn seguito, le prime 4 squadre lituane si qualificarono per i play-off con cui fu deciso il titolo di campione lituano."}
{"id": "4192375", "revid": "767487", "url": "https://it.wikipedia.org/wiki?curid=4192375", "title": "Scorpio Rising", "text": "Scorpio Rising \u00e8 un film sperimentale del 1963 diretto da Kenneth Anger, con protagonista Bruce Byron (che lo stesso Anger definiva un tipo \"mezzo-matto\") nel ruolo di \"Scorpio\".\nTemi trattati nella pellicola includono l'omosessualit\u00e0, il satanismo e la magia nera, la cultura dei bikers, il cattolicesimo ed il nazismo; il film inoltre esplora il lascito di icone ribelli dell'epoca come James Dean e Marlon Brando (secondo Anger considerati due \"eroi\" da Byron). Come in molti film di Anger, \"Scorpio Rising\" non contiene dialoghi bens\u00ec una massiccia presenza di musica consistente in canzoni pop anni cinquanta e sessanta, inclusi brani di Ricky Nelson, The Angels, The Crystals, Bobby Vinton, Elvis Presley e Ray Charles. Il film venne presentato in prima nell'ottobre 1963 al Gramercy Arts Theater di New York.\nQuando il film venne proiettato in un cinema/galleria d'arte di Los Angeles, la polizia arrest\u00f2 il direttore del locale per oltraggio al pudore (nonostante l'estetica omosessuale del film fosse in gran parte implicita e vi fosse un'unica sequenza di nudo maschile della durata di un paio di secondi) e viet\u00f2 future proiezioni del film. Il caso fin\u00ec davanti alla Corte Suprema della California, risolvendosi in seguito a favore di Anger.\nTrama.\nCome nei precedenti lavori di Anger, la trama \u00e8 composta perlopi\u00f9 da una serie di scene a carattere rituale. Scorpio, ripara alcune parti della sua moto, legge fumetti dei quali vengono accentuate le connotazioni gay mentre in tv scorrono immagini del film \"Il selvaggio\", sniffa, poi conduce la gang di cui \u00e8 capo in una scorribanda vandalica che si tramuta in un'orgia (inframmezzata da immagini di Adolf Hitler e scene da un film sulla vita di Ges\u00f9). Infine, entra in una chiesa salendo sull'altare e lancia una maledizione su un accolito che muore sbandando con la moto.\nColonna sonora.\n\"Scorpio Rising\" viene considerato uno dei primi film drammatici a contenere una colonna sonora composta da brani rock &amp; roll. Un altro film di Anger che utilizza brani rock and roll (\"Rabbit's Moon\"), sebbene girato quattordici anni prima di \"Scorpio Rising\", non usc\u00ec nei cinema fino al 1972.\nCritica.\nI critici della West Coast lodarono il film e quando esso venne proiettato a New York nel 1964, \"Scorpio Rising\" riscosse recensioni positive su \"The New Yorker\", \"Variety\" e \"Newsweek\"."}
{"id": "4192376", "revid": "298229", "url": "https://it.wikipedia.org/wiki?curid=4192376", "title": "Progressione del record mondiale dei 110 metri ostacoli", "text": "La voce seguente illustra la progressione del record mondiale dei 110 metri ostacoli maschili di atletica leggera.\nIl primo record mondiale maschile venne riconosciuto dalla federazione internazionale di atletica leggera nel 1912, quando venne ratificato il primato dello statunitense Forrest Smithson ottenuto ai Giochi olimpici di . Dal 1975 la federazione internazionale ha accettato anche il cronometraggio elettronico per i record nelle distanze fino ai 400 metri e dal 1977 ha richiesto, per l'omologazione dei record, unicamente il cronometraggio elettronico al centesimo di secondo.\nLo statunitense Rod Milburn, vincitore dei Giochi olimpici di col tempo di 13\"24, \u00e8 stato riconosciuto come primo detentore del record mondiale con cronometraggio elettronico. Ad oggi, la World Athletics ha ratificato ufficialmente 40 record mondiali di specialit\u00e0."}
{"id": "4192388", "revid": "74801", "url": "https://it.wikipedia.org/wiki?curid=4192388", "title": "Augusto Guidini", "text": "Biografia.\nUltimo dei cinque figli di Pietro, pittore e decoratore attivo prevalentemente a Venezia, e di Teresa Calloni, nacque a Barbengo, presso Lugano, in Canton Ticino il 1\u00ba maggio 1853.\nOttenuto il diploma nel 1870, il G. fu avviato nella vicina Mendrisio alla carriera di agrimensore. Per questa specializzazione, subito dopo la proclamazione di Roma capitale del Regno, collabor\u00f2 al rilevamento catastale dell'Agro romano.\nAl soggiorno romano fece seguito un periodo di attivit\u00e0 a Firenze dove lavor\u00f2 in varie occasioni fornite dal rinnovamento urbano ed edilizio di quella che per poco era stata la capitale del Regno d'Italia.\nGli anni a Milano.\nDopo Firenze, Milano in trasformazione durante gli anni Settanta del sec. XIX forn\u00ec al G. occasioni di inserimento professionale attraverso l'allora dominante figura dell'ingegner G. Mengoni, che lo chiam\u00f2 presso di s\u00e9 sin dal 1875 come collaboratore nella realizzazione della Galleria Vittorio Emanuele II a Milano.\nIl Guidini fu continuatore dei progetti per il completamento della piazza del Duomo, dopo la prematura e tragica morte del Mengoni nel 1877: poco dopo, assunta la cittadinanza italiana, pur mantenendo quella elvetica, apr\u00ec uno studio professionale a Milano. La scelta di svolgere l'attivit\u00e0 professionale in Italia fu determinata anche dalla non favorevole situazione politica e sociale del Canton Ticino\nEntr\u00f2 a far parte della Commissione conservatrice dei monumenti di Milano e provincia: si occup\u00f2 del Duomo di Monza, del Castello di Trezzo sull'Adda e dell'Abbazia di Chiaravalle Milanese. Sovrintese poi a interventi di restauro nella Basilica di Sant'Ambrogio e nella cappella dell'Addolorata della Chiesa di San Satiro, a Milano.\nFece parte della giuria per la nuova facciata del Duomo di Milano nel 1886. Si interess\u00f2 del volto architettonico della via Dante e sempre per il centro della citt\u00e0 redasse numerose proposte urbanistiche. Il suo piano di sistemazione della piazza del Duomo prevedeva la manomissione della facciata neoclassica del palazzo reale di Giuseppe Piermarini.\nDivent\u00f2 socio onorario dell'Accademia di Belle Arti di Brera e poi membro della Commissione delle belle arti e antichit\u00e0, a testimonianza del suo crescente successo. Fu anche membro, per lungo tempo, della Commissione federale elvetica delle belle arti.\nI progetti privati.\nContemporaneamente esord\u00ec anche come progettista privato. Cur\u00f2 infatti la progettazione di numerose ville per membri dell'aristocrazia e per personaggi altolocati sui laghi lombardi. Lasci\u00f2 interventi in ville a Pallanza (Villa Orsetti poi Villa Taranto per il colonnello Neil Mc Eacharn e Villa Scagliola), Baveno (Villa Della Casa per l'imprenditore ticinese Nicola Della Casa) e Stresa (Villa Ducale o Palazzo Bolongaro) sul Verbano, a Cadenabbia sul Lario e a Lugano.\nVilla Orsetti, poi Taranto, a Pallanza (1875-80) diventer\u00e0 in seguito famosa per il parco; ma resero ancor pi\u00f9 noto il Guidini la cosiddetta Villa Ducale, trasformazione e ampliamento del palazzo Bolongaro a Stresa per Maria Elisabetta di Sassonia-Coburgo e Gotha, duchessa di Genova e madre della regina Margherita di Savoia (1880 circa), e poco discosto la residenza di Tommaso di Savoia duca di Genova, fratello di Margherita e zio del futuro Vittorio Emanuele III, oggi scomparsa. Ci\u00f2 gli valse il titolo di \"architetto onorario della duchessa di Genova\". Sua anche la villa Ashburner, detta villa Scagliola, a Pallanza (1880 circa), con richiami stilistici alla francese. A lui si deve anche assegnare Villa Della Casa a Baveno eretta per l'imprenditore ticinese Nicola Della Casa, ultimata nel 1880. A Cadenabbia sul Lario progett\u00f2 la villa Maria. Egli cur\u00f2 ugualmente i progetti per un villino per il conte Orsetti a Caprezzo e per una villa a Napoli per Tommaso duca di Genova. A Milano realizz\u00f2 nel 1906 con lo scultore Ettore Ximenes l'edicola Treves al Riparto Israelitico del Cimitero Monumentale di Milano.\nI concorsi pubblici.\n Al concorso internazionale del 1880 per il monumento a Vittorio Emanuele II a Roma prese parte con due versioni di un progetto proposto per l'area dell'esedra di Termini di fronte alle Terme di Diocleziano.\nPresent\u00f2 i suoi elaborati insieme con lo scultore G.B. Trabucco e con il collega C. Ferrario. Il progetto venne favorevolmente giudicato e rientr\u00f2 nei primi otto.\nAltre grandi gare videro Augusto Guidini in prima fila. Nel 1883 prese parte al concorso per il palazzo di Giustizia a Roma.\nPartecipo' anche al concorso per il monumento a Giuseppe Garibaldi sul Gianicolo nel 1884 il progetto proponeva una piramide tronca di imponenti dimensioni davanti alla quale si ergeva la statua equestre dell'eroe dei due mondi.\nIl monumento, a Garibaldi di Milano di cui Guidini cur\u00f2 la parte architettonica, fu realizzato in largo Cairoli, in un punto nevralgico della citt\u00e0 sull'asse Castello Sforzesco, della via Dante e del Cordusio verso cui il monumento guarda. La statua equestre ideata da Ettore Ximenes \u00e8 posta sull'alto basamento del Guidini.\nProgetti irrealizzati.\nSempre nel solco della celebrazione del Risorgimento, nel 1898 propose di erigere un faro in granito a oltre 200 metri sulla sommit\u00e0 dell'isola di Caprera in onore di Giuseppe Garibaldi. Oltre al faro Garibaldi e ad un \"edifizio nazionale\" studi\u00f2 anche la possibilit\u00e0 di impiantare un'azienda con scuola agraria nei terreni dell'isola sarda. Il progetto fu sostenuto dai Garibaldi e riscosse plauso, ma rest\u00f2 sulla carta.\nPartecip\u00f2 anche ai concorsi del monumento a Vittorio Emanuele II in piazza del Duomo e di quello alle Cinque giornate entrambi per Milano.\nUrbanista.\nNei primi anni del Novecento si interess\u00f2 a problemi urbanistici. Molti progetti di disegno urbano del Guidini furono per\u00f2 proposte senza esito.\nDapprima si occup\u00f2 di ipotesi di riforma urbanistica dell'area centrale di Milano (1909) con tre proposte riguardanti un nuovo quartiere a sud adiacente alla piazza del Duomo. Anche l'area intorno al corso Vittorio Emanuele fu oggetto di un piano viario per una zona nevralgica di Milano.\nBen pi\u00f9 interessanti, i progetti di piani regolatori che tra il 1910 e il 1911 redasse per la ricostruzione di Messina e per Montevideo in Uruguay.\nL'idea di redigere un piano regolatore per Messina, distrutta dal sisma del 1908, .\nIl soggiorno in Uruguay.\nAll'inizio del 1909, su invito del governo uruguaiano, si rec\u00f2 a Montevideo, dove vivevano due suoi fratelli, e vi rest\u00f2 per lunghi soggiorni che ebbero termine nel 1914.\nL'episodio centrale di questo periodo dell'attivit\u00e0 del Guidini in America meridionale fu la stesura del piano regolatore di Montevideo, nell'ambito del concorso internazionale del 1911, il cui iter si concluse positivamente il 18 aprile 1912. Esso costitu\u00ec il massimo successo della sua carriera.\nPer Montevideo redasse altri imponenti progetti. Nel 1909 propose un impegnativo progetto per donare nuovo aspetto alla capitale e perseguire il recupero della dignit\u00e0 urbana con un riadeguamento a funzioni moderne dell'antico cuore degradato di Montevideo. Ultimo episodio di questa stagione americana fu la partecipazione al concorso internazionale per il palazzo del governo a Montevideo. In questa occasione stese un progetto in coppia con G. Sommaruga, riportando il quarto premio.\nOpere in patria.\nIn Svizzera svolse una intensa attivit\u00e0 professionale per committenti pubblici e privati a Lugano.\nTra il 1889 e il 1890 il G. intervenne nella villa Merlina, che venne da lui trasformata nel prestigioso grand h\u00f4tel Splendide sul lungolago, seguendo gli stilemi alla francese dell'edilizia alberghiera corrente. Negli stessi anni realizz\u00f2 palazzo Piccoli, anch'esso trasformato in albergo, oggi h\u00f4tel Beha. Nel 1900 vinse il concorso federale per la realizzazione del Palazzo cantonale degli Studi di Lugano, opera costruita tra il 1903 e il 1904 e sede attuale del Liceo di Lugano. Di Guidini si ricordano poi le ville Allegrini e Demartini a Lugano, oggi non pi\u00f9 esistenti. A Locarno costru\u00ec l'asilo e le tombe di Vincenzo Vela a Ligornetto e Caccia a Morcote. Sempre interessato a problemi urbanistici, pens\u00f2 anche un piano regolatore per Lugano.\nMorte.\nAugusto Guidini mor\u00ec a Milano il 25 dicembre 1928."}
{"id": "4192392", "revid": "144796", "url": "https://it.wikipedia.org/wiki?curid=4192392", "title": "Jean Rupp", "text": ""}
{"id": "4192394", "revid": "287204", "url": "https://it.wikipedia.org/wiki?curid=4192394", "title": "Natalija Fokina-Semenova", "text": ""}
{"id": "4192396", "revid": "97701", "url": "https://it.wikipedia.org/wiki?curid=4192396", "title": "Chusan", "text": ""}
{"id": "4192400", "revid": "1123217", "url": "https://it.wikipedia.org/wiki?curid=4192400", "title": "T\u00e0iz\u01d4 imperatore J\u012bn", "text": ""}
{"id": "4192402", "revid": "599013", "url": "https://it.wikipedia.org/wiki?curid=4192402", "title": "Giuseppe Peretta", "text": "Carriera.\nHa militato nella Pro Vercelli e nell'Hellas Verona collezionando 46 partite in Serie B con gli \"scaligeri\". Nel 1965-66 fu ceduto al Siracusa in serie C."}
{"id": "4192404", "revid": "1573940", "url": "https://it.wikipedia.org/wiki?curid=4192404", "title": "Chiesa di Maria Santissima Assunta (Tusa)", "text": "La chiesa di Maria Santissima Assunta \u00e8 la chiesa madre di Tusa.\nStoria.\nEpoca spagnola.\nIl tempio fu edificato nel Cinquecento nella parte alta del paese, presso la torre civica e la piazza principale. Qui sorgeva il Palazzo, fortificato e comprendente l'attuale torre civica, sede del \"capitano\" e delle guardie. Nel cortile del palazzo, corrispondente all'odierna piazza principale si apriva la cappella dedicata alla Madonna delle Grazie, che custodiva un dipinto della Madonna su ardesia, verosimilmente risalente alla scuola di Antonello da Messina.\nNel Cinquecento la vecchia chiesa matrice di San Nicola era divenuta ormai insufficiente e si decise di demolire il palazzo per la costruzione di una nuova chiesa. Nel 1538 prese avvio l'erezione con l'ampliamento della cappella del palazzo. Contemporaneamente furono edificate la \"Cappella del Santissimo Sacramento\", la \"Cappella del Santissimo Rosario\" e la \"Cappella delle Anime del Purgatorio\", ambienti gestiti dalle confraternite omonime. Le cappelle furono successivamente integrate nella chiesa principale.\nLa chiesa fu danneggiata dal terremoto del Val di Noto del 1693. Nel 1736 le strutture danneggiate furono demolite, la progettazione e la ricostruzione del luogo di culto, di maggiori dimensioni, fu affidata all'architetto palermitano Francesco Ferrigno.\nLa nuova chiesa fu riaperta al culto nel 1754, anno in cui fu costruita la sacrestia. Nel 1778 perfezionata e completa di tutti gli altari e del pavimento di marmo, fu consacrata a Maria Santissima Assunta.\nEpoca contemporanea.\nPrima del 1940 nella piazza esisteva una vasca protetta da un'inferriata, dove era collocata la statua di Claudio Pulcro, rinvenuta ad Alesa, oggi nel Museo Antiquarium Badia di Tusa Centro. Una copia di tale vasca \u00e8 stata ricostruita negli anni 2000.\nNegli anni sessanta sacerdoti di turno provvedevano a fare scomparire un prezioso pulpito in legno ed un favoloso organo a canne di cui era dotata la chiesa.\nEsterno.\nLa facciata \u00e8 rimasta incompiuta e il progetto in origine prevedeva due ordini. All'ingresso principale \u00e8 stato ricollocato il primitivo portale in stile gotico rimaneggiato e ampliato. L'ingresso sul lato meridionale \u00e8 stato ornato con il vecchio portale d'accesso alla \"Cappella delle Anime del Purgatorio\". La prevista cupola non fu realizzata per protesta sulla mancata attribuzione della sede vescovile a Tusa.\nInterno.\nL'edificio presenta una pianta basilicale a tre navate, con tre absidi e transetto che riutilizzarono parzialmente le strutture indenni della chiesa precedente. nel 1777 il pittore Michele Calabr\u00f2 ricevette l'incarico d'abbellire la volta del coro e l'altare maggiore con un dipinto raffigurante l'\"Assunzione\". All'interno le navate sono separate da colonne su due ordini con archi a tutto sesto. La navata centrale \u00e8 coperta da una volta a botte lunettata, le navate laterali da volte a crociera. Furono ricostruite ad un livello pi\u00f9 alto anche le primitive cappelle mentre gli spazi sottostanti adibiti a cripta.\nNavate.\nNella chiesa si conserva la reliquia di Santa Rosalia, donata alla comunit\u00e0 di Tusa dall'arcivescovo di Palermo nel 1625 Giannettino Doria.\nPresbiterio.\nSull'altare maggiore fu collocato un trittico marmoreo del 1525, attribuito al Gagini, proveniente dalla chiesa di Santa Lucia. In una nicchia dietro l'altare fu collocata la statua lignea della Madonna Assunta o Immacolata, scolpita da Simeone Li Volsi nel 1644. Lo stesso artista realizz\u00f2 le sculture in gesso di santi e profeti che ornano le pareti del coro.\nCripta.\nSotto il coro fu ricavata una cripta, in seguito l'area fu estesa alla superficie pari a quelle delle cappelle sovrastanti. Tutti gli ambienti ipogei furono adibiti a sepolture."}
{"id": "4192405", "revid": "110157", "url": "https://it.wikipedia.org/wiki?curid=4192405", "title": "Chiesa di San Nicola di Bari (Tusa)", "text": "La chiesa di San Nicola di Bari fu la prima chiesa costruita a Tusa, che funse da chiesa matrice fino a tutto il XV secolo e sembra sia stata costruita contemporaneamente alla fondazione del paese.\nDescrizione.\nLa chiesa si presenta a due navate di altezza diseguale, suddivise da colonne e pilastri su cui poggiano archi. La copertura \u00e8 in legno: la navata pi\u00f9 piccola, gli archi e il portale laterale appartengono alla fase pi\u00f9 antica, mentre la navata maggiore si deve ad un rimaneggiamento del XIV secolo. L'attuale portale principale risale al 1595. Vi esisteva una cappella di santa Barbara.\nLa torre campanaria, simile a quella della chiesa di San Giovanni, sembra successiva al primo impianto della chiesa e presenta una guglia con maioliche colorate. Tra la fine del XVIII e gli inizi del XIX secolo, la navata maggiore venne accorciata per permettere il restauro del campanile.\nLa chiesa, lasciata dai benedettini agli inizi del XIX secolo venne chiusa al culto nel 1914. Nel 1956 e nel 1985 fu restaurata."}
{"id": "4192406", "revid": "1573940", "url": "https://it.wikipedia.org/wiki?curid=4192406", "title": "Chiesa di San Giovanni Battista (Tusa)", "text": "La chiesa di San Giovanni Battista \u00e8 una chiesa di Tusa.\nStoria e descrizione.\nLa chiesa in stile arabo-normanno si trova nella parte pi\u00f9 antica del paese e non si conosce l'epoca della sua fondazione. Fu pi\u00f9 volte rimaneggiata.\nHa pianta quasi quadrata ed \u00e8 suddivisa in tre navate da due ordini di colonne monolitiche. La navata centrale \u00e8 coperta da una volta a botte lunettata con finestre. I portali di accesso furono aggiunti nel 1565. Sull'altare maggiore, di Martino Li Volsi, si trova una statua di san Giovanni, forse attribuibile a Giovanbattista Li Volsi.\nLa torre campanaria presenta la guglia rivestita di maiolica colorata. Il campanile venne annesso alla chiesa nel 1650.\nLa chiesa era sottoposta alla giurisdizione dell'abbazia di Sant'Anastasia a Castelbuono."}
{"id": "4192407", "revid": "1573940", "url": "https://it.wikipedia.org/wiki?curid=4192407", "title": "Chiesa di Sant'Antonio Abate (Tusa)", "text": "La chiesa di Sant'Antonio Abate \u00e8 un edificio di culto di Tusa.\nNota anche come chiesa di Sant'Antonino, non se ne conosce la data di fondazione, forse in relazione con lo scomparso castello.\nPresenta una sola navata con abside. Vi si era stabilita nel 1555 la confraternita del santissimo Rosario. Nel 1878 in seguito al crollo del tetto venne chiusa al culto e la statua del santo trasferita nella chiesa di San Pietro. Venne quindi sconsacrata nel 1931 e venduta nel 1934 a privati."}
{"id": "4192408", "revid": "1573940", "url": "https://it.wikipedia.org/wiki?curid=4192408", "title": "Chiesa di San Michele Arcangelo (Tusa)", "text": "La chiesa di San Michele Arcangelo \u00e8 una chiesa di Tusa.\nStoria e descrizione.\nLa costruzione della chiesa risale al primo periodo normanno, adiacente alla principale porta cittadina e alle mura. Della chiesa pi\u00f9 antica rimane tuttavia solo parte della facciata. Nel 1646 vi fu realizzata una cappella della Madonna delle Grazie, per ospitarvi il dipinto precedentemente conservato nella omonima cappella del Palazzo. La chiesa prese dunque la denominazione di Madonna delle Grazie e San Michele Arcangelo.\nDurante i lavori di ricostruzione svolse le funzioni di chiesa matrice (1736-1754).\nLa chiesa era annessa al convento dei frati minori, che si trasferirono nel 1561 e furono sostituiti dai cappuccini, che si trasferirono anch'essi nel 1572. I locali del convento divennero quindi di propriet\u00e0 privata e subirono trasformazioni e rimaneggiamenti.\nFu chiusa al culto nel 1882 ed era stata sede della confraternita di Maria Santissima Rifugio dei Peccatori. Andata in rovina, fu sconsacrata nel 1898. Fu trasformata per divenire canonica nel 1958 e attualmente \u00e8 utilizzata come sala parrocchiale."}
{"id": "4192410", "revid": "36426", "url": "https://it.wikipedia.org/wiki?curid=4192410", "title": "Chiesa di Santa Caterina d'Alessandria (Tusa)", "text": "La chiesa di Santa Caterina d'Alessandria \u00e8 una chiesa di Tusa.\nStoria.\nLa chiesa fu edificata nel Cinquecento appena fuori dalle mura, nel quartiere detto il Borgo. Vi era annesso un monastero di suore benedettine.\nDescrizione.\nLa chiesa ha unica navata con volta a botte lunettata: danneggiata dal terremoto del 1693 fu ricostruita nel 1718, senza la precedente scalinata in facciata e con accesso solo attraverso i portali laterali. In seguito al terremoto del 1908 fu chiusa per i lavori di restauro tra il 1910 e il 1932 e riaperta al pubblico solo nel dopoguerra. Ancora danneggiata dal terremoto del 1968 fu rapidamente restaurata e riaperta.\nVi si trova un quadro raffigurante la \"Consegna delle chiavi a san Pietro\", attribuito ad Alonso Rodriguez e un altro che riproduce la \"Madonna del Rosario\", opera di Galbo da Castelbuono."}
{"id": "4192412", "revid": "228587", "url": "https://it.wikipedia.org/wiki?curid=4192412", "title": "Chiesa di San Leonardo (Tusa)", "text": "La chiesa di San Leonardo \u00e8 una chiesa di Tusa.\nLa chiesa, accorpata al convento dei frati cappuccini, si trova fuori dall'abitato, a nord di questo.\nStoria e descrizione.\nLa costruzione, risalente al 1572, fu realizzata su petizione dell'Universit\u00e0 di Tusa ad opera di padre Giammaria Pellegrino da Tusa, generale dell'ordine, e il convento fu istituito con dotazione del marchese di Geraci. I cappuccini furono ospitati tra il 1563 e il 1572 dal convento di San Michele Arcangelo abbandonato dai religiosi dell'Ordine dei frati minori conventuali. Un altro convento cappuccino era presente a Castel di Tusa, con un ospizio nel baglio del castello.\nLa chiesa era a navata unica con volta a botte lunettata, internamente stuccata e affrescata. Sull'altare maggiore si trova il quadro con \"Santa Maria degli Angeli e santi\" del 1580 di Durante Alberti. Sotto il quadro \u00e8 presente un tabernacolo di legno scolpito nel XVII secolo. Accanto all'ingresso, vi \u00e8 un grande quadro, dipinto da Pedro Rogerio nel 1577, con la \"Madonna del Carmine e santi\": alla base \u00e8 presente una veduta del paese nel XVI secolo. Vi si trova ancora il quadro con l\"'Immacolata\", dipinto da Jacobo Battaglia nel 1691.\nConvento.\nIl convento \u00e8 stato costruito su due livelli e conservava alcuni libri spostati nel 1966 nella biblioteca dei cappuccini di Messina.\nLa chiesa ed il convento furono chiusi nel 1866 e riacquistati ancora dai religiosi dell'Ordine dei frati minori cappuccini nel 1899 e il convento fu riaperto nel 1902 e nuovamente chiuso nel 1978: successivamente restaurato nel 1983, vi si sono stabilite le sorelle minori di San Francesco. "}
{"id": "4192413", "revid": "124738049", "url": "https://it.wikipedia.org/wiki?curid=4192413", "title": "Chiesa di San Pietro (Tusa)", "text": "La chiesa di San Pietro \u00e8 un edificio religioso di Tusa.\nStoria e descrizione.\nLa chiesa sembra essere stata fondata o rimaneggiata nel 1555 e dovette subire ulteriori trasformazioni in occasione della fondazione del \"Collegio di Maria\" nel 1785, un collegio educativo femminile, retto fino al 1906 dalle suore di Maria, e quindi successivamente dalle Figlie di sant'Anna, dalle suore della Sacra Famiglia riparata, e infine dalle suore collegine. La chiesa ha un'unica navata, con volta a botte lunettata. Vi \u00e8 conservato un quadro, proveniente dal monastero delle Benedettine di Santa Maria di Loreto, opera di Olivio Sozzi e collocato sull'altare maggiore.\nChiesa e convento furono abbandonati dopo i danni subiti nel terremoto del 1968. Dopo i restauri del 1979 e del 1987 sono chiusi al pubblico."}
{"id": "4192415", "revid": "110157", "url": "https://it.wikipedia.org/wiki?curid=4192415", "title": "Oratorio del Santissimo Sacramento (Tusa)", "text": "L'oratorio del Santissimo Sacramento \u00e8 un ex oratorio di Tusa.\nStoria e descrizione.\nCostruito tra il 1657 e il 1689, sorge nella piazza principale e si distingue per la bella facciata barocca.\nA forma rettangolare, l'oratorio ha unica navata coperta con volta a botte lunettata e una scala esterna d'accesso.\nEra sede della confraternita della Compagnia del Santissimo Sacramento. Vi si teneva la cerimonia dell'ultima cena, in contenzioso con la confraternita di San Giovanni Battista e con quella del Santissimo Rosario.\nLa confraternita venne soppressa nel 1866. L'oratorio fu chiuso al culto nel 1968. Restaurato nel 1978 \u00e8 adibito a sala per le riunioni parrocchiali."}
{"id": "4192416", "revid": "1573940", "url": "https://it.wikipedia.org/wiki?curid=4192416", "title": "Chiesa di Santa Lucia (Tusa)", "text": "La chiesa di San Lucia \u00e8 una ex chiesa, demolita, di Tusa.\nStoria e descrizione.\nSi trovava al limite occidentale dell'abitato, presso le mura, con il convento agostiniano dell'ordine degli eremiti.\nChiesa e convento furono fondati nel 1530 per munificenza di Simone Ventimiglia. La chiesa \u00e8 ad unica navata, con cappelle e altari, e presenta una ricca decorazione in stucco. Dopo il 1866 fu acquistata dal comune nel 1876. Chiusa al pubblico nel 1934 fu abbandonata e dichiarata inagibile nel 1950. Nel 1964 croll\u00f2 il tetto e in mancanza di fondi ne fu decisa la demolizione, eseguita nel 1967. Sul sito occupato arbitrariamente venne realizzata una casa per civile abitazione da un privato cittadino.\nConvento.\nIl convento fu soppresso nel 1665 e le sue rendite incorporate a quelle del seminario di Cefal\u00f9, ma fu riaperto per petizione popolare nel 1679. Pass\u00f2 quindi al demanio dopo la soppressione degli ordini religiosi nel 1866 e fu venduto a privati nel 1898. "}
{"id": "4192418", "revid": "1573940", "url": "https://it.wikipedia.org/wiki?curid=4192418", "title": "Chiesa di San Giuliano (Tusa)", "text": "La chiesa di San Giuliano \u00e8 una chiesa di Tusa.\nStoria e descrizione.\nFu edificata nel 1565, ed era la sede della confraternita del Santissimo Crocifisso, unificata con quella del Santissimo Rosario nel 1625.\nLa chiesa \u00e8 ad unica navata, con tre altari, il centrale dedicato al santissimo crocifisso, quelli laterali alla Madonna del Rosario e a san Giuliano. Il quadro dedicato al santo titolare si trova oggi nella chiesa di San Giovanni Battista.\nDanneggiata dal terremoto del 1693, fu restaurata tra il 1714 e il 1719, ma i restauri non restituirono n\u00e9 la volta n\u00e9 la gradinata esterna. Nel 1977 la confraternita si sciolse e la chiesa fu abbandonata."}
{"id": "4192419", "revid": "110157", "url": "https://it.wikipedia.org/wiki?curid=4192419", "title": "Chiesa di San Giuseppe (Tusa)", "text": "La chiesa di San Giuseppe \u00e8 una chiesa di Tusa.\nStoria.\nEdificata intorno al 1600 con il contributo della famiglia Li Volsi, si trova nella parte alta del paese. La chiesa \u00e8 a navata unica coperta con volta a botte lunettata, stuccata e con pavimenti in cotto.\nLa statua di san Giuseppe sull'altare maggiore e quelle sugli altari laterali sono opere degli scultori Li Volsi. Nel 1893 fu fondata l'omonima confraternita. All'interno della chiesa si trova la sepoltura di Simeone Li Volsi.\nDanneggiata nel terremoto del 1968 fu restaurata nel 1976 e nel 1986."}
{"id": "4192420", "revid": "110157", "url": "https://it.wikipedia.org/wiki?curid=4192420", "title": "Chiesa di Santa Maria di Ges\u00f9 (Tusa)", "text": "La chiesa di Santa Maria di Ges\u00f9 \u00e8 un ex edificio di culto che si trova a Tusa.\nStoria e descrizione.\nLa chiesa si trova proprio all'ingresso del paese e fu ultimata nel 1545. L'edificio \u00e8 ad unica navata, coperta con volta a botte lunettata. Il vicino convento dei frati minori conventuali fu voluto dal marchese di Geraci nel 1561. Il convento e la chiesa furono chiusi con bolla papale di Innocenzo X nel 1664, ma furono riaperti nel 1671 su petizione popolare e di nuovo chiusi nel 1806 per scarso numero dei frati.\nNel 1874, passato al demanio, il convento venne trasformato in ospedale e la chiesa venne chiusa nel 1882."}
{"id": "4192421", "revid": "2130303", "url": "https://it.wikipedia.org/wiki?curid=4192421", "title": "Chiesa di Santa Maria di Loreto (Tusa)", "text": "La chiesa di Santa Maria di Loreto \u00e8 una ex chiesa di Tusa.\nEssa presenta una facciata incompleta e interno a navata unica con volta a botte lunettata.\nL'annesso monastero delle benedettine, pi\u00f9 noto come \"batia o cuoppu\", occup\u00f2 nella seconda met\u00e0 del XVI secolo le case del sacerdote don Gregorio Gratteri, presso la chiesa di San Nicola.\nIl convento fu soppresso nel 1866 e l'edificio, riscattato dal comune, fu venduto nel 1899 a privati. La chiesa, chiusa al culto e sconsacrata nel 1892 fu destinata nel 1931 a sala per manifestazioni teatrali."}
{"id": "4192424", "revid": "709565", "url": "https://it.wikipedia.org/wiki?curid=4192424", "title": "Pietro Campedelli", "text": " \u00c8 amministratore delegato dello Studio Campedelli S.r.l., societ\u00e0 di produzione da lui fondata specializzata in contenuti in animazione. In precedenza \u00e8 stato manager nel settore food/beverage oltre che in settori di beni industriali. \u00c8 stato inoltre consulente per grandi gruppi industriali.\nNel 2012 \u00e8 stato insignito del prestigioso Ambrogino d\u2019oro del comune di Milano.\nBiografia.\nPietro Campedelli \u00e8 nato a Milano da Primo Campedelli e Calandrin Seconda. \u00c8 il pi\u00f9 piccolo di tre figli: Laura di 5 anni e Romeo Sergio di 7 anni pi\u00f9 grandi.\nSi diploma seguendo i suoi studi presso il Liceo Scientifico Vittorio Veneto di Milano. Ha dedicato parecchio tempo alla sua passione per lo sport sia individuale (pugilato, sci) che di squadra (pallacanestro a livello agonistico). Terminato il Liceo, si \u00e8 iscritto alla facolt\u00e0 di Economia e Commercio presso l'Universit\u00e0 Bocconi. Prima di frequentare regolarmente i corsi, trascorre quattro mesi a Londra facendo lavori saltuari. A 20 anni partecipa a un bando di concorso dell'Aeronautica Militare per Ufficiali Pilota. Supera la dura selezione e pu\u00f2 cos\u00ec soddisfare il suo desiderio di fare volo acrobatico. Terminato il servizio militare si dedica agli studi universitari. Si \u00e8 laureato nel 1957 a pieni voti legali.\nNel 1961 sposa Aloisia Marilena Losego che aveva conosciuto in Bocconi. Aloisia ha sempre seguito Pietro nei suoi spostamenti lavorativi.\nOperativit\u00e0 food/beverage.\nDopo la Laurea Pietro Campedelli avvia un lungo periodo di direzione per gruppi del settore food/beverage.\nConsulenza per grandi gruppi industriali.\nDal 1986 Campedelli si \u00e8 invece dedicato all'attivit\u00e0 di consulenza prevalentemente orientata alla \u201cGestione del Cambiamento\u201d. Ha collaborato con la societ\u00e0 di consulenza SISTEC dal 1986 al 1992. I pi\u00f9 importanti clienti con cui Pietro Campedelli ha operato sono:\nProduzione di audiovisivi in animazione.\nNel 1996 si interessa al mercato del cartone animato e decide di mettere a frutto la propria esperienza manageriale nel campo dell'animazione affiancando i produttori del settore nel reperimento delle risorse finanziarie necessarie per la produzione dei loro progetti.\nIn questa fase \u00e8 produttore esecutivo per conto di Animation Band della prima serie televisiva in animazione co-prodotta con Rai e dedicata al noto personaggio di Silver Lupo Alberto.\nAl suo attivo la Produzione Esecutiva di altre serie animate dedicate a grandi protagonisti dell'immaginario a fumetti made in Italy quali Cocco Bill di Jacovitti, Rat-Man di Leo Ortolani, o disegnate dalla mano di grandi maestri del fumetto come Cuccioli, con il character design di Giorgio Cavazzano.\nStudio Campedelli S.r.l..\nDal 2008 Pietro Campedelli comincia ad occuparsi direttamente di produzione e sviluppo di progetti propri o in partnership con altre aziende e avvia Studio Campedelli s.r.l., societ\u00e0 di produzione atta alla creazione e distribuzione di prodotti audiovisivi.\nLe Serie prodotte:\nCartoon Italia.\nNel 1998 \u00e8 tra i soci fondatori di Cartoon Italia, l'associazione dei produttori italiani di animazione.\nDurante la sua presidenza, lo scopo era quello di creare una massa critica di pressione nei confronti delle Istituzioni che non potevano tenere rapporti con le singole aziende.\n\u00c8 Presidente dell'associazione per nove anni, cessati i quali viene nominato dall'Assemblea dei soci \u201cPresidente Onorario\u201d."}
{"id": "4192426", "revid": "16758", "url": "https://it.wikipedia.org/wiki?curid=4192426", "title": "FHL 2011-2012", "text": ""}
{"id": "4192428", "revid": "110157", "url": "https://it.wikipedia.org/wiki?curid=4192428", "title": "Cape Cod Bluefins", "text": "I Cape Cod Bluefins sono stati una squadra di hockey su ghiaccio statunitense che militava nella Federal Hockey League.\nStoria.\nLa squadra \u00e8 nata nel 2010 come \"Broome County Barons\" (aveva infatti sede a Chenango, nella Contea di Broome), su iniziativa di Don Kirnan, \"commissioner\" della Federal Hockey League, lega a cui fu iscritta gi\u00e0 dalla stagione 2010-2011. Gi\u00e0 il 17 dicembre, tuttavia, la squadra lasci\u00f2 Chenango per trasferirsi, a partire da gennaio, a Hyannis, nella penisola di Capo Cod, Massachusetts, divenendo \"Cape Cod Barons\".\nNella stagione successiva la squadra ha cambiato ulteriormente denominazione, divenendo \"Cape Cod Bluefins\".\nAncora una volta la squadra fu spostata nel corso della stagione 2012-2013, trasferendosi da Hyannis a New York a partire dal 17 dicembre 2012, e prendendo il nome di \"New York Bluefins\". La squadra avrebbe dovuto completare la stagione giocando in campo neutro, ma a febbraio fu sciolta."}
{"id": "4192429", "revid": "196390", "url": "https://it.wikipedia.org/wiki?curid=4192429", "title": "Cape Code Bluefins", "text": ""}
{"id": "4192447", "revid": "1123217", "url": "https://it.wikipedia.org/wiki?curid=4192447", "title": "Taizu (imperatore J\u012bn)", "text": ""}
{"id": "4192461", "revid": "963244", "url": "https://it.wikipedia.org/wiki?curid=4192461", "title": "Pierre-Maurice-Marie Rivi\u00e8re", "text": "Biografia.\nMonsignor Pierre-Maurice-Marie Rivi\u00e8re nacque a Parigi il 7 novembre 1871 ed era nipote della principessa d'Arenberg.\nFormazione e ministero sacerdotale.\nIl 22 dicembre 1894 fu ordinato diacono nella chiesa di Saint-Sulpice a Parigi dal cardinale Fran\u00e7ois-Marie-Benjamin Richard de la Vergne. Il 7 luglio dell'anno successivo fu ordinato presbitero per l'arcidiocesi di Parigi nella cappella dell'Istituto Saint-Joseph des Carmes a Parigi da monsignor F\u00e9lix-Jules-Xavier Jourdan de la Passardi\u00e8re, vescovo ausiliare di Rouen.\nDurante la prima guerra mondiale fu cappellano militare e si un\u00ec allo squadrone dell'ammiraglio Fr\u00e9d\u00e9ric Paul Moreau, sulla nave \"Truth\". Al cardinale L\u00e9on-Adolphe Amette raccont\u00f2 le difficolt\u00e0 del suo ministero tra i marinai. Disse che a volte si trov\u00f2 \"di fronte a una vera e propria ostilit\u00e0\" da parte dei marinai che avevano perso la loro fede e religiosit\u00e0 dopo anni di combattimenti.\nNell'ottobre del 1917 venne smobilitato. Divenne quindi parroco della chiesa di San Domenico a Parigi fino al 1925 e poi della chiesa di San Tommaso d'Aquino a Parigi dal 1925 al 1936. Nel 1931 venne nominato canonico onorario della cattedrale di Notre-Dame di Parigi.\nMinistero episcopale.\nIl 2 marzo 1936 papa Pio XI lo nomin\u00f2 vescovo di Monaco. Ricevette l'ordinazione episcopale il 31 marzo successivo nella cattedrale di Notre-Dame di Parigi dal cardinale Jean Verdier, arcivescovo metropolita di Parigi, coconsacranti l'arcivescovo metropolita di Tours Louis-Joseph Gaillard e il vescovo di Versailles Benjamin-Octave Roland-Gosselin.\nIl 13 maggio 1953 papa Pio XII accett\u00f2 la sua rinuncia al governo pastorale della diocesi e lo nomin\u00f2 arcivescovo titolare di Anchialo.\nMor\u00ec a Monaco il 7 novembre 1961.\nGenealogia episcopale.\nLa genealogia episcopale \u00e8:"}
{"id": "4192463", "revid": "287204", "url": "https://it.wikipedia.org/wiki?curid=4192463", "title": "Bola\u00f1o", "text": ""}
{"id": "4192465", "revid": "1480390", "url": "https://it.wikipedia.org/wiki?curid=4192465", "title": "Villa Della Casa", "text": "Villa Della Casa, ora Villa Bionda, \u00e8 una residenza privata situata a Baveno (VB) sul lago Maggiore. Venne costruitra nel 1875 dall'architetto svizzero Augusto Guidini per l'imprenditore Nicola Della Casa, attivo nel campo dell'estrazione e lavorazione del granito.\nLa villa.\n\u00c8 realizzata in uno stile svizzero con pregevoli balconi scolpiti. Sulla facciata principale \u00e8 presente il motto della Premiata ditta Della Casa: Labor Prima Virtus.\nLungo le facciate sono presenti tondi in terracotta raffiguranti personalit\u00e0 della storia e della cultura italiana.\nIl giardino.\nIl giardino, prevalentemente pianeggiante, \u00e8 caratterizzato da macchie di alberi secolari tra i quali si distingue un imponente esemplare di \"Ginkgo biloba\" piantato nel 1875 e oggi tra i pi\u00f9 grandi d'Europa. La villa \u00e8 stata oggetto di un censimento per conto della Regione Piemonte e del Museo del Paesaggio sulle ville e i giardini di interesse storico e culturale.\nL'architetto.\nAugusto Guidini \u00e8 stato anche l'architetto di villa Taranto a Verbania e il progettista dei restauri del Palazzo Bolongaro a Stresa, di propriet\u00e0 prima dei Bolongaro e poi di Antonio Rosmini."}
{"id": "4192467", "revid": "126257", "url": "https://it.wikipedia.org/wiki?curid=4192467", "title": "Morris Oxford Six", "text": ""}
{"id": "4192478", "revid": "838137", "url": "https://it.wikipedia.org/wiki?curid=4192478", "title": "Auguste-Maurice Cl\u00e9ment", "text": "Biografia.\nMonsignor Auguste-Maurice Cl\u00e9ment nacque a Ormesson, nel comune di Enghien-les-Bains, il 26 giugno 1865. Era figlio del senatore L\u00e9on Pierre Cl\u00e9ment.\nFormazione e ministero sacerdotale.\nStudi\u00f2 all'\u00c9cole des Chartes fino al 1887 e il 30 gennaio 1890 si laure\u00f2 in archivista e paleografia con una tesi intitolata \"\u00c9tude sur les communaut\u00e9s d'habitants dans la province du Berry\" che sar\u00e0 poi pubblicata nella \"Revue du Centre\". Consegu\u00ec anche la laurea in giurisprudenza a Parigi.\nComp\u00ec gli studi per il sacerdozio al seminario maggiore \"San Sulpizio\" di Issy-les-Moulineaux e al Pontificio Seminario Francese a Roma. Nel 1894 consegu\u00ec il dottorato in diritto canonico.\nL'8 luglio 1894 fu ordinato presbitero per l'arcidiocesi di Parigi. In seguito fu cappellano del liceo Janson de Sailly di Parigi e cappellano ausiliario della Maison d'\u00e9ducation de la L\u00e9gion d'honneur dal 1897. Nel 1902 divenne segretario particolare del cardinale Fran\u00e7ois-Marie-Benjamin Richard. In seguito venne nominato canonico onorario della cattedrale e il 30 ottobre 1907 canonico titolare. Nel 1910 venne nominato ispettore della Societ\u00e0 Archeologica Francese per il dipartimento di Cher.\nMinistero episcopale.\nIl 25 aprile 1924 papa Pio XI lo nomin\u00f2 vescovo di Monaco. Ricevette l'ordinazione episcopale il 2 luglio successivo dal cardinale Louis-Ernest Dubois, arcivescovo metropolita di Parigi, coconsacranti l'arcivescovo metropolita di Sens Jean Victor \u00c9mile Chesnelong e il vescovo ausiliare di Parigi Benjamin-Octave Roland-Gosselin. Prese possesso della diocesi il 19 ottobre successivo.\nCome vescovo attribu\u00ec grande importanza all'insegnamento dottrinale al punto di scrivere 44 lettere pastorali nei dodici anni di episcopato. Il 22 giugno 1927 pose e benedisse la prima pietra della chiesa del Sacro Cuore di Monaco, alla presenza della principessa Charlotte Grimaldi.\nIl 2 marzo 1936 papa Pio XI accett\u00f2 la sua rinuncia al governo pastorale della diocesi e lo nomin\u00f2 vescovo titolare di Algiza.\nMor\u00ec nella sua residenza in rue Denfert-Rochereau a Parigi il 3 marzo 1939 all'et\u00e0 di 73 anni.\nGenealogia episcopale.\nLa genealogia episcopale \u00e8:"}
{"id": "4192481", "revid": "599013", "url": "https://it.wikipedia.org/wiki?curid=4192481", "title": "Giorgio Bissoli", "text": "Carriera.\nCol Verona gioca tutte e sei le stagioni nella serie cadetta, e alla sua seconda stagione in gialloblu ha l'opportunit\u00e0 di giocare anche una partita europea nella Coppa delle Alpi 1960, contro la Young Fellows.\nChiusa la carriera da giocatore intraprese quella di allenatore dei portieri, prima del Chievo complessivamente per 3 anni, un anno alla Benacese e chiuse la carriera da allenatore con il ."}
{"id": "4192487", "revid": "1305772", "url": "https://it.wikipedia.org/wiki?curid=4192487", "title": "Helen Burns", "text": ""}
{"id": "4192491", "revid": "729019", "url": "https://it.wikipedia.org/wiki?curid=4192491", "title": "Guerra romeno-ungherese", "text": "La guerra romeno-ungherese \u00e8 stato un conflitto scoppiato subito dopo la fine della prima guerra mondiale, nel novembre 1918, e durato fino al marzo 1920.\nContesto.\nL'Ungheria dopo la Grande Guerra.\nNella notte tra il 30 e il 31 ottobre 1918, al termine della Grande Guerra e a seguito del collasso dell'Impero austro-ungarico, a Budapest scoppi\u00f2 la cosiddetta Rivoluzione Aster, meglio conosciuta col nome di \"Rivoluzione delle rose d'autunno\", o \"Rivoluzione dei crisantemi\", che port\u00f2 al governo il liberale di sinistra Mih\u00e1ly K\u00e1rolyi. K\u00e1rolyi proclam\u00f2 la nascita della Repubblica Democratica di Ungheria e, in linea con il messaggio pacifista del presidente statunitense Woodrow Wilson ordin\u00f2 il disarmo dell'esercito ungherese.\nIl 13 novembre K\u00e1rolyi firm\u00f2 un armistizio con l'Intesa fissando le linee di demarcazione del territorio dell'Ungheria. Ai sensi dell'armistizio le truppe serbe e francesi avanzarono fino ad occupare il Banato e la Croazia; la Cecoslovacchia prese il controllo dell'Alta Ungheria e della Rutenia subcarpatica; la Romania pot\u00e9 avanzare fino al fiume Mure\u0219. L'esercito ungherese inoltre venne ridotto a sei divisioni di fanteria e due di cavalleria.\nA causa delle durissime condizioni dell'armistizio, il governo K\u00e1rolyi perse completamente il consenso popolare e quando nel marzo 1919 l'Intesa chiese ulteriori concessioni territoriali K\u00e1rolyi fu costretto a dimettersi. Il nuovo governo, composto da una coalizione di social-democratici e comunisti, proclam\u00f2 la nascita della Repubblica sovietica ungherese. Il nuovo governo indisse una guerra patriottica per proteggere i propri confini, ingraziandosi cos\u00ec il favore dell'esercito.\nLa Romania dopo la Grande Guerra.\nNel 1916 quando la Romania entr\u00f2 in guerra al fianco dell'Intesa, uno dei suoi obiettivi principali era di riunire in un unico Stato i territori a maggioranza rumena posti sotto il dominio dell'Impero Austro-Ungarico e della Russia. Tuttavia, a seguito della rivoluzione d'ottobre il nuovo governo bolscevico decise di uscire dalla guerra firmando il trattato di Brest-Litovsk e lasciando sul fronte orientale la Romania da sola contro le Potenze centrali. Nel maggio 1918 il governo rumeno di Alexandru Marghiloman fu costretto a firmare un armistizio con Germania e Austria-Ungheria.\nIl 10 novembre 1918 quando ormai la guerra stava per finire e la sconfitta delle Potenze centrali era solo questione di tempo, il re Ferdinando I (che si era rifiutato di firmare l'armistizio) decise di entrare nuovamente in guerra occupando la Transilvania ungherese.\nQuesta decisione port\u00f2 allo scoppio di una guerra con l'Ungheria.\nLe fasi della guerra.\nLa guerra tra Romania e Ungheria del 1919-1920 si pu\u00f2 suddividere in tre fasi.\nNella prima l'esercito rumeno avanz\u00f2 incontrando scarsa resistenza fino ai Monti Apuseni, nei Carpazi occidentali. Nella seconda fase l'esercito rumeno sconfisse l'Armata rossa ungherese raggiungendo il fiume Tibisco. Nella terza le truppe rumene occuparono Budapest rovesciando il regime comunista di B\u00e9la Kun.\nPrima fase: novembre 1918 - marzo 1919.\nIl 13 novembre 1918 la 7. divisione dell'esercito rumeno entr\u00f2 in Transilvania nei pressi di Prisacani. Il 1\u00ba dicembre le popolazioni di etnia rumena della regione proclamarono l'unione con il Regno di Romania. L'iniziativa venne sostenuta dai sassoni e dagli svevi del Banato ma non dalle popolazioni di lingua ungherese.\nNel dicembre 1918 l'esercito rumeno ricevette dal generale francese Louis Franchet d'Esperey (Comandante delle forze alleate sul fronte orientale) il permesso di avanzare fino a Cluj e Alba Iulia.\nVista la facilit\u00e0 con la quale era riuscito a penetrare nel territorio ungherese, il generale Traian Mo\u015foiu decise di spingersi sino a Sibiu e a Bra\u0219ov.\nIl 28 febbraio il Consiglio alleato notific\u00f2 all'Ungheria la nuova linea di demarcazione con la Romania che correva lungo la linea ferroviaria tra le citt\u00e0 di Satu Mare, Oradea e Arad, imponendo al governo di Budapest ulteriori rinunce territoriali. Veniva inoltre proposta una zona demilitarizzata profonda circa 5\u00a0km oltre il confine. Il primo ministro ungherese K\u00e1rolyi si dimise e il leader bolscevico B\u00e9la Kun prese il potere istituendo un regime comunista.\nLa seconda fase: aprile \u2013 giugno 1919.\nA seguito dell'instaurazione di un regime comunista in Ungheria, il governo di Bucarest (temendo che B\u00e9la Kun potesse ricevere aiuti dall'Unione Sovietica) invi\u00f2 una delegazione alla Conferenza di pace di Parigi, chiedendo il permesso di rovesciare il governo ungherese.\nIn aprile un tentativo di mediazione effettuato dal generale sudafricano Jan Smuts non ebbe successo e Kun, per prevenire un attacco rumeno, inizi\u00f2 a mobilitare l'esercito. In risposta il generale George M\u0103rd\u0103rescu ricevette ordine di avanzare fino al fiume Tibisco.\nIl 16 aprile l'esercito rumeno attacc\u00f2 e in due giorni le forze ungheresi vennero sconfitte.\nIl 23 aprile i rumeni raggiunsero Debrecen e tre giorni dopo occuparono B\u00e9k\u00e9scsaba costringendo gli ungheresi a ritirarsi verso Szolnok.\nL'avanzata rumena prosegu\u00ec inarrestabile e il 1\u00ba maggio 1919 l'intera riva orientale del Tibisco era stata conquistata.\nIl 2 maggio il governo di Kun chiese la pace e propose di accettare le richieste territoriali rumene. Gli Alleati, ed in particolare il Ministro degli Esteri francese St\u00e9phen Pichon, fecero pressioni sul primo ministro rumeno Ion Br\u0103tianu affinch\u00e9 ritirasse le sue truppe entro la linea di demarcazione proposta il 28 febbraio. Br\u0103tianu accett\u00f2 ma firm\u00f2 con gli ungheresi solo un armistizio.\nDopo le dure sconfitte sub\u00ecte contro la Romania B\u00e9la Kun cerc\u00f2 di recuperare consensi attaccando la Cecoslovacchia. Il 20 maggio le truppe ungheresi guidate dal colonnello Aur\u00e9l Stromfeld attaccarono Miskolc ottenendo un buon successo. La rapida vittoria ungherese metteva in pericolo la posizione dell'esercito rumeno a Tokaj. Le forze rumene dunque avanzarono ulteriormente verso nord nella Bucovina.\nNel frattempo comunque, Kun aveva riconquistato l'Alta Ungheria e aveva creato in Slovacchia uno stato fantoccio (la Repubblica Sovietica Slovacca).\nNell'aprile 1918, approfittando della situazione caotica in Russia, dove il nuovo governo bolscevico si trovava a dover combattere contro le forze anti-rivoluzionarie, i polacchi e gli ucraini, la Bessarabia aveva dichiarato la propria unione con la Romania. Un tentativo bolscevico di riconquistare la Bessarabia servendosi della Repubblica Sovietica di Odessa si risolse in una serie di sporadici attacchi nei pressi del fiume Dniester che non portarono ad alcun risultato degno di nota.\nNel gennaio 1919 tuttavia l'Armata Rossa riusc\u00ec a respingere le forze ucraine fino al fiume Zbru\u010d e conquist\u00f2 la citt\u00e0 rumena di Chotyn. Il 1\u00ba maggio il ministro degli Esteri sovietico Georgij \u010ci\u010derin (anche al fine di alleggerire la pressione dell'esercito rumeno sull'Ungheria) lanci\u00f2 un ultimatum alla Romania chiedendo l'immediata evacuazione della Bessarabia. Il 27 maggio le truppe bolsceviche attaccarono Tighina ma vennero respinte dalle forze rumene, con l'aiuto di truppe francesi. Gi\u00e0 all'inizio di giugno la situazione in Bessarabia si calm\u00f2 e la Romania pot\u00e9 nuovamente concentrare i propri sforzi verso la Transilvania.\nLa terza fase: luglio \u2013 agosto 1919.\nLa situazione nell'area danubiana preoccupava gli Alleati che chiesero alla Romania di ritirarsi dal Tibisco e all'Ungheria di ritirarsi dalla Cecoslovacchia. Nonostante le pressioni, Kun si rifiut\u00f2 di accettare le condizioni degli Alleati e anzi decise di attaccare.\nIl 20 luglio, dopo tre giorni di violenti bombardamenti, la fanteria ungherese attravers\u00f2 il Tibisco e attacc\u00f2 le posizioni rumene.\nLe forze ungheresi riuscirono a occupare Szolnok, T\u00f6r\u00f6kszentmikl\u00f3s e Mez\u0151t\u00far e il 22 luglio raggiunsero Kunhegyes.\nIl 24 luglio i rumeni contrattaccarono, costringendo le forze ungheresi a ritirarsi verso Fegyvernek. In due giorni l'offensiva rumena ricacci\u00f2 gli ungheresi oltre il Tibisco.\nLa notte tra il 29 ed il 30 luglio il comando rumeno attravers\u00f2 il Tibisco e lanci\u00f2 un massiccio attacco contro l'Ungheria. Il 3 agosto le forze ungheresi erano state circondate e dovettero arrendersi. Il giorno stesso il generale Rusescu entr\u00f2 a Budapest.\nGi\u00e0 il 2 agosto B\u00e9la Kun aveva lasciato l'Ungheria fuggendo prima in Austria e poi in Unione Sovietica. I rumeni occuparono l'intero territorio ungherese tranne una piccola striscia attorno al lago Balaton.\nEpilogo.\nL'Intesa non era affatto contenta dell'occupazione rumena dell'Ungheria ma, d'altro canto, decise di non sanzionare la Romania, che comunque aveva rovesciato il governo comunista di Kun.\nD'altro canto il governo di Bucarest dovette accettare una missione interalleata in Ungheria che avrebbe sovrinteso alle operazioni di disarmo dell'esercito magiaro e al ritiro delle truppe rumene.\nLa commissione era composta dal generale statunitense Harry Hill Bandholtz, da Reginald Gorton per la Gran Bretagna, Jean C\u00e9sar Graziani per la Francia ed Ernesto Mombelli per l'Italia. I lavori della commissione crearono forti tensioni con il governo rumeno. Il primo ministro Br\u0103tianu insisteva nel voler spostare il proprio confine fino al Tibisco (cos\u00ec come gli era stato promesso con il trattato di Bucarest del 1916, sulla base del quale la Romania era entrata in guerra) e si rifiutava di firmare l'accordo di pace con l'Austria. A causa di questi contrasti il Consiglio Supremo Alleato decise di escludere la Romania dai Paesi beneficiari delle riparazioni tedesche arrivando a minacciare l'esclusione del Paese da quelli del gruppo degli Alleati.\nBr\u0103tianu fu costretto a dimettersi e il nuovo governo rumeno firm\u00f2 il trattato di pace con l'Austria impegnandosi ad evacuare l'Ungheria. In cambio la Romania (che comunque ricevette limitatissime riparazioni da Germania, Bulgaria e Turchia) ottenne di poter requisire beni in natura dal territorio ungherese.\nNel novembre 1919 l'esercito rumeno inizi\u00f2 a ritirarsi e alla fine del marzo 1920 l'ultimo soldato lasci\u00f2 il territorio ungherese."}
{"id": "4192493", "revid": "838137", "url": "https://it.wikipedia.org/wiki?curid=4192493", "title": "Georges-Prudent-Marie Bruley des Varannes", "text": "Biografia.\nMonsignor Georges-Prudent-Marie Bruley des Varannes nacque nel castello di Vauraimbault a Montign\u00e9-le-Brillant il 24 settembre 1864. Era figlio Georges-Prudent Bruley, procuratore imperiale di Mayenne, e di sua moglie Aline (nata Hubert).\nFormazione e ministero sacerdotale.\nStudi\u00f2 al liceo di Laval e poi al Coll\u00e8ge Stanislas. Nel 1886 entr\u00f2 nel seminario della Societ\u00e0 per le missioni estere di Parigi.\nNel 1887 ricevette gli ordini minori e nel 1889 fu ordinato diacono. Il 7 luglio 1889 fu ordinato presbitero. Lo stesso anno venne inviato in qualit\u00e0 di cappellano militare in Cina e poi in Giappone. Dopo essere arrivato in Giappone dedic\u00f2 alcuni mesi allo studio della lingua giapponese e delle usanze locali. Fu assegnato alla stazione di Matsumoto, situata nei monti Shinshu. La sua esperienza missionaria in Giappone non sarebbe stata lunga, poich\u00e9 l'anno seguente, nel 1892, lasci\u00f2 la sua missione per tornare in Francia. Si incardin\u00f2 nell'arcidiocesi di Tours e venne nominato canonico.\nFu cappellano militare tra le truppe della spedizione in Madagascar nel 1895. Il 30 gennaio 1896 venne nominato cavaliere della Legion d'onore. Dal 1896 al 1907 fu cappellano nella Marina militare. Durante la prima guerra mondiale fu cappellano del 36\u00ba corpo d'armata. Il 1\u00ba agosto 1915 venne promosso a ufficiale della Legion d'onore. Nel 1918 venne nominato protonotario apostolico.\nMinistero episcopale.\nIl 16 dicembre 1920 papa Benedetto XVI lo nomin\u00f2 vescovo di Monaco. Ricevette l'ordinazione episcopale il 30 gennaio successivo dall'arcivescovo metropolita di Tours Albert N\u00e8gre, coconsacranti il vescovo di Angers Joseph Rumeau e quello di Laval Eug\u00e8ne-Jacques Grellier. Prese possesso della diocesi il 24 febbraio.\nIl 13 febbraio 1924 papa Pio XI accett\u00f2 la sua rinuncia al governo pastorale della diocesi e lo nomin\u00f2 arcivescovo titolare di Claudiopoli di Onoriade.\nTrascorse gli ultimi anni a Tolone dove mor\u00ec il 29 maggio 1943 all'et\u00e0 di 78 anni.\nGenealogia episcopale.\nLa genealogia episcopale \u00e8:"}
{"id": "4192494", "revid": "351195", "url": "https://it.wikipedia.org/wiki?curid=4192494", "title": "Sindaci di Ruvo di Puglia", "text": "Elenco dei sindaci di Ruvo di Puglia nel governo della citt\u00e0:"}
{"id": "4192497", "revid": "2216206", "url": "https://it.wikipedia.org/wiki?curid=4192497", "title": "Ready or Not (Bridgit Mendler)", "text": " \nReady or Not \u00e8 il singolo di debutto della cantautrice statunitense Bridgit Mendler, prima canzone tratta dal suo primo album: \"Hello My Name Is...\". L'anteprima \u00e8 uscita il 3 agosto 2012 e la pubblicazione ufficiale su iTunes \u00e8 il 7 agosto 2012. La canzone \u00e8 stata scritta dalla stessa Mendler, \"Emanuel Kiriakou\" e \"Evan Bogart\".\nIl brano ha ricevuto critiche positive per le sonorit\u00e0 originali della parte musicale e per la vocalit\u00e0 della stessa cantante. La canzone ha debuttato al 2\u00ba posto nel Bubbling Under Hot 100, all'80\u00ba posto nel Billboard Canadian Hot 100 dove ha poi raggiunto il 51\u00ba posto e al 14\u00ba posto nella Top Heatseekers statunitense. Nella classifica italiana ha raggiunto la 41\u00ba posizione nel 2013.\nLa canzone.\nIn un'intervista con Kidzworld Media, dove ne spiegava il tema e il nucleo principale, disse: \u201c\u00e8 una canzone divertente che parla di una ragazza la cui vita \u00e8 stata come tappezzeria e che vuole cambiare modo di vivere; l'elemento romantico \u00e8 nella considerazione che lei vuole andare in giro per il mondo a cercare il suo ragazzo, piuttosto che il contrario. La maggior parte l'ho composta assieme a grandi scrittori e produttori.\nMendler ha inoltre dichiarato riguardo alla canzone: \u201cHo iniziato a scrivere canzoni fin da quando avevo 6 anni e sono entusiasta di condividerle con il mondo. Volevo scrivere qualcosa per le ragazze. Credo di essere stata quella ragazza seduta sul marciapiede in attesa del mondo.\u201d Fu anche affermato che la canzone fu scritta con Emanuel \"Eman\" Kiriakou and Evan \"Kidd\" Bogart.\nComposizione.\n\u00c8 stato detto che la canzone \u00e8 \u201cun brano pop con una forte connotazione di soul\u201d e che essa \u00e8 dotata di un'interpretazione di un pezzo dei The Delfonics, \"Ready or Not Here I Come (Can't Hide from Love)\".\nPubblicazione.\nIl singolo \u00e8 stato messo in onda per la prima volta il 3 agosto 2012 su Radio Disney ed \u00e8 stato pubblicato in digitale il 7 agosto 2012.\nCritica.\nLa canzone ha ricevuto critiche positive. Sebbene \"Amy Sciarretto\" dei \"PopCrush\" abbia dato alla canzone 3 stelle su 5, \u00e8 stata positiva con la sua recensione, lodando la voce della Mendler. Ha anche elogiato il ritmo unico della canzone, dicendo che \" La canzone \u00e8 tutta scintillante, ritmi pop e il suo testo \u00e8 per un pubblico giovane, sia quattordicenni che pi\u00f9 piccoli, anche quando canta (I like your face / Do you like my song?) \". Ha inoltre evidenziato la parte \"reggae\" del brano, dicendo che \"le sembra carina\". Ha concluso la sua recensione sostenendo che \"nel complesso, \"Ready or Not\" \u00e8 un\u2019accattivante canzoncina pop che rimane bene in testa, proprio come una scheggia sotto la pelle, che vi piaccia o no\".\nVideo musicale.\nIl video pubblicato il 14 gennaio 2013 su Disney Channel, \u00e8 diretto da Philip Andelman e venne filmato in vari posti di Los Angeles, California. \u00c8 stato realizzato anche un lyric video della canzone.\nEsibizioni dal vivo.\nLa Mendler esegu\u00ec il brano al Molson Canadian Amphitheatre per Family Channel a Toronto, Canada il 26 agosto 2012."}
{"id": "4192502", "revid": "531291", "url": "https://it.wikipedia.org/wiki?curid=4192502", "title": "Gomma di benzoino", "text": ""}
{"id": "4192507", "revid": "30610", "url": "https://it.wikipedia.org/wiki?curid=4192507", "title": "What women want", "text": ""}
{"id": "4192508", "revid": "322321", "url": "https://it.wikipedia.org/wiki?curid=4192508", "title": "Gustave Vi\u00e9", "text": "Biografia.\nMonsignor Gustave Vi\u00e9 nacque a Escrennes il 4 giugno 1849 in una famiglia di contadini benestanti.\nFormazione e ministero sacerdotale.\nStudi\u00f2 al seminario minore della cappella di Saint Mesmin, allora diretto da monsignor F\u00e9lix Dupanloup, e poi al seminario maggiore di Orl\u00e9ans.\nIl 21 dicembre 1872 fu ordinato presbitero per la diocesi di Orl\u00e9ans. In seguito fu vicario parrocchiale a Pithiviers dal 1872 al 1877, direttore generale degli studi del seminario minore della cappella di Saint-Mesmin dal 1877, quindi prefetto degli studi, professore di retorica e filosofia e poi successore di monsignor F\u00e9lix Dupanloup nella direzione del collegio. Questi lo chiam\u00f2 a far parte del suo consiglio con l'incarico di vicario generale onorario.\nMinistero episcopale.\nL'8 maggio 1916 papa Benedetto XV lo nomin\u00f2 vescovo di Monaco. Ricevette l'ordinazione episcopale il 25 luglio successivo nella cattedrale di Orl\u00e9ans dal vescovo di Orl\u00e9ans Stanislas-Arthur-Xavier Touchet coconsacranti il vescovo di Nizza Henri-Louis Chapon e quello di Blois Alfred-Jules M\u00e9lisson. Al rito erano presente anche i rappresentanti del principe Alberto I di Monaco.\nMor\u00ec a Pontlevoy il 10 luglio 1918 all'et\u00e0 di 69 anni. Le esequie si tennero il 26 luglio e venne poi sepolto nel coro della cattedrale dell'Immacolata Concezione.\nGenealogia episcopale.\nLa genealogia episcopale \u00e8:"}
{"id": "4192509", "revid": "37401", "url": "https://it.wikipedia.org/wiki?curid=4192509", "title": "Rom\u00e0nia (filologia)", "text": ""}
{"id": "4192520", "revid": "963244", "url": "https://it.wikipedia.org/wiki?curid=4192520", "title": "Jean-Charles Arnal du Curel", "text": "Biografia.\nMonsignor Jean-Charles Arnal du Curel nacque a Le Vigan il 28 giugno 1858 in una famiglia di contadini agiati.\nFormazione e ministero sacerdotale.\nStudi\u00f2 giurisprudenza e ricopr\u00ec l'incarico di prefetto.\nL'influenza di padre Emmanuel d'Alzon e la sua grande piet\u00e0, lo convinsero a rinunciare alla carriera amministrativa e nel 1886 entr\u00f2 in seminario.\nIl 21 dicembre 1889 fu ordinato presbitero per la diocesi di N\u00eemes della quale divenne poi vicario generale.\nMinistero episcopale.\nIl 2 ottobre 1903 papa Pio X lo nomin\u00f2 vescovo di Monaco. Ricevette l'ordinazione episcopale l'8 novembre successivo dal vescovo di N\u00eemes F\u00e9lix-Auguste B\u00e9guinot, coconsacranti l'arcivescovo metropolita di Tolosa Jean-Augustin Germain e il vescovo di Langres S\u00e9bastien Herscher.\nAd Alzon costru\u00ec una grande casa vittoriana, l'Hermitage Saint-Guiral, chiamata anche il \"castello del vescovo\".\nMor\u00ec a Monte Carlo il 6 giugno 1915 all'et\u00e0 di 56 anni.\nGenealogia episcopale.\nLa genealogia episcopale \u00e8:"}
{"id": "4192526", "revid": "767487", "url": "https://it.wikipedia.org/wiki?curid=4192526", "title": "P\u0159epychy (Pardubice)", "text": "P\u0159epychy \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4192529", "revid": "287204", "url": "https://it.wikipedia.org/wiki?curid=4192529", "title": "R\u00e1by", "text": "R\u00e1by \u00e8 un comune del distretto di Pardubice, nell'omonima regione della Repubblica Ceca."}
{"id": "4192530", "revid": "287204", "url": "https://it.wikipedia.org/wiki?curid=4192530", "title": "Raby", "text": ""}
{"id": "4192531", "revid": "57342", "url": "https://it.wikipedia.org/wiki?curid=4192531", "title": "Minicraft", "text": "Minicraft \u00e8 un videogioco d'azione a scorrimento verticale dall'alto, con grafica bidimensionale. Per molti aspetti \u00e8 simile a \"Minecraft\" (come esso utilizza il linguaggio Java), dal quale Notch ha preso spunto; per esempio \u00e8 dotato dell'unica modalit\u00e0 survival, e sono presenti dei mob. Si possono costruire alcuni oggetti, come gli strumenti (di materiale di \"legno\" e \"pietra\"), ma \u00e8 possibile posizionare blocchi solo sotto forma di terreno o oggetti (quali \"casse\", \"fornaci\", \"tavoli da lavoro\"). Presenta inoltre molti aspetti in comune con la serie 2D dei celebri videogiochi appartenenti alla saga \"The Legend of Zelda\". Non esiste alcuna funzione di salvataggio ufficiale. Il gioco si compone di tre mondi: L'Overworld, il mondo di partenza, Il Dungeon, un mondo sotterraneo pieno di mobs ostili e minerali e il Mondo delle Nuvole, un mondo che si estende sopra all'Overworld ed accessibile solo tramite speciali scale a cui si pu\u00f2 arrivare solo avendo determinati oggetti; nel Mondo delle Nuvole si trova inoltre il Mago, il boss del gioco.\nSviluppo.\nIl gioco \u00e8 stato sviluppato da Markus Persson, gi\u00e0 programmatore del videogioco indipendente \"Minecraft\". ed \u00e8 stato pubblicato il 19 dicembre 2011."}
{"id": "4192537", "revid": "729019", "url": "https://it.wikipedia.org/wiki?curid=4192537", "title": "Charles-Bonaventure-Fran\u00e7ois Theuret", "text": "Biografia.\nMonsignor Charles-Bonaventure-Fran\u00e7ois Theuret nacque a Vars il 26 marzo 1822.\nFormazione e ministero sacerdotale.\nIntrapresa la carriera ecclesiastica, il 6 settembre 1846 fu ordinato presbitero.\nIl 15 luglio 1878 venne nominato amministratore apostolico dell'abbazia territoriale dei Santi Nicola e Benedetto.\nMinistero episcopale.\nIl 15 luglio 1878 papa Leone XIII lo nomin\u00f2 abate \"nullius\" dell'abbazia territoriale dei Santi Nicola e Benedetto e vescovo titolare di Ermopoli Maggiore. Ricevette l'ordinazione episcopale il 21 dello stesso mese nella chiesa di Santa Maria in Portico in Campitelli a Roma dal cardinale Alessandro Franchi, prefetto della Congregazione di Propaganda Fide, coconsacranti il vescovo di Ventimiglia Tommaso Reggio e il vescovo coadiutore di Aquino, Sora e Pontecorvo Ignazio Camillo Guglielmo Maria Pietro Persico. Il 17 marzo 1887 papa Leone XIII elev\u00f2 l'abbazia territoriale a diocesi e lo nomin\u00f2 suo primo vescovo.\nPartecip\u00f2 allo sviluppo della diocesi, compresa la costruzione di nuove chiese e di una nuova cattedrale. L'11 novembre 1879 pose la prima pietra della chiesa di San Carlo.\nFu grand'elemosiniere della Casa di Sua Altezza Serenissima Monsignore il Principe di Monaco, monaco vescovo, Assistente al Soglio Pontificio, conte romano, vescovo della casa di Sua Santit\u00e0 il papa, prelato referendario della Segnatura papale di giustizia e cappellano in obbedienza del gran maestro del Sovrano militare ordine di Malta e canonico onorario dei capitoli di Besan\u00e7on, Cambrai, Bourges, Nizza, Soissons e Laon, Frejus e Tolone, La Rochelle e Saintes, Orl\u00e9ans, Saint-Di\u00e9, N\u00eemes, Sens e Quimper.\nMor\u00ec a Monaco l'11 novembre 1901 all'et\u00e0 di 79 anni.\nNella cultura di massa.\nMonsignor Theuret \u00e8 uno dei personaggi del romanzo di fantascienza di Edward Page Mitchell, \"The Tachypomp\".\nGenealogia episcopale.\nLa genealogia episcopale \u00e8:"}
{"id": "4192540", "revid": "110157", "url": "https://it.wikipedia.org/wiki?curid=4192540", "title": "Rohovl\u00e1dova B\u011bl\u00e1", "text": "Rohovl\u00e1dova B\u011bl\u00e1 \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4192541", "revid": "287204", "url": "https://it.wikipedia.org/wiki?curid=4192541", "title": "Rohovladova Bela", "text": ""}
{"id": "4192543", "revid": "852776", "url": "https://it.wikipedia.org/wiki?curid=4192543", "title": "Char\u012bs Giannopoulos", "text": "Carriera.\nClub.\nCresciuto nel PAOK Salonicco, ha esordito in prima squadra nella stagione 2005-06. Ha proseguito la carriera in Grecia con l'Olympiacos, poi un biennio al Pani\u00f3nios e la stagione 2011-12 al Peristeri. Nel 2012 \u00e8 passato al Panathinaikos.\nNazionale.\nGiannopoulos ha vestito la maglia della Grecia Under-20; ha vinto la medaglia d'oro ai FIBA EuroBasket Under 20 disputati a Rodi nel 2009."}
{"id": "4192547", "revid": "599013", "url": "https://it.wikipedia.org/wiki?curid=4192547", "title": "David Akers", "text": "Carriera professionistica.\nAkers non fu scelto nel Draft 1997 ma firm\u00f2 in qualit\u00e0 di free agent con gli Atlanta Falcons e poi coi Carolina Panthers senza mai scendere in campo nella sua stagione da rookie. Il debutto da professionista avvenne nell'unica gara disputata nella stagione 1998 con i Washington Redskins in cui sbagli\u00f2 due field goal da oltre 50 yard. Durante la stagione 1999 fu svincolato e si trasfer\u00ec ai Philadelphia Eagles che per qualche mese lo spostarono nella NFL Europa con i Berlin Thunders.\nTornato agli Eagles, Akers esplose nella stagione 2000 segnando 29 field goal su 33 tentativi. Rimase per undici stagioni a Philadelphia, dove si impose stabilmente come uno dei migliori kicker della lega, venendo convocato per 5 Pro Bowl e inserito 5 volte nella formazione ideale della stagione All-Pro.\nIl 29 luglio 2011, Akers firm\u00f2 un contratto triennale del valore di 9 milioni di dollari coi San Francisco 49ers. David super\u00f2 il record di franchigia di Jerry Rice per il maggior numero di punti segnati in una stagione nella vittoria per 20-3 sui Pittsburgh Steelers nel Monday Night Football del 19 dicembre 2011. A fine stagione fu convocato per il suo sesto Pro Bowl e inserito nel First-Team All-Pro.\nNella partita di debutto della stagione 2012, Akers pareggi\u00f2 il record NFL segnando un field goal dalla distanza di 63 yard nella vittoria contro i Green Bay Packers (questo primato fu in seguito superato da Matt Prater nel 2013). Malgrado l'ottima partenza, Akers fatic\u00f2 per tutto il resto della stagione sbagliando un primato di 13 field goal. I 49ers arrivarono al Super Bowl XLVII in cui David segn\u00f2 tre field goal su tre ma la sua squadra fu sconfitta 34-31 contro i Baltimore Ravens.\nIl 6 marzo 2013, Akers fu svincolato dai Niners dopo due stagioni con la squadra. Nell'aprile 2013, il trentottenne Akers firm\u00f2 con i Detroit Lions."}
{"id": "4192552", "revid": "767487", "url": "https://it.wikipedia.org/wiki?curid=4192552", "title": "Renaldo Nehemiah", "text": "\u00c8 stato il primo uomo a correre la distanza in meno di 13 secondi. Ha migliorato per tre volte il record mondiale della disciplina, ed \u00e8 stato il migliore nelle graduatorie mondiali dal 1978 al 1981. Sollecitato a passare al football americano nel 1982, ha partecipato a tre campionati della National Football League militando nei San Francisco 49ers. Nel 1986 \u00e8 tornato a competere sui 110\u00a0m ostacoli, ritirandosi definitivamente nel 1992.\nBiografia.\nAtletica leggera.\nRenaldo Nehemiah si mise in mostra, la prima volta, durante i campionati universitari statunitensi del 1978 a Eugene, migliorando il record mondiale juniores dei 110\u00a0m ostacoli portandolo a 13\"27 e classificandosi secondo in finale dietro a Greg Foster. Vincitore del titolo nazionale due settimane pi\u00f9 tardi, realizza nella sua tourn\u00e9e europea diversi tempi al disotto dei 13\"30, e migliora il suo record portandolo a 13\"23 durante il meeting di Zurigo.\nIl 14 aprile 1979, al meeting di San Jose in California, Nehemiah, con 13\"16 migliora il record mondiale assoluto che apparteneva, dal 1977, al cubano Alejandro Casa\u00f1as. Qualche giorno dopo, sulla pista dell'Universit\u00e0 della California a Westwood lo migliora ancora, facendo segnare 13\"00 con un leggero vento a favore (0,90\u00a0m/s).\nNel 1980 realizza 13\"21 a Zurigo ma non pu\u00f2 partecipare ai Giochi olimpici di Mosca per il boicottaggio deciso dal governo statunitense.\nAll'inizio della stagione 1981, Nehemiah \u00e8 vittima d'un incidente che lo tiene lontano dalle piste per quattro mesi. Il 19 agosto 1981, al meeting di Zurigo, diventa il primo uomo a correre i 110 m ostacoli in meno di 13 secondi. Lottando con Greg Foster, il suo avversario pi\u00f9 forte, Renaldo Nehemiah s'impone facilmente in 12\"93 (vento contrario di 0,2\u00a0m/s), staccando Foster di pi\u00f9 di un metro.\nFootball americano.\nNell'aprile del 1982, Nehemiah sorprende il mondo dell'atletica decidendo di unirsi alla squadra di football americano dei San Francisco 49ers che lo corteggiava da tempo, proponendogli un contratto per 4 anni per un salario di un milione di dollari l'anno, condizioni finanziarie contrastanti con lo statuto di puro dilettantismo in vigore nell'atletica all'epoca. Nehemiah occuper\u00e0 il ruolo di wide receiver.\nDurante i tre anni di carriera, ricever\u00e0 43 passaggi per un totale di 754 yard, segner\u00e0 4 touchdown e parteciper\u00e0 alla vittoriosa stagione dei 49ers nel Super Bowl XIX del 1984. Al termine di quell'annata, dopo la scelta del ricevitore Jerry Rice nel primo giro del Draft NFL 1985, il contratto non gli viene rinnovato.\nRitorno all'atletica.\nNel 1985, Nehemiah negozia con la IAAF il suo reintegro nel circuito mondiale dell'atletica e fa il suo rientro nell'agosto del 1986 a Viareggio, realizzando un tempo di 13\"48. Vittima di un nuovo infortunio, \u00e8 costretto a mettere prematuramente termine alla sua stagione. L'anno successivo, Nehemiah si fissa come obiettivo la partecipazione ai suoi primi Giochi olimpici, a Seul, ma \u00e8 costretto a rinunciare nel corso dei trials statunitensi, in seguito ad una tendinite ricorrente.\nNel 1989 realizza successivamente: 13\"20 al meeting di Berna, 13\"24 a Grosseto e 13\"27 a Rieti. Il 16 agosto 1989, Roger Kingdom migliora di un centesimo di secondo il record mondiale di Nehemiah che resisteva da pi\u00f9 di otto anni, facendo segnare 12\"92 al meeting di Zurigo.\nNuovamente infortunato durante la stagione 1990, \u00e8 accreditato del tempo di 13\"19 l'anno seguente, ma una nuova lesione gli fa mettere fine definitivamente alla sua carriera sportiva.\nCarriera post-sportiva.\nDopo il suo ritiro, Nehemiah ha intrapreso la carriera di manager sportivo nel campo dell'atletica leggera. In questo ruolo egli ha rappresentato parecchi atleti, tra cui: Allen Johnson, Mark Crear e Justin Gatlin."}
{"id": "4192555", "revid": "196390", "url": "https://it.wikipedia.org/wiki?curid=4192555", "title": "Broome County Barons", "text": ""}
{"id": "4192556", "revid": "196390", "url": "https://it.wikipedia.org/wiki?curid=4192556", "title": "Cape Cod Barons", "text": ""}
{"id": "4192558", "revid": "110157", "url": "https://it.wikipedia.org/wiki?curid=4192558", "title": "Rohoznice (Pardubice)", "text": "Rohoznice \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4192560", "revid": "729019", "url": "https://it.wikipedia.org/wiki?curid=4192560", "title": "Stazione di Sannomiya", "text": "La \u00e8 il principale nodo ferroviario della citt\u00e0 giapponese di K\u014dbe, e rappresenta un importante centro di interscambio fra diverse linee appartenenti a diversi gestori: le ferrovie Hanky\u016b con la linea principale Hanky\u016b K\u014dbe, le ferrovie Hanshin con la linea principale Hanshin, Kobe New Transit, che gestisce la linea Port Island, e la metropolitana di K\u014dbe, con la linea Seishin-Yamate.\nTramite diversi collegamenti sopraelevati e interrati, il complesso \u00e8 collegato anche alla stazione di Sannomiya JR West, punto di transito del servizio metropolitano della linea JR K\u014dbe, e alla stazione di Sannomiya Hanadokei-mae, capolinea della linea Kaigan della metropolitana.\nStazione ferrovie Hanshin.\nLa stazione delle ferrovie Hanshin \u00e8 dotata di una banchina con la forma di una lettera \"U\". I due binari passanti le passano all'esterno (1 e 3), mentre dalla direzione Osaka/Namba proviene un binario (il numero 2) che qui termina la corsa.\nQuesta configurazione \u00e8 stata raggiunta nel 2012, dopo diversi lavori di modifica del piano binari. Inizialmente la stazione era di testa."}
{"id": "4192566", "revid": "481666", "url": "https://it.wikipedia.org/wiki?curid=4192566", "title": "Robert Kane (produttore)", "text": "Biografia.\nRobert Kane inizi\u00f2 a lavorare nel cinema negli anni venti. Il suo nome compare come architetto scenografo nei credits di \"Sackcloth and Scarlet\", un film del 1925 diretto da Henry King. Nel 1926, Kane cre\u00f2 una piccola compagnia, la Robert Kane Productions, che produsse in un anno otto film.\nLa sua carriera fu essenzialmente legata alla produzione, sia come produttore, produttore esecutivo, supervisore, presentatore e direttore di produzione. Tra i suoi film pi\u00f9 conosciuti, associato a Darryl F. Zanuck, la versione del 1941 di \"Sangue e arena\" con Tyrone Power, Rita Hayworth e Linda Darnell. Lavor\u00f2 negli Stati Uniti e in Europa. Tra i registi che diressero film da lui prodotti, nomi come Frank Capra, Raoul Walsh, Victor Sj\u00f6str\u00f6m, Rouben Mamoulian, Allan Dwan, Anatole Litvak, Mervyn LeRoy. Lavor\u00f2 anche con l'italiano Amleto Palermi, in una produzione italiana della Paramount e con il francese Marcel Pagnol.\nFilmografia.\nLa filmografia \u00e8 completa."}
{"id": "4192571", "revid": "287204", "url": "https://it.wikipedia.org/wiki?curid=4192571", "title": "Rokytno", "text": "Rokytno \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4192576", "revid": "287204", "url": "https://it.wikipedia.org/wiki?curid=4192576", "title": "Sabucina", "text": "Il parco archeologico di Sabucina (o Sabbucina, secondo la toponimia ufficiale), sito sul monte omonimo nei pressi di Caltanissetta (8 chilometri a nord-est), \u00e8 un sito archeologico della Sicilia. Nel territorio si susseguirono insediamenti dall'et\u00e0 del bronzo antico (XX-XVI secolo a.C.), poi la fase di ellenizzazione del sito fino al periodo romano.\nStoria.\nIl villaggio originario ha sicuramente origini pre-greche: fu, infatti, costruito dai Sicani, i quali sfruttarono l'agevole posizione del monte che domina l'intera vallata del Salso.\nIn base ai dati archeologici disponibili, le fasi dell'abitato possono essere suddivise come mostrato di seguito:\nIn epoca romana si insediano delle fattorie e ville in pianura presso Piano della Clesia e la necropoli di contrada Lannari.\nArea archeologica.\nLa scoperta di questo sito archeologico \u00e8 relativamente recente, infatti fu solo negli anni sessanta che venne intrapresa la prima campagna di scavi, guidata da Piero Orlandini, che condusse alla scoperta del villaggio capannicolo del Bronzo Tardo, risalente al XIII-X secolo a.C.; questa scoperta fu di straordinaria importanza, in quanto si tratt\u00f2 del primo villaggio di questo tipo individuato in Sicilia. Nella zona ai piedi della montagna, sono state rinvenute anche alcune tombe a grotticella, risalenti all'et\u00e0 del bronzo. \nLe capanne.\nDella \"facies\" di Pantalica Nord sono alcune capanne circolari parzialmente scavate nella roccia e contenute da un muretto di pietre su cui poi si insediava la struttura lignea fatta di pali che determinano fori circolari nel terreno. Al centro delle capanne vi era il focolare, alcune di esse erano collegate ad ipogei sottostanti. Una delle capanne era adibita a fornace, essendo state ritrovate anche delle matrici in pietra per la costruzione di armi metalliche. Nel sito vengono ritrovati anche dei manufatti di ascendenza egea, segno della presenza di contatti o di migrazioni di genti dalla madrepatria sino alla Sicilia.\nLa fase finale della cultura di Pantalica Nord determina abitazioni a pianta rettangolare che richiama alle strutture abitative di Thapsos e persino modelli egei. Del IX secolo a.C. risalgono le tracce di una violenta distruzione, testimoniata da tracce di bruciature. A quest'epoca risalgono i manufatti provenienti dalla cultura di Cassibile e vasi in stile Sant'Angelo Muxaro.\nL'area sacra.\nA sud del muro di fortificazione, cio\u00e8 all'esterno della cinta muraria, si trova l'antica area sacra. Qui sono presenti una serie di ambienti rettangolari o circolari probabilmente destinati al culto di divinit\u00e0 ctonie. Lo sviluppo di tale area avviene tra l'VIII secolo a.C. e il V secolo a.C.\nRitrovamenti sono relativi ad una capanna adibita a santuario e al cosiddetto sacello di Sabucina. \u00c8 quest'ultimo un modello in terracotta, risalente al VI secolo a.C., trovato nei pressi della necropoli, che rappresenta un tempietto con pronao \"in antis\", un tetto a doppio spiovente, sormontato da due figure di cavalieri e con il basso timpano ornato da due maschere di tipo gorgonico.\nIn questa stessa area verr\u00e0 poi costruito il quartiere artigianale con la presenza di una fornace per la fusione delle armi.\nIl muro di fortificazione.\nIl muro di fortificazione risale all'ellenizzazione del sito, cio\u00e8 al VI secolo a.C. dove \u00e8 presente anche un torrione circolare. La fortificazione cinge la parte alta del monte. Dopo la distruzione operata da Ducezio nel V secolo a.C. la fortificazione viene rinsaldata con la costruzione di torri quadrate.\nA seguito della distruzione da parte dei Cartaginesi, nella met\u00e0 del IV secolo a.C. le mura vennero ripristinate e rinnovate consentendo anche la creazione di nuovi quartieri abitativi.\nIl sito.\nOggi il sito, grazie ad un decreto Regionale dell'Assessore ai Beni culturali, ambientali e della pubblica istruzione n. 6262 dell'11 luglio 2001, \u00e8 diventato parco archeologico regionale di Sabucina. Il sacello, con altri reperti, sono custoditi presso il Museo archeologico regionale di Caltanissetta.\nCuriosit\u00e0.\nUno degli aspetti importanti del sito \u00e8 la presenza delle capanne circolari della facies di Pantalica Nord. L'importanza \u00e8 rappresentata dal fatto che sul sito originario non sono state trovate capanne complete come quelle presenti in questo sito, salvo tracce di fori di palo.\nGalleria d'immagini.\nAlcuni dei reperti di Sabucina presenti presso il Museo Archeologico di Caltanissetta."}
{"id": "4192577", "revid": "118859306", "url": "https://it.wikipedia.org/wiki?curid=4192577", "title": "Bundesverband der Deutschen Industrie", "text": "La Bundesverband der Deutschen Industrie, in breve BDI (in italiano: \"lega federale dell'industria tedesca\"), \u00e8 la confederazione di parte datoriale che raggruppa tutte le federazioni di settore dell'industria tedesca. \u00c8 stata fondata nel 1949. La sua omologa italiana \u00e8 Confindustria."}
{"id": "4192578", "revid": "110157", "url": "https://it.wikipedia.org/wiki?curid=4192578", "title": "Rybitv\u00ed", "text": "Rybitv\u00ed \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4192579", "revid": "287204", "url": "https://it.wikipedia.org/wiki?curid=4192579", "title": "Rybitvi", "text": ""}
{"id": "4192584", "revid": "767487", "url": "https://it.wikipedia.org/wiki?curid=4192584", "title": "Max Berr\u00fa", "text": "Biografia.\nNato a Cariamanga, provincia di Loja, in Ecuador, si stabilisce in Cile nel 1962 per studiare all'universit\u00e0. Si laurea in Ingegneria Meccanica nella Universidad T\u00e9cnica del Estado di Santiago, dove conosce Jorge Coul\u00f3n, che frequenta la medesima universit\u00e0.\nUna volta laureato, Max lavora come ingegnere per due anni fino a che non scopre la sua vera passione: la musica. Max e Jorge cominciano cos\u00ec a suonare musica latina come duo, durante l'universit\u00e0 nel 1967, quando fondano il primo nucleo degli Inti-Illimani. Il nome lo traggono dalla cultura e dal folclore sudamericani, che Max vuole omaggiare. Pi\u00f9 tardi i due contattano altri musicisti per espandere le possibilit\u00e0 dell'ensemble e raggiungere una pi\u00f9 ampia espressione musicale.\nBerr\u00f9 \u00e8 il percussionista e la voce principale del gruppo e in qualche concerto continua a esserlo anche successivamente, rimanendo comunque una delle voci principali della formazione.\nIl colpo di Stato in Cile del 1973 sopprime nel sangue il governo Allende democraticamente eletto, mettendo fine contemporaneamente anche alle esperienze musicali legate al movimento della Nueva Canci\u00f3n Chilena e all'etichetta principale legata al genere, la DICAP. Gli Inti-Illimani si trovano in tour in Italia, dove decidono di stabilirsi in esilio. Qui Max Berr\u00fa vive dal 1973 al 1988, facendo successivamente rientro in Cile.\nNel 1997 decide di ritirarsi dal gruppo, pur continuando saltuariamente a collaborare con l'ensemble, partecipando ai loro concerti. Dopo la divisione degli Inti-Illimani che d\u00e0 vita agli Inti-Illimani Hist\u00f3rico, continua a collaborare con la formazione capeggiata da Coulon.\nStringe inoltre un sodalizio artistico con il gruppo italiano Acanto, con cui realizza, a partire dal 2009 e per ogni anno, una serie di concerti estivi in Italia. Insieme registrano anche un disco dal vivo, \"Concierto INTImo en vivo\".\nIl suo esordio solista, \"\u00cdntimo\", risale al 2004. Nel 2010 esce il secondo capitolo, entrambi caratterizzati da una selezione di canzoni centro-sudamericane a lui particolarmente care.\nA Santiago apre il ristorante \"La Mitad del Mundo\" (), in riferimento alle sue origini ecuadoriane.\nNel 2012 tiene il suo ultimo concerto a Sumirago, in provincia di Varese.\nSi spegne a Santiago del Cile il 1\u00ba maggio 2018, al termine di una malattia diagnosticatagli l'anno precedente.\nNel 2019 Los Insobornables, il gruppo che abitualmente lo accompagnava negli ultimi anni di attivit\u00e0 concertistica e del quale fanno parte due suoi figli, Crist\u00f3bal e Tocori, pubblica un album tributo, intitolato semplicemente \"Max Berr\u00fa Carri\u00f3n\" all'interno del quale trovano posto le ultime registrazioni di Berr\u00fa pi\u00f9 alcuni brani in omaggio al musicista ecuadoriano realizzati da artisti quali Pedro Y\u00e1\u00f1ez, Elizabeth Morris, Roberto M\u00e1rquez degli Illapu, Jorge e Marcelo Coulon degli Inti-Illimani, Joe Vasconcellos e altri."}
{"id": "4192585", "revid": "287204", "url": "https://it.wikipedia.org/wiki?curid=4192585", "title": "Recany nad Labem", "text": ""}
{"id": "4192594", "revid": "104713067", "url": "https://it.wikipedia.org/wiki?curid=4192594", "title": "Delegatus non potest delegare", "text": "Il brocardo \"delegatus non potest delegare\" (\"il delegato non pu\u00f2 delegare\"), citato anche nella forma \"delegata potestas non potest delegari\" (\"non si pu\u00f2 delegare il potere delegato\") o come \"delegatio delegationis fieri non potest\" (\"non \u00e8 ammessa una delega di delega\"), esprime un principio ancora vigente del diritto pubblico e privato degli ordinamenti attuali, secondo il quale il soggetto che ha ricevuto da un altro un potere non lo pu\u00f2, a sua volta, trasmettere ad un terzo, a meno che non sia stato autorizzato in tal senso, almeno implicitamente, da chi glielo ha conferito.\nIl brocardo si riferisce alla delega in senso lato, sicch\u00e9 il principio \u00e8 applicabile tanto alla rappresentanza, quanto alla delega in senso stretto. Peraltro, anche laddove lo adotti, l'ordinamento pu\u00f2 derogarvi, almeno in certi settori, per contemperarlo con altri principi che ritiene prevalenti.\nPer quel che riguarda l'ordinamento italiano, il principio si ritiene trovi applicazione nel diritto pubblico, pur non mancando deroghe, mentre nel diritto privato la dottrina \u00e8 divisa tra chi ritiene che, nel silenzio della fonte costitutiva della rappresentanza (procura o altro), il rappresentante possa comunque trasferire i suoi poteri ad un subrappresentante e chi, invece, esclude tale possibilit\u00e0, peraltro invocando, a sostegno della tesi, non tanto il principio in argomento, quanto il fatto che la rappresentanza \u00e8 attribuita \"intuitu personae\"."}
{"id": "4192595", "revid": "767487", "url": "https://it.wikipedia.org/wiki?curid=4192595", "title": "Selmice", "text": "Selmice \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4192596", "revid": "686936", "url": "https://it.wikipedia.org/wiki?curid=4192596", "title": "Ted Ginn Jr.", "text": ""}
{"id": "4192599", "revid": "1573940", "url": "https://it.wikipedia.org/wiki?curid=4192599", "title": "Ia io", "text": "Ia io () \u00e8 un pipistrello della famiglia dei Vespertilionidi, unica specie del genere Ia (), diffuso nell'Asia sud-orientale.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 89 e 104\u00a0mm, la lunghezza dell'avambraccio tra 71 e 80\u00a0mm, la lunghezza della coda tra 61 e 83\u00a0mm, la lunghezza del piede tra 13 e 18\u00a0mm, la lunghezza delle orecchie tra 22 e 29\u00a0mm e un peso fino a 63\u00a0g.\nCaratteristiche craniche e dentarie.\nIl cranio \u00e8 alquanto allungato ma non marcatamente appiattito. Le arcate zigomatiche non sono particolarmente estese. La cresta sagittale \u00e8 ben sviluppata. Il palato \u00e8 stretto mentre l'osso sfenoide \u00e8 pi\u00f9 lungo che largo. La regione occipitale \u00e8 molto alta e si estende posteriormente oltre la superficie occipitale stessa. La bolla \u00e8 di proporzioni normali. Gli incisivi esterni superiori sono piccoli, smussati e arrotondati, mentre quelli pi\u00f9 interni sono pi\u00f9 lunghi, robusti, leggermente convergenti e bicuspidati. Il primo premolare superiore \u00e8 molto piccolo, seminascosto dal canino e dal premolare pi\u00f9 vicino.\nSono caratterizzati dalla seguente formula dentaria:\nAspetto.\nLa pelliccia \u00e8 molto soffice e fine. Le parti dorsali sono bruno-nerastre, con la punta dei singoli peli indistintamente pi\u00f9 chiara. Le parti ventrali sono pi\u00f9 chiare, mentre la regione anale ha una tinta pi\u00f9 marrone. Il muso \u00e8 nerastro, privo di peli e cosparso di numerose vibrisse scure. Le orecchie sono grandi, con il margine interno convesso, la punta arrotondata e il margine esterno convesso alla base e concavo all'estremit\u00e0. Sono densamente ricoperte di peli, particolarmente all'estremit\u00e0. L'antitrago \u00e8 lungo, largo e arrotondato. Il trago \u00e8 di dimensioni moderate, con il margine interno concavo, la punta arrotondata e il margine esterno fortemente convesso, piegato in avanti. Il lobo basale \u00e8 grande e diretto all'indietro. Gli arti e le membrane alari sono prive totalmente di peli. Il calcar \u00e8 molto corto. I piedi sono grandi, gli artigli enormi e ricurvi. Le ali sono attaccate posteriormente sulle caviglie. Il quinto dito \u00e8 molto corto, la sua estremit\u00e0 raggiunge a malapena la met\u00e0 o i due terzi della prima falange del terzo dito. La punta della lunga coda si estende di circa 5 mm oltre l'uropatagio. Il cariotipo \u00e8 2n=50 FN=48.\nEcolocazione.\nEmette ultrasuoni a frequenze relativamente basse, comprese tra 34,9 e 38,6 kHz, talvolta bitonali, caratteristica questa di forme che utilizzano l'ecolocazione per individuare bersagli a lunga distanza.\nBiologia.\nComportamento.\nSi rifugia in grotte calcaree in gruppi fino a qualche centinaio di individui. L'attivit\u00e0 predatoria solitamente inizia nel tardo pomeriggio. Probabilmente effettua lunghe migrazioni. Grazie all'elevato carico ed allungamento alare, questa specie ha un volo rapido ed efficiente.\nAlimentazione.\nSi nutre principalmente di coleotteri e in parte di lepidotteri, ditteri, ortotteri, emitteri e anche di piccoli uccelli.\nRiproduzione.\nL'83% delle femmine catturate il 25 aprile nella provincia cinese del Sichuan erano gravide, ognuna con un singolo embrione.\nDistribuzione e habitat.\nQuesta specie \u00e8 diffusa nell'Asia sud-orientale, dall'India orientale fino alla Cina sud-orientale, l'Indocina settentrionale e la Thailandia peninsulare .\nVive nelle foreste umide tropicali, sia sempreverdi che decidue tra 200 e 1.700 metri di altitudine.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale e la popolazione numerosa, classifica \"I.io\" come specie a rischio minimo (LC)."}
{"id": "4192600", "revid": "692467", "url": "https://it.wikipedia.org/wiki?curid=4192600", "title": "Oinochoai", "text": ""}
{"id": "4192601", "revid": "633073", "url": "https://it.wikipedia.org/wiki?curid=4192601", "title": "Ia (genere)", "text": ""}
{"id": "4192605", "revid": "121820722", "url": "https://it.wikipedia.org/wiki?curid=4192605", "title": "Associazione Calcio Cuneo 1905 2012-2013", "text": "Questa voce raccoglie le informazioni riguardanti l'Associazione Calcio Cuneo 1905 nelle competizioni ufficiali della stagione 2012-2013.\nStagione.\nNella stagione 2012-2013 il Cuneo ha disputato la prima stagione di Lega Pro Prima Divisione della sua storia.\nMaglie e sponsor.\nIl fornitore ufficiale di materiale tecnico per la stagione 2012-2013 \u00e8 stato Legea, mentre lo sponsor di maglia \u00e8 stato Odontoiatrica Salzano e Tirone.\nOrganigramma societario.\nArea direttiva\nArea tecnica\nArea sanitaria"}
{"id": "4192606", "revid": "767487", "url": "https://it.wikipedia.org/wiki?curid=4192606", "title": "George Bruce", "text": "\u00c8 stato proprietario di una Fonderia tipografica a New York.\nBruce era il padre della filantropa statunitense Catherine Wolfe Bruce."}
{"id": "4192616", "revid": "1776051", "url": "https://it.wikipedia.org/wiki?curid=4192616", "title": "Kuna Pelje\u0161ka", "text": "Kuna Pelje\u0161ka (in italiano \"Cunna\", desueto) \u00e8 una frazione del comune croato di Sabbioncello in Dalmazia."}
{"id": "4192620", "revid": "834", "url": "https://it.wikipedia.org/wiki?curid=4192620", "title": "Mary Louise Weller", "text": ""}
{"id": "4192621", "revid": "125869951", "url": "https://it.wikipedia.org/wiki?curid=4192621", "title": "Omert\u00e0 (film)", "text": "Omert\u00e0 (\"The People Against O'Hara\") \u00e8 un film statunitense del 1951 diretto da John Sturges.\n\u00c8 un film noir con protagonisti Spencer Tracy, Pat O'Brien e Diana Lynn. Charles Bronson interpreta una piccola parte nel ruolo di Angelo Korvac. \u00c8 basato sul romanzo del 1950 \"Omert\u00e0\" (\"The People Against O'Hara\") di Eleazar Lipsky.\nTrama.\nPer difendere un suo giovane cliente accusato di omicidio, un anziano avvocato in pensione corrompe un testimone, ma poi si fa uccidere dai delinquenti che vogliono nascondere il vero colpevole.\nProduzione.\nIl film, diretto da John Sturges su una sceneggiatura di John Monks Jr. con il soggetto di Eleazar Lipsky (autore del romanzo), fu prodotto da William H. Wright per la Metro-Goldwyn-Mayer e girato a Manhattan e nei Metro-Goldwyn-Mayer Studios a Culver City in California.\nDistribuzione.\nIl film fu distribuito negli Stati Uniti dal 1\u00ba settembre 1951 al cinema dalla Metro-Goldwyn-Mayer. \u00c8 stato poi pubblicato in DVD negli Stati Uniti dalla Warner Home Video nel 2011.\nAlcune delle uscite internazionali sono state:\nPromozione.\nLa tagline \u00e8: \"Against sinister forces that prey on youth!\".\nCritica.\nSecondo il Morandini il film \u00e8 \"non \u00e8 uno dei film pi\u00f9 importanti di Tracy ma la sua presenza e la competenza di Sturges tengono il livello di questo dramma giudiziario su un piano decoroso\"."}
{"id": "4192624", "revid": "572415", "url": "https://it.wikipedia.org/wiki?curid=4192624", "title": "Germano di Costantinopoli", "text": ""}
{"id": "4192629", "revid": "47767", "url": "https://it.wikipedia.org/wiki?curid=4192629", "title": "Terrigeni", "text": ""}
{"id": "4192630", "revid": "47767", "url": "https://it.wikipedia.org/wiki?curid=4192630", "title": "Terrigeno", "text": ""}
{"id": "4192631", "revid": "1305772", "url": "https://it.wikipedia.org/wiki?curid=4192631", "title": "Gangnam Style", "text": "Gangnam Style \u00e8 un singolo del rapper sudcoreano Psy, pubblicato il 15 luglio 2012 come unico estratto dall'unico EP \"Psy 6\u7532 (Six Rules), Part 1\".\nIl video del brano su YouTube \u00e8 stato il pi\u00f9 visto sul sito dal 24 novembre 2012 all'11 luglio 2017, quando \u00e8 stato battuto e superato dalla canzone \"See you again\" di Wiz Khalifa e Charlie Puth. Il 21 dicembre 2012 \u00e8 divenuto il primo video della storia a raggiungere il miliardo di visualizzazioni, diventando poi il primo a raggiungere i due miliardi il 31 maggio 2014, il 25 novembre 2017 raggiunge i 3 miliardi di visualizzazioni e il 7 marzo 2021 raggiungendo i 4 miliardi di visualizzazioni. Attualmente \u00e8 il decimo video pi\u00f9 visto sulla piattaforma YouTube. La parola \"Gangnam\" si riferisce al quartiere pi\u00f9 popolare di Seul, la citt\u00e0 di origine del cantante.\nIl singolo ha venduto oltre 9,7 milioni di copie durante il 2012, risultando cos\u00ec il terzo brano pi\u00f9 venduto di quell'anno.\nVideo musicale.\nIl videoclip mostra PSY intento a ballare imitando la cavalcata di un cavallo. Esegue la \"danza\" in diversi posti tra cui una piscina idromassaggio, una stalla, una giostra, un ascensore, un garage e la metropolitana. Diversi personaggi famosi della cultura pop coreana appaiono nel video, tra cui la cantante Hyuna e due membri dello show televisivo Infinite Challenge, il conduttore e comico Yoo Jae-suk e il comico No Hong-chul.\nOltre ad essere il video pi\u00f9 visto in assoluto su YouTube a partire dal 24 novembre 2012, il 21 dicembre del 2012 \u00e8 stato anche il primo a superare il miliardo di visualizzazioni, in onore delle quali YouTube ha aggiunto una GIF accanto al numero delle visualizzazioni, che raffigura una stilizzazione del cantante che ripete il balletto del brano. Ha inoltre vinto nella categoria \"Best Video\" agli MTV EMA 2012 a Francoforte, in Germania. Il 31 maggio 2014 il video diventa il primo su YouTube a raggiungere i 2 miliardi di visualizzazioni. Anche questa volta, YouTube aggiunge una GIF, questa volta doppia, accanto al contatore delle visualizzazioni. A causa del superamento delle cifre in 32 bit (2.147.483.647) dovuto alle visualizzazioni del video ufficiale del brano, YouTube ha dovuto modificare i contatori in 64 bit.\nHa stabilito numerosi Guinness World Record ufficiali, tra i quali \"Video pi\u00f9 visto online\", \"Video con pi\u00f9 mi piace online\" e \"Primo video a raggiungere il miliardo di visualizzazioni\" e successivamente \"Primo video a raggiungere i due miliardi di visualizzazioni\". Nel gennaio del 2016 il video supera due miliardi e mezzo di visualizzazioni su YouTube.\nA luglio 2017, dopo 5 anni di dominio incontrastato, perde il suo primato di visualizzazioni su YouTube in favore di \"See You Again\", singolo di Wiz Khalifa e Charlie Puth, che a sua volta viene superato dopo appena un mese da Despacito di Luis Fonsi e Daddy Yankee.\nFlash mob.\nTra l'agosto e il novembre del 2012 \"Gangnam Style\" ha generato una serie di flash mob in tutto il mondo. In moltissime citt\u00e0 di tutto il mondo, masse di persone sono scese in modo organizzato in piazza o in altri luoghi pubblici come centri commerciali, parchi universitari e stazioni metropolitane a ballare al ritmo del brano. Flash mob di grandi dimensioni si sono svolti nelle citt\u00e0 pi\u00f9 grandi del pianeta, tra cui Atlanta, Bangkok, Seul, Giacarta, Milano, Melbourne, Parigi, Roma, Sydney, Torino, Stoccolma e Toronto.\nIl 10 novembre 2012 circa trentamila ragazzi a Roma, in Piazza del Popolo, hanno ballato con la musica proveniente dai propri smartphone tramite l'applicazione Music Mob.\nOppa Is Just My Style.\nIl brano \u00e8 stato ripubblicato il 14 agosto 2012 come Oppa Is Just My Style, aggiungendo anche la voce della cantante del gruppo musicale coreano 4Minute, Hyuna. \"Oppa Is Just My Style\" \u00e8 l'interpretazione dell'originale \"Gangnam Style\" dalla prospettiva femminile.\nTracce.\nTesti e musiche di Psy e Yoo Gun-hyung."}
{"id": "4192635", "revid": "179980", "url": "https://it.wikipedia.org/wiki?curid=4192635", "title": "Superliga danese 1997-1998", "text": ""}
{"id": "4192636", "revid": "179980", "url": "https://it.wikipedia.org/wiki?curid=4192636", "title": "Superliga danese 1998-1999", "text": ""}
{"id": "4192637", "revid": "179980", "url": "https://it.wikipedia.org/wiki?curid=4192637", "title": "Superliga danese 1999-2000", "text": ""}
{"id": "4192638", "revid": "179980", "url": "https://it.wikipedia.org/wiki?curid=4192638", "title": "Superliga danese 2000-2001", "text": ""}
{"id": "4192639", "revid": "179980", "url": "https://it.wikipedia.org/wiki?curid=4192639", "title": "Superliga danese 2001-2002", "text": ""}
{"id": "4192640", "revid": "179980", "url": "https://it.wikipedia.org/wiki?curid=4192640", "title": "Superliga danese 2002-2003", "text": ""}
{"id": "4192641", "revid": "179980", "url": "https://it.wikipedia.org/wiki?curid=4192641", "title": "Superliga danese 2003-2004", "text": ""}
{"id": "4192642", "revid": "179980", "url": "https://it.wikipedia.org/wiki?curid=4192642", "title": "Superliga danese 2004-2005", "text": ""}
{"id": "4192643", "revid": "179980", "url": "https://it.wikipedia.org/wiki?curid=4192643", "title": "Superliga danese 2005-2006", "text": ""}
{"id": "4192644", "revid": "179980", "url": "https://it.wikipedia.org/wiki?curid=4192644", "title": "Superliga danese 2006-2007", "text": ""}
{"id": "4192645", "revid": "179980", "url": "https://it.wikipedia.org/wiki?curid=4192645", "title": "Superliga danese 1996-1997", "text": ""}
{"id": "4192646", "revid": "179980", "url": "https://it.wikipedia.org/wiki?curid=4192646", "title": "Superliga danese 2007-2008", "text": ""}
{"id": "4192647", "revid": "179980", "url": "https://it.wikipedia.org/wiki?curid=4192647", "title": "Superliga danese 2008-2009", "text": ""}
{"id": "4192648", "revid": "179980", "url": "https://it.wikipedia.org/wiki?curid=4192648", "title": "Superliga danese 2009-2010", "text": ""}
{"id": "4192654", "revid": "46931", "url": "https://it.wikipedia.org/wiki?curid=4192654", "title": "The People Against O'Hara", "text": ""}
{"id": "4192655", "revid": "110157", "url": "https://it.wikipedia.org/wiki?curid=4192655", "title": "Chom\u00fd\u017e", "text": "Chom\u00fd\u017e (in tedesco \"Komeisch\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4192656", "revid": "110157", "url": "https://it.wikipedia.org/wiki?curid=4192656", "title": "Chval\u010dov", "text": "Chval\u010dov (in tedesco \"Chwaltschow\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4192657", "revid": "132266", "url": "https://it.wikipedia.org/wiki?curid=4192657", "title": "Fiscal compact", "text": ""}
{"id": "4192661", "revid": "85362173", "url": "https://it.wikipedia.org/wiki?curid=4192661", "title": "Zaton (Nona)", "text": "Zaton (in italiano \"Zatton\") \u00e8 una frazione della citt\u00e0 croata di Nona."}
{"id": "4192663", "revid": "110157", "url": "https://it.wikipedia.org/wiki?curid=4192663", "title": "Chvalnov-L\u00edsky", "text": "Chvalnov-L\u00edsky \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4192665", "revid": "110157", "url": "https://it.wikipedia.org/wiki?curid=4192665", "title": "Jankovice (Krom\u011b\u0159\u00ed\u017e)", "text": "Jankovice (in tedesco \"Jankowitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4192666", "revid": "71814", "url": "https://it.wikipedia.org/wiki?curid=4192666", "title": "Delegata potestas non potest delegari", "text": ""}
{"id": "4192667", "revid": "110157", "url": "https://it.wikipedia.org/wiki?curid=4192667", "title": "Jarohn\u011bvice", "text": "Jarohn\u011bvice (in tedesco \"Gernowitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4192668", "revid": "110157", "url": "https://it.wikipedia.org/wiki?curid=4192668", "title": "Kom\u00e1rno (Repubblica Ceca)", "text": "Kom\u00e1rno (in tedesco \"Komarno\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4192669", "revid": "110157", "url": "https://it.wikipedia.org/wiki?curid=4192669", "title": "Kostelany", "text": "Kostelany (in tedesco \"Kostelan\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4192671", "revid": "110157", "url": "https://it.wikipedia.org/wiki?curid=4192671", "title": "Kostelec u Hole\u0161ova", "text": "Kostelec u Hole\u0161ova (in tedesco \"Kosteletz bei Holleschau\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4192672", "revid": "287204", "url": "https://it.wikipedia.org/wiki?curid=4192672", "title": "Pat O'Brien", "text": ""}
{"id": "4192675", "revid": "110157", "url": "https://it.wikipedia.org/wiki?curid=4192675", "title": "Kunkovice", "text": "Kunkovice (in tedesco \"Kunkowitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4192676", "revid": "110157", "url": "https://it.wikipedia.org/wiki?curid=4192676", "title": "Kurovice", "text": "Kurovice (in tedesco \"Kurowitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4192677", "revid": "1305772", "url": "https://it.wikipedia.org/wiki?curid=4192677", "title": "Kvasice", "text": "Kvasice (in tedesco \"Kwassitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4192679", "revid": "110157", "url": "https://it.wikipedia.org/wiki?curid=4192679", "title": "Kyselovice", "text": "Kyselovice (in tedesco \"Kislowitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4192681", "revid": "690118", "url": "https://it.wikipedia.org/wiki?curid=4192681", "title": "121\u00ba Reggimento artiglieria &quot;Ravenna&quot;", "text": ""}
{"id": "4192682", "revid": "110157", "url": "https://it.wikipedia.org/wiki?curid=4192682", "title": "Lechotice", "text": "Lechotice (in tedesco \"Lechotitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4192683", "revid": "110157", "url": "https://it.wikipedia.org/wiki?curid=4192683", "title": "Loukov (Zl\u00edn)", "text": "Loukov (in tedesco \"Loukow\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4192689", "revid": "556487", "url": "https://it.wikipedia.org/wiki?curid=4192689", "title": "Aeroporto internazionale di Mogadiscio", "text": ""}
{"id": "4192692", "revid": "729019", "url": "https://it.wikipedia.org/wiki?curid=4192692", "title": "PZL.50 Jastrz\u0105b", "text": "Il PZL.50 Jastrz\u0105b era un aereo da caccia ad ala bassa sviluppato dall'azienda polacca Pa\u0144stwowe Zak\u0142ady Lotnicze (PZL) nei tardi anni trenta e rimasto allo stadio di prototipo.\nDestinato ad equipaggiare i reparti da caccia della Polska Lotnictwo Wojskove, componente aerea dell'esercito polacco, nel ruolo di intercettore non riusc\u00ec a superare la prima fase di sviluppo a causa dell'invasione tedesca.\nStoria del progetto.\nNella prima met\u00e0 degli anni trenta la Brigata Caccia Eskadra Mysliwska della Polska Lotnictwo Wojskove era equipaggiata con il moderno caccia PZL P.11, un monoplano ad ala alta a gabbiano, di costruzione completamente metallica, e con il pi\u00f9 anziano PZL P.7. Il P.11 era l'ultimo di una famiglia di aerei da combattimento disegnati dall'ingegner Zygmunt Pu\u0142awski. Verso la fine degli anni trenta questi caccia erano ormai obsoleti, anche alla luce di quanto incominciava ad essere prodotto all'estero.\nA quel tempo in Polonia non c'era nessun caccia moderno in corso di sviluppo, l'unico velivolo progettato in quel periodo fu il PZL P.24, una moderna variante da esportazione del P.11.\nDalla met\u00e0 degli anni trenta il Comando dell'Aeronautica Militare polacca (Polska Lotnictwo Wojskove), retto dal generale Ludomi\u0142 Rayski, mise le basi per un riequipaggiamento generale dell'aviazione militare. I primi due programmi avviati furono quelli relativi al cacciabombardiere pesante bimotore PZL.38 Wilk e al caccia leggero monoplano ad ala bassa PZL.39/LWS -4.\nDotato di un appropriato disegno, il PZL.38 Wilk ebbe svariati problemi legati all'impianto propulsivo, mentre le prestazioni valutate per il PZL.39 risultarono insufficienti (velocit\u00e0 massima di 400\u00a0km/h). Entrambi questi programmi vennero annullati.\nL'esperienza dei primi tempi della guerra civile spagnola dimostr\u00f2 che i futuri combattimenti tra caccia erano destinati ai moderni velivoli monoplani monomotori. Divenne evidente che la Polska Lotnictwo Wojskove, per la difesa del paese, aveva bisogno di un moderno aereo intercettore. Dopo la XVII riunione del Comitato per gli Armamenti (KSUS), tenutasi nell'ottobre 1936, venne finalmente sottoposta all'industria, una specifica per tale tipo di velivolo. Nel tardo 1936 il K.S.U.S. ordin\u00f2 al capo progettista della PZL, ingegner Wsiewo\u0142od Jakimiuk, uno dei disegnatori del caccia PZL P.11, di abbandonare il lavoro sull'aereo di linea per il trasporto passeggeri PZL.44 Wicher, e di avviare la progettazione di un moderno caccia monomotore, con carrello retrattile, dotato di velocit\u00e0 massima pari a 500\u00a0km/h.\nPer il propulsore destinato al nuovo aereo, Rayski selezion\u00f2 il radiale britannico Bristol Mercury VIII erogante 840\u00a0hp. La PZL aveva gi\u00e0 fabbricato su licenza la versione Mercury V del propulsore Bristol e inoltre, pi\u00f9 tardi, sarebbe stata capace di riattrezzare le linee di produzione con un motore prodotto in Polonia. La scelta di un propulsore di produzione nazionale era una delle considerazioni primarie nel progetto del nuovo aereo. Comunque questa scelta, secondo alcuni storici, rallent\u00f2 l'intero programma di sviluppo di almeno due anni.\nIl progetto relativo al caccia PZL.50 (o secondo alcune fonti PZL P.50), designato (\"Falco\"), venne avviato nel tardo 1936. Il disegno preliminare fu accettato dal Comando della Polska Lotnictwo Wojskove nel 1937, e furono subito ordinati due prototipi.\nL'aereo disegnato dal progettista Wsiewo\u0142od Jakimiuk era un caccia monoplano, con cellula interamente in lega leggera, ala bassa divisa in tre sezioni dotata di alule automatiche Handley Page sul bordo d'attacco alare ed ipersostentatori a spacco su quello d'uscita. L'abitacolo era chiuso da una capottina ed il pilota disponeva di una radio. Il velivolo era dotato di un propulsore radiale Bristol Mercury VIII raffreddato ad aria, erogante 810-840 CV, costruito su licenza nello stabilimento PZL di Okecie-Paluch, presso Varsavia. L'armamento inizialmente previsto si basava su quattro mitragliatrici PWU wz.36 calibro 7,92 mm posizionate alla radice del tronco esterno delle semiali.\nTecnica.\nStruttura.\nMonoplano con ala bassa a gabbiano, divisa in tre sezioni, dotata di alule automatiche Handley-Page sul bordo d'attacco ed ipersostentatori a spacco su quello d'uscita. La cellula era interamente costruita in lega leggera. Il carrello d'atterraggio era triciclo posteriore, interamente retrattile, con ruotino di coda, che venne progettato dalla ditta inglese Dowty e costruito su licenza dalla Avia SA. Monoposto, dotato di abitacolo chiuso da una capottina, con il pilota disponeva che disponeva di apparecchiatura radio ricetrasmittente.\nMotore.\nL'aereo era equipaggiato con un motore radiale Bristol Mercury VIII, un 9 cilindri posti su una singola fila raffreddati ad aria in grado di esprimere una potenza di 810-840 hp.\nArmamento.\nL'armamento previsto si basava su quattro mitragliatrici PWU wz.36 calibro 7,92 mm posizionate alla radice del tronco esterno delle semiali.\nImpiego operativo.\nAlla costruzione del prototipo, in conseguenza del rapido deteriorarsi della situazione politica europea, fu assegnata la massima priorit\u00e0. La PZL ricevette, \"sulla carta\", un ordine per 300 esemplari, dei quali i primi 150 dovevano essere PZL.50 Jastrz\u0105b A corrispondenti alla descrizione precedente, mentre i successivi 150 dovevano essere PZL.50 Jastrz\u0105b B equipaggiati con il propulsore radiale Gnome-Rh\u00f4ne 14Kirs da 870 CV e disporre di armamento potenziato, incrementato con due cannoni Oerlikon da 20\u00a0mm ed una bomba da 300\u00a0kg (secondo fonti diverse da 100\u00a0kg).\nNel giugno 1938 furono ordinati alla PZL 300 esemplari del propulsore Mercury VIII, con consegna del primo esemplare prodotto su licenza nel giugno 1939. Il motore per il primo prototipo fu importato direttamente dalla Gran Bretagna e installato sul velivolo nel settembre 1938. Il primo prototipo era quasi pronto nel mese di ottobre, ma il suo completamento fu differito dal mancanza del carrello retrattile, consegnato in ritardo dalla ditta inglese Dowty.\nIl primo prototipo, indicato anche come PZL.50/I, avrebbe dovuto effettuare il primo volo nel settembre del 1938, con inizio delle consegne esattamente un anno dopo, ma esso pot\u00e9 effettuare il primo volo solamente nel febbraio 1939, nelle mani del collaudatore Jerzy Widawski.\nNonostante lo sviluppo dell'aereo fosse coperto dal massimo segreto, il 27 dello stesso mese il prototipo fu mostrato in forma statica al Ministro degli Esteri italiano, Conte Galeazzo Ciano. Le prove di volo furono effettuate principalmente dal collaudatore Boles\u0142aw Orli\u0144ski, ma molti altri piloti volarono con il prototipo. L'aereo, equipaggiato con il previsto propulsore radiale Bristol Mercury VIII da 840 hp, raggiunse una velocit\u00e0 massima stimata tra i 420 ed i 430 km/h. Il prototipo, anche senza l'armamento e radio installati, risult\u00f2 del tutto sottopotenziato, con prestazioni rilevate assai inferiori alle specifiche imposte dalla Polska Lotnictwo Wojskove. La velocit\u00e0 massima dell'aereo risultava di 400\u00a0km/h, mentre l'autonomia arrivava a 750\u00a0km, inoltre la velocit\u00e0 di salita e la manovrabilit\u00e0 erano totalmente insufficienti. Dopo aver apportato alcune modifiche all'impennaggio di coda, la manovrabilit\u00e0 divenne soddisfacente. Il propulsore Bristol Mercury VIII di produzione nazionale lament\u00f2 problemi alla distribuzione a causa della presa d'aria del carburatore, e fu sostituito da un esemplare originale inglese. Inoltre venne migliorato il rapporto di carburazione, ottenendo cos\u00ec qualche miglioramento delle prestazioni, con la velocit\u00e0 massima che arriv\u00f2 a 442\u00a0km/h. I piloti collaudatori, tuttavia, continuarono sempre a lamentarsi della scarsa potenza propulsiva installata sull'aereo. Anche se equipaggiato con un motore migliore alcuni osservatori stimarono che un esemplare di produzione avrebbe raggiunto al massimo la velocit\u00e0 di 470 km/h.\nNel mese di aprile del 1939 il nuovo comandante dell'aviazione, generale Kalkus, e l'Ispettore Generale della Difesa Aerea J\u00f3zef Zaj\u0105c decisero che il progetto PZL.50 non raggiungeva i suoi obiettivi per cui ordinarono alla fabbrica costruttrice di continuare a svilupparlo ulteriormente, con la realizzazione di una versione migliorata del velivolo. La produzione iniziale venne limitata ad una serie di 25-30 degli aeromobili inizialmente ordinati, designati PZL.50 Jastrz\u0105b A.\nI velivoli prodotti in serie avrebbero incorporato un diverso tettuccio ed una carenatura nella parte ventrale della fusoliera, con l'aumento della superficie alare da 15,8 a 19 m\u00b2.\nIn attesa del nuovo aereo, per riequipaggiare i reparti furono urgentemente ordinati in Francia 160 caccia Morane-Saulnier MS.406 e 10 caccia Hawker Hurricane Mk.I in Inghilterra. In pi\u00f9, come misura provvisoria, venne decisa la produzione di 100 nuovi caccia PZL P.11g Kobuz ottenuti dall'installazione, sulla cellula del PZL P.11c, del motore Bristol Mercury VIII.\nSul secondo prototipo, designato PZL.50/II Jastrz\u0105b, venne scelto di installare un moderno propulsore della potenza di 1\u00a0200-1\u00a0400\u00a0hp. Inizialmente si pens\u00f2 di ricorrere al motore francese Gnome-et-Rh\u00f4ne GR.14Kirs da 870 CV previsto per la seconda versione di serie, PZL.50Jastrz\u0105b B, ma apparve subito chiaro che il problema principale del velivolo era sempre l'insufficiente potenza installata, per cui furono considerate ulteriori alternative. Solamente nel 1939 venne acquistato, per il PZL.50/II, un propulsore Gnome-Rh\u00f4ne 14N21 da 1\u00a0100 hp, scelto anche per la versione PZL.50 Jastrz\u0105b B (velocit\u00e0 massima valutata 560\u00a0km/h). Inoltre la Polska Lotnictwo Wojskove pens\u00f2 anche di ricorrere al motore radiale Bristol Taurus III o IV erogante 1\u00a0150\u00a0hp (velocit\u00e0 valutata 530\u2013560\u00a0km/h). La PZL disponeva di un accordo di produzione su licenza piuttosto ampio con l'inglese Bristol, per cui si consider\u00f2 anche l'adozione del propulsore Bristol Hercules da 1\u00a0375 hp e del nazionale PZL Waran da 1\u00a0200 CV (allora in corso di sviluppo). In attesa dell'effettiva disponibilit\u00e0 di questi radiali di grande potenza, venne contattata l'americana Pratt &amp; Whitney per l'acquisto del Twin Wasp da 1\u00a0000 CV.\nIl motore Gnome-Rh\u00f4ne 14N21 fu consegnato solamente nell'agosto 1939, mentre il pi\u00f9 nuovo motore inglese Bristol Taurus fu disponibile per la consegna nei mesi di ottobre o novembre, ma lo scoppio della seconda guerra mondiale lo imped\u00ec. Da notare che l'iniziale sviluppo del propulsore Bristol Taurus fu molto problematico.\nPer sperimentare l'installazione sulla cellula del PZL.50 di un propulsore in linea, gi\u00e0 nel 1938 l'ingegner Wsiewo\u0142od Jakimiuk propose l'allestimento di un terzo prototipo, designato PZL.50/III, e successivamente PZL.56 Kania. Questo doveva essere dotato di motore Hispano-Suiza HS.12Y o HS.12Z, raffreddato a liquido. Il prototipo della nuova versione era ancora in costruzione al momento dell'attacco tedesco.\nAllo scoppio della guerra con la Germania, il 1\u00ba settembre 1939, durante la campagna di Polonia erano disponibili solamente i primi due prototipi del PZL.50 (il secondo senza propulsore installato), mentre il terzo era in costruzione. In pi\u00f9 erano disponibili parti costruite per i primi cinque esemplari della serie PZL.50 Jastrz\u0105b A. Sembra che il secondo prototipo non abbia, effettivamente, mai volato. La sua cellula era pronta alla data dell'attacco tedesco e si stava aspettando la consegna del propulsore per iniziare i collaudi in volo. Questo prototipo doveva essere il banco prova della prevista versione PZL.50 Jastrz\u0105b B dotata del propulsore nazionale PZL Waran. L'invasione tedesca e lo sfavorevole andamento delle sorti della guerra, impedirono ogni ulteriore sviluppo.\nSecondo recenti studi sembra che fossero previsti un prototipo PZL.50 Jastrz\u0105b A con motore Bristol Mercury VIII, un PZL.50/II Jastrz\u0105b B con motore PZL Waran, Bristol Hercules o Gnome-Rh\u00f4ne 14N50, un PZL.50 Jastrz\u0105b B con motore Gnome-Rh\u00f4ne 14K, un PZL.50Jastrz\u0105b C con motore Pratt &amp; Whitney R-1830 Twin Wasp, un PZL.56 Kania con motore Hispano-Suiza 12Y ed un PZL.54 Ry\u015b con due motori Hispano-Suiza 12Z. Inoltre a quell'epoca lo studio tecnico della PZL diretto dall'ingegner Jerzy D\u0105browski, autore anche del bombardiere PZL.37 \u0141o\u015b, stava gi\u00e0 lavorando al successivo aereo da cacciaPZL.55. Quest'ultimo ebbe un poco noto sviluppo postbellico in Gran Bretagna, il Percival Gazelle.\nAllo scoppio della seconda guerra mondiale, e con la conseguente invasione tedesca, il 2-3 settembre 1939 gli aerei incompleti vennero trasferiti dalla fabbrica WP-1 di Varsavia-Oke\u00e7ie alle officine auto di via Czerniakowska, sempre a Varsavia, dove furono catturati dai tedeschi, e successivamente demoliti. Assieme ai prototipi del caccia PZL P.11g Kobuz e del cacciabombardiere PZL.46 Sum, il primo prototipo del PZL.50 venne evacuato verso est, con ai comandi il collaudatore Jerzy Widawski che lo port\u00f2 in vol\u00f2 verso Leopoli il 6 settembre. Purtroppo l'aereo esaur\u00ec il combustibile e si schiant\u00f2 durante un atterraggio di fortuna, nei pressi di Rawa Ruska.\nA causa della segretezza che circond\u00f2 sempre questo aereo, per oltre 65 anni il suo aspetto rimase solo parzialmente conosciuto sulla base dei frammenti di quattro fotografie del primo prototipo, realizzate nel corso della presentazione a Galeazzo Ciano, due delle quali sono riportate nel libro \"Polish Aircraft 1893-1939\" di Jerzy B. Cynk. Questo libro contiene anche i disegni rappresentativi delle varie versioni dell'aereo. Inoltre, nel 2005, sono state scoperte un paio di fotografie che mostrano un aeromobile incompleto nelle officine di via Czerniakowska. Le fotografie, che sono state fatte dai soldati tedeschi e da un fotografo dilettante polacco, hanno reso possibile ricostruire l'autentico l'aspetto del PZL.50.\nEsemplari attualmente esistenti.\nAd oggi non risulta essere sopravvissuto alcun esemplare completo, o parti, del PLZ.50 Jastrz\u0105b.\nCultura di massa.\nIl caccia PZL.50 Jastrz\u0105b \u00e8 apparso nella serie di fumetti Blackhawk, nel Numero 45 \"Secret Origins\", dell'ottobre 1989. Questa striscia di fumetti, in continuit\u00e0 con la mini-serie originale Blackhawk creata da Howard Chaykin, a parte l'uso del nome Janos Prohaska per il protagonista, \u00e8 in accordo con la storia della serie originale. L'identificazione del PZL P.50a come i caccia Blackhawk che volarono contro i tedeschi \u00e8 credibile."}
{"id": "4192696", "revid": "46931", "url": "https://it.wikipedia.org/wiki?curid=4192696", "title": "Douglas Fairbanks Jr. Presents", "text": ""}
{"id": "4192699", "revid": "86599", "url": "https://it.wikipedia.org/wiki?curid=4192699", "title": "Lista di asteroidi (90001-91000)", "text": "Di seguito una lista di asteroidi dal numero 90001 al 91000 con data di scoperta e scopritore."}
{"id": "4192701", "revid": "1186766", "url": "https://it.wikipedia.org/wiki?curid=4192701", "title": "Pittis", "text": ""}
{"id": "4192704", "revid": "539461", "url": "https://it.wikipedia.org/wiki?curid=4192704", "title": "Piacentinu Ennese", "text": ""}
{"id": "4192711", "revid": "124821798", "url": "https://it.wikipedia.org/wiki?curid=4192711", "title": "Luigi Zoia", "text": "Zoia (il cognome viene scritto anche con la grafia \u201cZoja\u201d) \nLa carriera sportiva.\nCintura nera del sesto dan, \u00e8 stato pi\u00f9 volte campione italiano, campione europeo e vicecampione del mondo di karate di Stile Shotokan. Come imprenditore ha portato in Italia dagli Stati Uniti uno dei primi Hedge fund europei.\nAllievo di prima generazione del maestro Hiroshi Shirai, inizia la pratica del karate Shokotan nel 1965 a Milano. Cintura nera gi\u00e0 dopo un anno[necessaria fonte], diviene membro della squadra nazionale italiana dal 1968 al 1976. Diventa il primo campione italiano nel 1969, e difende con successo il titolo anche negli anni successivi 1970 e 1971. Nel 1970 la casa editrice Panini dedica una figurina a Zoia nell'album Campioni dello Sport anno 1969/1970.\nZoia vince il titolo di campione europeo di karate per tre anni di seguito, nel 1971 e 1973. (Nel 1972 lo vince comunque un Italiano, Giuseppe Beghetto). \u00c8 poi vice campione del mondo di karate nel 1971, nel 1973 e nel 1975. Durante il campionato del mondo di karate svoltosi a Tokyo nel luglio del 1973 la Japan Karate Association Kantosho lo premia come \"l'atleta e combattente pi\u00f9 completo\".\nDurante il servizio militare, svolto nell'Arma dei Carabinieri nel 1974, viene accolta la sua proposta di fondare la squadra di karate nel Gruppo sportivo dell'Arma, di cui \u00e8 il primo maestro, e per la quale riceve una decorazione militare al merito sportivo.\nNel biennio 1975-1976 \u00e8 membro del consiglio di amministrazione e vice presidente della Federazione Italiana Karate.\nLa diffusione dei valori della \"leadership consapevole\".\nNel 2009 fonda l'associazione culturale Life Journey di cui \u00e8 presidente. Lo scopo dell'associazione \u00e8 lo sviluppo di una cultura per la leadership basata sui valori.\nDal 2012 \u00e8 presidente di The Conscious Business Group, associazione senza fini di lucro che si propone di promuovere, sviluppare e diffondere i principi della leadership consapevole nel mondo del business.\nNel 2013 pubblica il libro autobiografico \"Cadere sette volte... rialzarsi otto\" edito da Armenia editore, nel quale racconta la sua esperienza di uomo, imprenditore e karateka. Il 6 ottobre 2014, dato il successo della precedente edizione, il libro viene ripubblicato dalla casa editrice Mental Fitness Publishing.\nL'attivit\u00e0 come imprenditore e manager.\nLaureato all'Universit\u00e0 Bocconi nel 1974, nel 1976 Zoia inizia a lavorare per Citibank a Milano. Nel 1982 si trasferisce a New York e nel 1986 lascia Citibank per iniziare un'attivit\u00e0 di imprenditore nel settore immobiliare a New York. Dal 1999 lavora nel settore della finanza creando e gestendo un Hedge fund offshore. Dal 1999 fino al 2004 \u00e8 presidente e amministratore delegato di HFR Europe, azienda che fornisce servizi di asset management a investitori istituzionali europei. Sotto la sua gestione il fondo arriva a totalizzare una raccolta di 1,9 miliardi di dollari. In quel periodo \u00e8 azionista e membro del consiglio di amministrazione di Akros Hfr Sgr del gruppo Banca Popolare di Milano.\n\u00c8 attivo sul mercato internazionale come imprenditore con interessi in diversi settori, principalmente il settore immobiliare e finanziario."}
{"id": "4192712", "revid": "767487", "url": "https://it.wikipedia.org/wiki?curid=4192712", "title": "Lista di asteroidi (91001-92000)", "text": "Di seguito una lista di asteroidi dal numero 91001 al 92000 con data di scoperta e scopritore."}
{"id": "4192714", "revid": "132266", "url": "https://it.wikipedia.org/wiki?curid=4192714", "title": "Zona di protezione ittica e ambientale", "text": ""}
{"id": "4192717", "revid": "52472227", "url": "https://it.wikipedia.org/wiki?curid=4192717", "title": "Domenic Pittis", "text": ""}
{"id": "4192719", "revid": "287204", "url": "https://it.wikipedia.org/wiki?curid=4192719", "title": "Bell Challenge 2012 - Doppio", "text": "Il doppio del Bell Challenge 2012 \u00e8 stato un torneo di tennis facente parte del WTA Tour 2012.\nRaquel Kops-Jones e Abigail Spears erano le detentrici del torneo, ma non hanno preso parte a questa edizione del torneo.\nTatjana Maria e Kristina Mladenovic hanno sconfitto in finale Alicja Rosolska e Heather Watson per 7-65, 66-7, [10-7]."}
{"id": "4192720", "revid": "539461", "url": "https://it.wikipedia.org/wiki?curid=4192720", "title": "Pesca di Leonforte", "text": ""}
{"id": "4192721", "revid": "300067", "url": "https://it.wikipedia.org/wiki?curid=4192721", "title": "Dea Klein", "text": ""}
{"id": "4192722", "revid": "300067", "url": "https://it.wikipedia.org/wiki?curid=4192722", "title": "Dea \u0160umanovac", "text": ""}
{"id": "4192723", "revid": "300067", "url": "https://it.wikipedia.org/wiki?curid=4192723", "title": "Dea Sumanovac", "text": ""}
{"id": "4192727", "revid": "132266", "url": "https://it.wikipedia.org/wiki?curid=4192727", "title": "ZERP", "text": ""}
{"id": "4192734", "revid": "100241934", "url": "https://it.wikipedia.org/wiki?curid=4192734", "title": "Filler (ingegneria)", "text": "Con il termine filler viene indicato l'aggregato di dimensioni ridottissime (&lt; 0,063\u00a0mm) che ha la funzione di riempitivo poich\u00e9 le ridotte dimensioni permettono di ridurre la percentuale di vuoti di un conglomerato artificiale.\nViene utilizzato in diversi campi dell'ingegneria civile e in special modo per il confezionamento di, malte, conglomerati cementizi e bituminosi.\nI filler sono costituiti da granuli lapidei prevalentemente passanti allo staccio da 0.063 mms e sono classificati in funzione dei trattenuti sugli stacci 2, 0.125, 0.063. \nIn italiano, il termine filler \u00e8 anche usato in un senso pi\u00f9 ampio per descrivere sostanze che possono essere aggiunte ad una miscela per migliorare le sue propriet\u00e0. Per esempio, la sabbia o fibre negli intonaci potrebbero essere chiamati \"filler\", sebbene sabbia e fibre di normali dimensioni superino le dimensioni di &lt; 0,063\u00a0mm."}
{"id": "4192736", "revid": "580", "url": "https://it.wikipedia.org/wiki?curid=4192736", "title": "Margaret Chan", "text": "Biografia.\nDopo la laurea in medicina alla University of Western Ontario, la Chan consegu\u00ec un Master of Public Health e in seguito venne assunta al Dipartimento della Salute di Hong Kong. Nel 1992 ne venne nominata vicedirettore e appena due anni dopo divenne direttore, prima donna in assoluto ad occupare questo posto. In questa sede si occup\u00f2 fra le altre cose delle emergenze H5N1 e SARS.\nDopo venticinque anni di servizio la Chan abbandon\u00f2 il governo di Hong Kong nel 2003 per aderire all'OMS. Nel 2007 venne scelta per presiedere l'organizzazione e le venne affidato un mandato della durata di cinque anni; alla scadenza del primo mandato nel 2012, la dottoressa Chan venne riconfermata per un secondo.\nMargaret Chan, oltre ad essere stata nominata ufficiale dell'Ordine dell'Impero Britannico dalla sovrana Elisabetta II, \u00e8 stata ripetutamente inclusa dalla rivista Forbes nella sua lista delle 100 donne pi\u00f9 potenti del mondo: nel 2007 era al trentasettesimo posto, nel 2008 all'ottantaquattresimo, nel 2009 al trentottesimo, nel 2011 al sessantottesimo e nel 2012 al trentasettesimo."}
{"id": "4192741", "revid": "287204", "url": "https://it.wikipedia.org/wiki?curid=4192741", "title": "Intoxication (album)", "text": ""}
{"id": "4192744", "revid": "1543377", "url": "https://it.wikipedia.org/wiki?curid=4192744", "title": "Tashkent Open 2012 - Doppio", "text": "Il doppio del Tashkent Open 2012 \u00e8 stato un torneo di tennis facente parte del WTA Tour 2012.\nEl\u00e9ni Daniil\u00eddou e Vitalija D'ja\u010denko erano le detentrici del titolo ma non hanno partecipato insieme a questa edizione del torneo. La Daniilidou in coppia con Eva Birnerov\u00e1 \u00e8 stata sconfitta al primo turno dalle sorelle Kichenok. La Diatchenko in coppia con Akgul Amanmuradova \u00e8 stata eliminata in semifinale da Paula Kania e Polina Pekhova.\nLa coppia Kania-Pekhova ha poi superato in finale Anna \u010cakvetadze e Vesna Dolonc che si sono ritirate dopo aver perso il primo set per 6-2."}
{"id": "4192745", "revid": "287204", "url": "https://it.wikipedia.org/wiki?curid=4192745", "title": "Intoxication (singolo)", "text": ""}
{"id": "4192752", "revid": "1543377", "url": "https://it.wikipedia.org/wiki?curid=4192752", "title": "Pietra Zanata", "text": "Pietra Zanata \u00e8 una piccola pietra con forma allungata con iscrizioni di presunte origini Guanci, gli antichi aborigeni delle Isole Canarie. \nL'appellativo Zanata gli deriva dal nome di una etnia nordafricana del gruppo dei Berberi.\nLa roccia \u00e8 stata trovata su una montagna nel nord dell'isola di Tenerife, nel comune di El Tanque. Sulla sua superficie appaiono iscrizioni Tifinagh, per le quali la pietra era legata alle pratiche religiose degli aborigeni. La pietra \u00e8 ora nel Museo de la Naturaleza y el Hombre nella citt\u00e0 di Santa Cruz de Tenerife. La pietra \u00e8 datata tra i secoli V AC e secoli VII DC."}
{"id": "4192756", "revid": "228587", "url": "https://it.wikipedia.org/wiki?curid=4192756", "title": "Ascari A10", "text": "La Ascari A10 \u00e8 un'automobile prodotta dalla societ\u00e0 inglese Ascari Cars che \u00e8 stata fondata dal miliardario olandese Klaas Zwart.\nSi tratta di una evoluzione stradale dell'auto da corsa KZ1-R, che ha disputato il Campionato GT Spagnolo, con entrambe le vetture ideate dall'ex designer di Formula 1 Paul Brown. \u00c8 la terza vettura stradale prodotta dalla societ\u00e0, dopo la Ecosse e la KZ1, il nome di A10 \u00e8 stato adottato per commemorare il 10\u00ba anniversario della societ\u00e0.\nLa A10 \u00e8 dotata del motore S62B50, V8 di origine BMW da 5 litri di cilindrata e oltre 600 cavalli di potenza, abbinato a un cambio a sei marce manuale sequenziale, con un cambio manuale normale disponibile come optional. La A10 condivide la stessa base del telaio in fibra di carbonio della KZ1, con nuovi elementi di carrozzeria e le sospensioni di derivazione racing.\nNonostante l'aggiunta di un roll bar con specifiche FIA e il sistema antincendio da gara, il peso rimane relativamente contenuto a soli 1.280 kg, a questo contribuisce la rimozione dei pannelli insonorizzanti, dell'aria condizionata e dell'impianto stereo.\nLa societ\u00e0 prevedeva di assemblare a mano 50 A10S nella sua fabbrica in Inghilterra di Banbury, ad un prezzo di circa 450.000 Euro (350.000 sterline), ma non riusc\u00ec nell\u2019intento.\nSpecifiche tecniche.\ntipo motore: 8 cilindri a V\ncilindrata: 4,941 cc V8\npotenza: 625 cavalli (466 kW; 634 PS) @ 7500 giri/minuto\ncoppia max: 560 N/m @ 5500 giri/minuto\nPrestazioni rilevate.\n0\u2013100 km/h: 3.0 sec\n0\u2013160 km/h: 5.8 sec\n400 m: 10.8 secondi a 222 km/h\nVelocit\u00e0 massima: 346 km/h"}
{"id": "4192758", "revid": "86599", "url": "https://it.wikipedia.org/wiki?curid=4192758", "title": "Lista di asteroidi (92001-93000)", "text": "Di seguito una lista di asteroidi dal numero 92001 al 93000 con data di scoperta e scopritore."}
{"id": "4192761", "revid": "450700", "url": "https://it.wikipedia.org/wiki?curid=4192761", "title": "Sodio-potassio ATPasi", "text": ""}
{"id": "4192763", "revid": "450700", "url": "https://it.wikipedia.org/wiki?curid=4192763", "title": "ATPasi sodio-potassio", "text": ""}
{"id": "4192764", "revid": "767487", "url": "https://it.wikipedia.org/wiki?curid=4192764", "title": "Lista di asteroidi (93001-94000)", "text": "Di seguito una lista di asteroidi dal numero 93001 al 94000 con data di scoperta e scopritore."}
{"id": "4192766", "revid": "686936", "url": "https://it.wikipedia.org/wiki?curid=4192766", "title": "Garrett Celek", "text": "Carriera.\nSan Francisco 49ers.\nDopo non essere stato scelto nel Draft 2012, Celek firm\u00f2 in qualit\u00e0 di free agent coi San Francisco 49ers, riuscendo ad entrare nei 53 uomini del roster attivo per l'inizio della stagione regolare. Nella sua stagione da rookie disput\u00f2 13 partite, ricevendo 4 passaggi per 51 yard. Nella successiva scese in campo per 12 volte, inclusa la prima come titolare. Si ritir\u00f2 dopo la stagione 2019."}
{"id": "4192771", "revid": "767487", "url": "https://it.wikipedia.org/wiki?curid=4192771", "title": "Lista di asteroidi (94001-95000)", "text": "Di seguito una lista di asteroidi dal numero 94001 al 95000 con data di scoperta e scopritore."}
{"id": "4192773", "revid": "599013", "url": "https://it.wikipedia.org/wiki?curid=4192773", "title": "Jan van der Sluis", "text": "Nel 1912 ha preso parte alle Giochi olimpici di Stoccolma, dove l'Olanda \u00e8 arrivata terza."}
{"id": "4192775", "revid": "38120", "url": "https://it.wikipedia.org/wiki?curid=4192775", "title": "Rayman Forever", "text": ""}
{"id": "4192776", "revid": "2031676", "url": "https://it.wikipedia.org/wiki?curid=4192776", "title": "F(x)", "text": "Le f(x) () sono un gruppo musicale sudcoreano, formatosi a Seul nel 2009.\nLe f(x) sono famose per il loro stile eterogeneo e sperimentale; dal loro debutto, hanno pubblicato 4 album in studio, due EP e un repackage.\nIl gruppo era originalmente composto da 5 (in ordine di et\u00e0 Krystal, Sulli, Luna, Amber e Victoria) ma dopo l'abbandono di Sulli nel 2015, le f(x) sono ora 4.\nNome.\nIl nome del gruppo \u00e8 un acronimo inverso nel quale la \"f\" sta per \"flower\" (fiore in lingua inglese), mentre la \"x\" sta per il cromosoma X.\nStoria.\n2009-2010: debutto con \"La ChA TA\" e \"Nu ABO\".\nLe f(x) erano state introdotte per la prima volta con un teaser pubblicato il 24 agosto 2009.\nIl gruppo debutta sul mercato il 1\u00ba settembre 2009, con la pubblicazione del singolo digitale \"La ChA TA\". Le f(x) si esibiscono per la prima volta il 5 settembre 2009 nel programma Music Core di MBC. Poco dopo il debutto, il gruppo pubblica un singolo chiamato \"Chocolate Love\", come sponsor per LG. Il 9 novembre il gruppo rilascia il primo singolo fisico \"Chu~\u2661\".\nIl 4 maggio 2010 le f(x) pubblicano il loro primo EP \"Nu ABO\" nel 2010, ottenendo la seconda posizione della classifica Gaon Chart. Il singolo omonimo estratto \u00e8 stato registrato in prima posizione nelle classifiche sudcoreane.\nIn giugno 2010 Amber prende una pausa dal gruppo a causa di un infortunio alla caviglia.\nDurante l'anno le f(x) filmarono due reality show, \"Hello f(x)\" e \"f(x) Koala\".\n2011-2012: primo album in studio e successo internazionale.\nAll'inizio dell'anno Amber torna nel gruppo.\nIl 20 aprile 2011 le f(x) pubblicano il loro album d'esordio \"Pinocchio,\" il quale raggiunge la prima posizione in Corea del Sud e la sedicesima in Giappone. Il singolo estratto dall'album, \"Pinocchio (Danger)\", raggiunse la vetta della classifica dei singoli pi\u00f9 venduti in Corea del Sud. A giugno, Pinocchio venne ri-pubblicato sotto il nome di \"Hot Summer\". L'omonimo singolo fu un remake della canzone \"Hot Summer\" dei Monrose. L'album contiene anche i precedenti singoli \"Chu~\u2661\" e \"La ChA TA\". Hot Summer fu un enorme successo, tanto che furono vendute 375,000 copie nella prima settimana dalla pubblicazione. Alla fine dell'anno, la canzone vendette 2,909,384 copie, diventando cos\u00ec una delle canzoni pi\u00f9 popolari del 2011. Nello stesso anno, il gruppo vinse ai Korean Music Awards nella categoria \"gruppo dell'anno\" ed ai Golden Disk Awards nella categoria Disk Bonsang.\nIl 10 giugno 2012 il gruppo pubblica il secondo EP \"Electric Shock\", che arriva in prima classifica su Gaon Chart, e sulle classifiche digitali di iTunes sia negli Stati Uniti che in Canada. L'eponimo singolo guadagna molta popolarit\u00e0, conseguendo un all-kill in patria.\n2013-2014: \"Pink Tape\", \"Red Light\" e pausa di Sulli.\nIl 29 luglio 2013 viene pubblicato il secondo album in studio \"Pink Tape\", che ha come singolo \"Rum Pum Pum Pum\". L'album si rivela un successo, ottenendo il primo posto nelle classifiche Gaon Chart, Billboard's Kpop Hot 100 e World's Album Chart. L'album viene inoltre incluso da Fuse nella classifica de \"I 41 Migliori Album del 2013\" e una traccia dell'album, \"Airplane\", viene classificata terza nella classifica Billboard de \"Le 20 migliori canzoni kpop del 2013\".\nIl terzo album in studio, \"Red Light\", con il suo eponimo singolo, viene pubblicato ufficialmente il 7 luglio 2014, a distanza di quasi un anno dall'ultimo rilascio. Il video musicale guadagna 2 milioni di visualizzazioni su YouTube il giorno della pubblicazione. L'album riceve un discreto successo in Corea ed internazionalmente.\nIl 17 luglio 2014, il gruppo si esibisce nel programma M!Countdown senza Sulli. SM Entertainment annuncia che Sulli aveva problemi di salute e non era in grado di esibirsi. Tuttavia Sulli non appare nemmeno alle esibizioni successive, finch\u00e9 il gruppo non ha interrotto bruscamente le attivit\u00e0 promozionali. Questo avvenimento porto a molte speculazioni, tra cui che il gruppo si sarebbe sciolto o che Sulli lo avrebbe abbandonato.\nIl 24 luglio 2014, S.M. Entertainment pubblica una dichiarazione sul sito ufficiale delle f(x), la quale informa che Sulli si sentiva \"psicologicamente e fisicamente esausta dai continui commenti maliziosi e dalle false dicerie che parlavano di lei\", e che si sarebbe presa una pausa dal mondo dell'intrattenimento, senza comunque abbandonare il quintetto. Le f(x) avrebbero tuttavia continuato le loro attivit\u00e0 senza di lei.\nIl gruppo vinse un Bonsang ai Golden Disk Awards e vinse il premio 'Group Artist' ai Korean Entertainment Arts Award.\n2015: uscita di Sulli e \"4 Walls\".\nIl 22 luglio 2015 il gruppo pubblica una raccolta di singoli in giapponese, \"Summer Special Pinocchio / Hot Summer\", che debutta al numero 23 nella classifica giapponese Oricon.\nIl 6 agosto dello stesso anno, dopo quasi un anno di assenza, Sulli abbandona ufficialmente il gruppo per motivi personali.\nIl 27 ottobre 2015 il gruppo pubblica il quarto album in studio, \"4 Walls\", che ha come singolo l'omonima canzone. L'album raggiunge le 66,000 copie vendute nella prima settimana dal rilascio e ottiene un discreto successo.\nA dicembre le f(x) pubblicano il singolo \"Wish List\", che fa parte dell'album natalizio di S.M. Entertainment, \"Winter Garden\". Il gruppo vince il premio \"Global Fans Choice\" ai Mnet Asian Music Awards, alla fine del 2015.\nIl 13 febbraio 2015 Amber debutta come solista pubblicando l'EP \"Beautiful\". Il singolo estratto dell'album, \"Shake That Brass\", ha come feature Taeyeon delle Girls' Generation. Amber ha partecipato alla composizione e alla scrittura della maggior parte delle canzoni dell'EP.\n2016-presente: debutti solistici e pausa.\nNel gennaio 2016, il gruppo vince un Bonsang ai Golden Disk Awards.\nIl 22 luglio pubblicano il singolo \"All Mine\" attraverso il progetto SM Station. Il video musicale fu completamente diretto da Amber.\nIl 2 novembre rilasciano una raccolta di singoli in giapponese, che include \"4 Walls\" e \"Cowboy\".\nIl 31 maggio 2016 Luna debutta come solista attraverso l'EP \"Free Somebody\". Il singolo dell'EP \u00e8 chiamato anch'esso \"Free Somebody\", ed \u00e8 una traccia future house composta dal gruppo di produzione svedese \"The Family\" ed il cantautore americano JoJo. Le canzoni \"Pretty Girl (I Wish)\" e \"My Medicine\" sono state interamente scritte e composte da Luna. L'album \u00e8 un misto di synthpop, R&amp;B, electropop e future house. L'EP ha venduto pi\u00f9 di 10,000 copie.\nSuccessivamente i membri del gruppo hanno deciso di concentrarsi pienamente sulle proprie carriere individuali.\nNell'agosto 2019 il gruppo si \u00e8 riunito e si \u00e8 esibito al concerto SM Town Live 2019 a Tokyo come terzetto, in assenza di Victoria.\nIl 1\u00ba settembre 2019 Amber ha annunciato di aver rescisso il contratto con SM Entertainment, cos\u00ec come Luna il 5 settembre.\nNell'ottobre 2020 anche Krystal ha deciso di non rinnovare il contratto con SM Entertainment.\nTourn\u00e9e.\nIl primo concerto del gruppo si tenne a fine 2016 ed inizio 2017, chiamato \"Dimension 4 - Docking Station\".\nFu composto di tre giornate a Seul, dal 29 al 31 gennaio e sei tappe in Giappone, a Tokyo, Fukuoka, Osaka, Aichi, rispettivamente il 20, 21, 23, 25, 26 e 28 febbraio 2017.\nIl 2 e il 3 novembre ci fu un encore a Yokohama."}
{"id": "4192781", "revid": "599013", "url": "https://it.wikipedia.org/wiki?curid=4192781", "title": "Dolf van der Nagel", "text": "Nel 1912 fu selezionato, come riserva, per i Giochi olimpici di Stoccolma."}
{"id": "4192782", "revid": "86599", "url": "https://it.wikipedia.org/wiki?curid=4192782", "title": "Lista di asteroidi (95001-96000)", "text": "Di seguito una lista di asteroidi dal numero 95001 al 96000 con data di scoperta e scopritore."}
{"id": "4192783", "revid": "228587", "url": "https://it.wikipedia.org/wiki?curid=4192783", "title": "Branded", "text": ""}
{"id": "4192793", "revid": "86599", "url": "https://it.wikipedia.org/wiki?curid=4192793", "title": "Lista di asteroidi (96001-97000)", "text": "Di seguito una lista di asteroidi dal numero 96001 al 97000 con data di scoperta e scopritore."}
{"id": "4192797", "revid": "92723", "url": "https://it.wikipedia.org/wiki?curid=4192797", "title": "Louis-Joseph Lu\u00e7on", "text": ""}
{"id": "4192799", "revid": "767487", "url": "https://it.wikipedia.org/wiki?curid=4192799", "title": "Come un tuono", "text": "Come un tuono (\"The Place Beyond the Pines\") \u00e8 un film del 2012 diretto da Derek Cianfrance.\nIl titolo originale \u00e8 la traduzione in inglese del nome della citt\u00e0 di Schenectady, nello Stato di New York, derivato a sua volta da una frase in lingua mohawk che significa \"posto al di l\u00e0 delle pianure di pini\".\nTrama.\n1997: Luke Glanton \u00e8 un abile pilota di moto che lavora come stuntman in uno spettacolo ambulante. Durante uno spettacolo svoltosi a New York, riceve visita da una sua vecchia compagna, Romina, e viene a sapere di essere il padre di suo figlio. Luke decide cos\u00ec di lasciare il suo lavoro come stuntman per rimanere in citt\u00e0 e impedire al bambino di crescere senza padre, come invece \u00e8 accaduto a lui. Nonostante ci\u00f2 Romina non lo vuole coinvolgere nella vita del bambino, anche per via della sua nuova relazione con un altro uomo di nome Kofi.\nLuke riesce cos\u00ec a trovare un lavoro nell'officina di Robin, mentre tenta ripetutamente di inserirsi nella vita di suo figlio. A causa del basso stipendio ricevuto, Luke chiede a Robin pi\u00f9 soldi in modo che possa contribuire alla crescita di suo figlio. Robin gli rivela per\u00f2 di non poterlo pagare, e che l'unico modo per avere una buona somma di denaro sia organizzare una rapina alla banca, cosa che lui aveva gi\u00e0 fatto con successo quattro volte. Nonostante l'iniziale riluttanza Luke accetta cos\u00ec di partecipare ad alcune rapine in piccole banche locali, utilizzando la motocicletta per fuggire e nascondersi, per poi subito dopo salire sul vano di carico di un camion guidato dal socio e parcheggiato poco distante completando cos\u00ec la fuga.\nLuke usa la sua parte di denaro guadagnata per riconquistare la fiducia di Romina, la quale si scopre ancora innamorata di lui, riuscendo cos\u00ec a passare anche pi\u00f9 tempo con il figlio. Il motociclista finisce per\u00f2 con lo scontrarsi con il compagno di Romina, aggredendolo durante un diverbio e finendo in carcere per lesioni aggravate. Robin gli paga la cauzione, e appena uscito fuori, Luke decide di riprendere immediatamente le loro rapine in banca. Robin per\u00f2, non volendo rischiare troppo, rifiuta e per non permettere all'amico di fare pazzie, gli smantella la moto. Luke per\u00f2, deciso a tutto nonostante il rifiuto di Romina di iniziare una nuova vita con lui, minaccia Robin con una pistola riprendendosi i soldi della cauzione. Prosegue cos\u00ec la sua folle corsa, ma la rapina condotta da solo finisce male, e si conclude con la sua morte, avvenuta in uno scontro a fuoco con il poliziotto Avery Cross, anch'egli padre da poco.\nLa scena si sposta nella vita di Avery Cross: dapprima osannato come eroe per aver ucciso il pericoloso malvivente, in seguito si trova coinvolto in affari loschi all'interno del distretto di polizia che vedono coinvolti alcuni suoi colleghi. Con l'aiuto del padre, influente personaggio e giudice della cittadina, sfrutta l'occasione per uscire dalla polizia, facendo emergere un giro di manomissione di prove in cui sono implicati diversi colleghi, e lanciarsi nella carriera politica. Quindici anni dopo Avery concorre per la carica di Procuratore.\n2012: c'\u00e8 un nuovo cambio di scena, i protagonisti sono Jason, il figlio del rapinatore ormai diciassettenne, e AJ, suo coetaneo e figlio di Cross. I due frequentano lo stesso liceo, ma ignari delle vicende che legano i loro padri, stringono amicizia. Una vicenda di ecstasy per\u00f2 li conduce entrambi in carcere, ma grazie al padre di AJ vengono tirati fuori velocemente. Il passato inevitabilmente riaffiora e la vecchia violenza chiama nuova violenza. Jason scopre pian piano il passato del padre defunto: dopo essersi recato nell'officina in cui Luke lavorava, trova Robin, che dopo tanti anni \u00e8 rimasto sempre l\u00ec, nella vecchia officina. Robin accoglie benevolmente il ragazzo e volentieri gli racconta di suo padre; gli mostra una foto del suo volto e gli regala i suoi vecchi occhiali, poich\u00e9 pensa che avrebbe desiderato tanto che suo figlio li avesse. Accumulando rabbia e dolore per il fatto di essere cresciuto senza un padre, Jason decide di farsi giustizia da solo: arriva a rapire Avery con l'intento di assassinarlo. Trovandosi di fronte all'ex poliziotto inginocchiato e piangente, colpito dal suo rimorso per avergli ucciso il padre, il ragazzo trova la forza per superare la violenza cieca che stava per annientarlo e abbandona la citt\u00e0 a bordo della vettura di Avery con il denaro trovato nel suo portafoglio insieme ad una foto conservata negli anni che ritraeva Jason con i genitori, in un breve momento felice. Dopo questa vicenda Avery viene eletto alla carica di procuratore federale degli Stati Uniti. Jason invece va via di casa, cercando di crearsi una propria vita, manda una busta alla madre contenente la foto che li vedeva felici quindici anni prima e compra una moto, per portare avanti la passione del padre, e per ricordarlo per il poco che aveva conosciuto di lui.\nProduzione.\nLe riprese hanno avuto luogo nel luglio 2011 e sono durate fino al gennaio del 2012 a causa di un lutto del regista. Sono state girate principalmente nello stato di New York, tra Schenectady, Niskayuna e Scotia. Il progetto per la realizzazione del film era in cantiere da diversi anni. L'idea era nata dopo la nascita del figlio di Cianfrance ed \u00e8 stata ispirata da un'opera di Jack London. Il film \u00e8 stato reso possibile grazie ai giovani produttori Alex Orlovsky, Lynette Howell e Jamie Patricof.\nCast.\nProtagonista del film \u00e8 Ryan Gosling, che aveva precedentemente lavorato con Cianfrance in \"Blue Valentine\" del 2010. Co-protagonisti sono Bradley Cooper, Eva Mendes e Rose Byrne; quest'ultima ha sostituito Greta Gerwig, inizialmente scelta per il ruolo della moglie di Avery Cross. Il cast \u00e8 completato da Ray Liotta nel ruolo di un poliziotto corrotto, Ben Mendelsohn, Dane DeHaan e Bruce Greenwood.\nColonna sonora.\nLa colonna sonora a cura di Mike Patton, oltre alle composizioni originali dello stesso autore, comprende musiche di vari artisti tra cui Arvo P\u00e4rt, Bon Iver, Ennio Morricone e Vladimir Ivanoff.\nPromozione.\nIl 22 dicembre 2012 \u00e8 stato diffuso online il trailer del film seguito, a pochi giorni di distanza, dal teaser poster e dalle prime immagini. Il 26 febbraio 2013 \u00e8 stata invece diffusa la versione italiana del trailer. Il 20 marzo 2013 la Lucky Red pubblica la nuova locandina italiana.\nDistribuzione.\nIl film \u00e8 stato presentato in anteprima mondiale il 7 settembre 2012 al Toronto International Film Festival. I diritti per la distribuzione statunitense sono stati acquistati dalla Focus Features, che distribuir\u00e0 il film nelle sale a partire dal 29 marzo 2013.\nIl film \u00e8 stato distribuito nelle sale cinematografiche italiane il 4 aprile 2013 dalla Lucky Red.\nAccoglienza.\nIl film fu un buon successo al botteghino, incassando complessivamente 35 milioni di dollari a fronte di un budget di 15 milioni. La pellicola ricevette anche recensioni molto positive da parte della critica, con il sito Rotten Tomatoes che diede al film una valutazione positiva dell'80%, sulla base di 196 recensioni, con un voto medio di 7,3/10. Anche su Metacritic la pellicola ebbe recensioni positive, con un punteggio di 68 su 100, basato su 42 critici."}
{"id": "4192801", "revid": "73843", "url": "https://it.wikipedia.org/wiki?curid=4192801", "title": "Kalvach", "text": ""}
{"id": "4192805", "revid": "729019", "url": "https://it.wikipedia.org/wiki?curid=4192805", "title": "26\u00aa Divisione fanteria &quot;Assietta&quot;", "text": "La 26\u00aa Divisione fanteria \"Assietta\" fu una grande unit\u00e0 del Regio Esercito, operativa durante la seconda guerra mondiale. Era in particolare una divisione di fanteria da montagna, che si distingueva dalle analoghe unit\u00e0 di fanteria ordinarie per la trazione del Reggimento di artiglieria divisionale, che risultava composto da due gruppi someggiati e di uno carrellato, invece che di due ippotrainati ed uno someggiato e per l'utilizzo di salmerie invece che del classico carreggio. Con il progredire della guerra e la progressiva motorizzazione di una parte considerevole delle artiglierie divisionali, le divisioni da montagna divennero sostanzialmente indistinguibili dalle normali divisioni di fanteria, e la denominazione specifica and\u00f2 progressivamente in disuso.\nStoria.\nLe origini dell'unit\u00e0 risalgono alla \"Brigata di Fanteria \"Pisa\"\", che in esecuzione della legge sull'ordinamento del Regio Esercito dell'11 marzo 1926, viene ricostituita su tre reggimenti (il 29\u00ba, il 30\u00ba ed il 63\u00ba Reggimento fanteria) ed assume il nominativo di \"XXVI Brigata di Fanteria\". L'8 febbraio 1934 si trasforma in \"Divisione Militare dell'Assietta (26\u00aa)\", ricevendo il 25\u00ba Reggimento artiglieria, ed il 1\u00ba aprile successivo perde il 30\u00ba Reggimento fanteria in favore del 38\u00ba Reggimento fanteria; il 6 agosto 1935 da divisione territoriale diventa grande unit\u00e0 operativa con il nominativo di \"Divisione di Fanteria Assietta (26\u00aa)\" su 38\u00ba e 63\u00ba Reggimento fanteria ed 25\u00ba Reggimento artiglieria e viene inviata prima in Libia italiana (settembre 1935), dove perde il 25\u00ba artiglieria in favore del 49\u00ba, poi in Eritrea (marzo 1936). Al momento dell'invio dell'\"Assietta\" in Eritrea, essa viene sostituita in Libia da una Divisione di Fanteria \"Assietta II\" (126\u00aa), basata sul 62\u00ba e l'81\u00ba Reggimento fanteria e sul 25\u00ba Reggimento artiglieria per Divisione di fanteria, che verr\u00e0 sciolta nel 1937.\nNel gennaio 1936 la divisione sbarca a Massaua e viene dislocata prima nella zona Edaga Rob\u00f2-Enticci\u00f2-Decamer\u00e8, poi a Macall\u00e8 a presidio dei capisaldi Sciafat-Doghe\u00e0 e Quih\u00e0-Egri Hariv\u00e0. A febbraio respinge diversi attacchi nella zona dell'Amba Aradam, sostenendo poi con alcuni reparti il fianco sinistro della Divisione di fanteria \"Sila\" durante la seconda battaglia del Tembien. In marzo-aprile \u00e8 impegnata nella protezione delle retrovie e delle vie di comunicazione delle unit\u00e0 che avanzano verso Addis Abeba, spostandosi verso prima l'Amba Alagi e poi ad Aderat. Alla fine delle operazioni belliche, in giugno le unit\u00e0 dell'\"Assietta\" eseguono operazioni di rastrellamento nel Gondar a sud del Lago Ascianghi, poi a luglio nella regione Uollo-Seggi\u00f9 ed a settembre nella zona di Dessi\u00e8, per rientra infine dal 2 febbraio in patria. Per sostituirla in Africa Orientale Italiana, all'inizio del 1937 viene costituita a Littoria la 26\u00aa Brigata mista \"Assietta\", basata sull'8\u00ba bis, sul 63\u00ba bis Reggimento fanteria e sul DIV Battaglione mitraglieri, che a fine gennaio viene trasformata in 1\u00aa Divisione di Fanteria \"Volontari del Littorio\", mentre i reparti dipendenti assumono la denominazione di 1\u00ba e 2\u00ba Reggimento fanteria e I Battaglione mitraglieri \"Volontari del Littorio\", ai quali si aggiunge il 1\u00ba Reggimento artiglieria \"Volontari del Littorio\". Il 5 aprile 1939, con la trasformazione delle divisioni da ternarie a binarie, la \"Divisione \"Assietta\"\" risulta costituita dal 29\u00ba e 30\u00ba Reggimento fanteria e dal 25\u00ba Reggimento artiglieria.\nIl 10 giugno 1940, la divisione prende parte alle operazioni della campagna di Francia, schierandosi al confine italo-francese, fra Punta Rochers Charniers e il Grand Queyron, lungo i settori del Monte Chaberton, del Monginevro ed a sbarramento della Val Thuras e del Ripa ed attaccando il Monte Gimon e la conca di Arbies il 18 giugno e le posizioni del Lac Noir e Rav des Routtettes il 20 giugno. Tra il 22 ed il 23 vengono occupate le fortificazioni del settore Monte Chenaillet-Sommet des Anges, mentre l'attacco alla conca di Edafon viene sospeso dall'armistizio di Villa Incisa.\nRientrata nella Venezia Giulia nella zona di Aidussina, nell'aprile del 1941 viene prima schierata sul confine italo-jugoslavo inquadrata nel VI Corpo d'armata da Monte Lepre a Monte Giavornico, poi in zona di occupazione a Delnice. A maggio rientra prima a Villa del Nevoso, poi nella sede di guarnigione di Asti. Nella prima met\u00e0 di agosto viene trasferita in Sicilia alle dipendenze del XII Corpo d'Armata, dove assume la responsabilit\u00e0 del settore costiero tra Porto Empedocle, Gela e Licata. Dopo lo sbarco alleato proprio tra Gela e Licata, la divisione si attesta sui capisaldi di Roccapalumba, Lercara Friddi e Prizzi, a sbarrare la direttrice Agrigento-Palermo. Il 16 luglio l'unit\u00e0 \u00e8 costretta ad arretrare sulla linea Cerda-Chiusa Sclafani. Il ripiegamento, mantenendo sempre il contatto con il nemico ed effettuando puntate controffensive, continua il 23 su Santo Stefano di Camastra-Mistretta, il 29 sulla linea San Fratello-Monte Pelata-Troina, il 6 agosto su Tortorici. La pressione di notevoli forze corazzate americane, prima contenute a prezzo di gravi sacrifici, alla fine costringe la divisione, provata da gravi perdite di uomini e mezzi, ad arretrare su Messina e ad attraversare lo Stretto. Riportata ad Asti per il riordino, qui viene colta dall'armistizio di Cassibile, che porta allo scioglimento della grande unit\u00e0."}
{"id": "4192806", "revid": "122606055", "url": "https://it.wikipedia.org/wiki?curid=4192806", "title": "Lista di asteroidi (97001-98000)", "text": "Di seguito una lista di asteroidi dal numero 97001 al 98000 con data di scoperta e scopritore."}
{"id": "4192808", "revid": "84184", "url": "https://it.wikipedia.org/wiki?curid=4192808", "title": "LiquidFeedback", "text": "LiquidFeedback (abbreviato in LQFB) \u00e8 un software studiato per raccogliere opinioni condivise all'interno di una comunit\u00e0, secondo i principi della democrazia liquida; quest'ultima include contemporaneamente i concetti di democrazia rappresentativa e democrazia diretta.\nIl software si ripropone di creare una rappresentazione accurata delle opinioni espresse dai membri della comunit\u00e0, senza che sia alterata da gerarchie sociali e dalle disparit\u00e0 di conoscenze nei partecipanti. Ogni individuo \u00e8 incoraggiato a promuovere le sue iniziative, e il software \u00e8 ampiamente configurabile per aderire alle richieste di leggi e statuti associativi.\nCaratteristiche.\nLiquidFeedback si \u00e8 nel tempo sviluppata come piattaforma software completa per la verbalizzazione delle opinioni all'interno di una comunit\u00e0. Infatti si occupa di:\nSistema di deliberazione.\nLiquidFeedback integra un sistema di deliberazione di iniziative/proposte (\"initiative\") che ricalca il sistema di deliberazione legislativo delle tradizionali democrazie parlamentari: le iniziative, una volta proposte, subiscono degli iter (\"policy\") di approvazione, che le portano, come fase finale, alla loro votazione da parte di tutti i membri della comunit\u00e0 che lo desiderino.\nNormalmente sono previsti diversi tipi di iter d'approvazione, che variano per durata, consistenza dei quorum e maggioranza necessaria per l'approvazione. Solitamente per decisioni non impegnative o vincolanti vengono utilizzati iter con policy (durata) breve, mentre per questioni importanti sarebbe opportuno scegliere in fase di creazione delle iniziative una tempistica consistente e prevedere dei quorum adeguati.\nIn LiquidFeedback gli iter presentano una struttura fissa, comprendente 4 fasi, corrispondenti ad altrettanti \"stati\" dell'iniziativa:\nIl passaggio di una issue dalla fase \"nuovo\" a quella \"discussione\" \u00e8 vincolato al superamento di un determinato quorum di interesse per la tematica (\"issue,\" insieme di iniziative alternative). Alla fine della fase di \"congelamento,\" invece, saranno solo le iniziative con un determinato sostegno minimo a finire sulla scheda per essere votate dagli utenti.\nUn'altra particolarit\u00e0 degli iter di LQFB \u00e8 che, una volta scelta la policy, i tempi sono contingentati: le fasi hanno tempi fissi e le proposte terminano con una votazione entro una data certa (sempre che non sia stata abortita durante l'iter per mancanza di supporto).\nPromozione di iniziative condivise.\nLiquidFeedback \u00e8 stato sviluppato per promuovere iniziative/proposte condivise. Il sistema di delibera di per s\u00e9 permette di condividere opinioni e iniziative, per alcuni ovvi aspetti:\nI progettisti del software hanno inoltre implementato una serie di tool per promuovere la partecipazione dei membri della comunit\u00e0:\nStruttura a bacheca.\nSi \u00e8 accennato che tutte le iniziative/proposte, in qualunque stato siano, sono organizzate all'interno di una grossa \"bacheca\". Questa \"bacheca\" \u00e8 divisa in varie aree per permettere di ordinare all'interno le iniziative a seconda della tipologia/argomento e facilitarne la ricerca; la strutturazione \u00e8 simile a quelle delle directory e delle sottodirectory.\nIl primo livello di divisione sono le \"unit\u00e0\". Queste possono essere settate in modo da dare agli utenti della piattaforma accesso selettivo. Questa particolarit\u00e0 \u00e8 utile quando una stessa piattaforma LQFB gestisce diverse comunit\u00e0; esempio: una piattaforma gestisce sia la comunit\u00e0 del Comune X, che la comunit\u00e0 del Comune Y, solo i residenti del Comune X possono accedere all'unit\u00e0 del Comune X, mentre sono preclusi dall'accesso all'unit\u00e0 del Comune Y. Quando una piattaforma \u00e8 usata da una sola comunit\u00e0, questo livello non viene implementato.\nNel secondo livello di divisione sono definite le \"aree\" propriamente dette, generalmente divise per tematiche (es. Economia, Ambiente, Tempo libero...). Anche queste possono essere settate in modo selettivo, in modo da dare agli utenti opzioni di lavoro differenti. Questa particolarit\u00e0 \u00e8 utile quando la piattaforma gestisce aree comuni per tutti i membri, assieme ad aree riservate a gruppi di lavoro (es. quella destinata agli amministratori di sistema).\nLe \"aree\" a loro volta sono suddivise in \"sezioni\", dove le iniziative sono raccolte per argomento.\nDemocrazia delegativa.\nLa caratteristica pi\u00f9 rappresentativa di LiquidFeedback \u00e8 l'implementazione di un sistema di voto delegato (vedi democrazia delegativa), che prende in considerazione la disparit\u00e0 di conoscenza dei suoi partecipanti. Durante la fase di definizione delle \"regole\" (policy) pu\u00f2 essere impedita la possibilit\u00e0 di delega.\nLa funzione di voto di delega crea strutture di potere simili a quelle di una democrazia rappresentativa, anche se le deleghe possono essere ritirate in qualsiasi momento. Ci\u00f2 \u00e8 necessario per produrre risultati che riflettono lo stato d'animo della maggioranza, anche quando non si trova il tempo di partecipare in prima persona, al fine di evitare quello che \u00e8 stato chiamato \"il dominio degli \"attiversi\"\", che \u00e8 il problema che si pone regolarmente con forme di democrazia diretta.\nIl meccanismo prevede che, per ogni area, sezione, o proposta, sia possibile delegare il proprio voto (e quello di altre deleghe eventualmente ricevute) ad una persona di fiducia che faccia parte della comunit\u00e0. Il voto (sempre palese) e la visualizzazione della catena di deleghe garantisce la trasparenza del voto.\nVotazione a preferenza.\nUn'altra caratteristica importante di LiquidFeedback \u00e8 l'implementazione di un sistema di voto preferenziale che si basa sul Metodo Schulze. Il metodo evidenzia tre caratteristiche fondamentali:\nFinch\u00e9 si tratta di votare una singola iniziativa, il metodo non presenta evidenti differenze con quelli tradizionali: si esprime approvazione (S\u00ec), astensione (astenuto) o disapprovazione (NO). Ma quando si tratta di votare due o pi\u00f9 proposte (A e B) sullo stesso argomento, le cose cambiano. Con i metodi tradizionali sono necessarie due votazioni (prima votare A e poi votare B), mentre, con il Metodo Schulze si pu\u00f2 votare contemporaneamente:\nIl metodo stila una classifica in base alle proposte che meglio soddisfano la maggioranza dei votanti. I risultati possono essere:\nTrasparenza.\nLe comunit\u00e0 che hanno \"attualmente\" implementato LQFB, lo hanno fatto secondo principi di grandissima trasparenza interna: tutti i membri della comunit\u00e0 possono conoscere le attivit\u00e0 degli altri membri.\nQuesto risultato \u00e8 stato ottenuto grazie a tre particolarit\u00e0:\nSulla trasparenza vanno precisati, per\u00f2, due aspetti:\nPunti deboli.\nLiquidFeedback non \u00e8 esente da critiche, se ne accennano alcune:\nBreve descrizione operativa.\nAll'utente/utilizzatore, LiquidFeedback appare come un portale, visualizzabile da un browser, tramite dei normali servizi internet o intranet. L'utente deve effettuare un login di ingresso, che permette al sistema di identificarlo come membro della comunit\u00e0 e farlo accedere alle aree di lavoro.\nHome.\nLa pagina principale (\"Home\") presenta tre zone:\nBacheca aree e sezioni.\nCliccando su un'area si entra in essa, facendo apparire l'elenco delle sezioni. Ogni sezione evidenzia il numero di iniziative che contiene e in che stato sono. Sono presenti pulsanti per dichiarare il proprio interesse alla sezione, delegare il voto (di tutte le iniziative della sezione) e creare una nuova iniziativa.\nA questo punto si pu\u00f2 entrare nella sezione per visualizzare l'elenco delle iniziative. Queste possono essere richiamate per visualizzarne il testo, lo \"stato\", i contributi e l'esito del loro iter e delle votazioni.\nOgni membro della comunit\u00e0 pu\u00f2 promuovere una nuova iniziativa/proposta: per far ci\u00f2 basta cliccare sull'opzione \"Crea nuova iniziativa\", e apparir\u00e0 una form dove inserire titolo, testo, policy e collegamenti URL a documenti o forum di riferimento.\nA seconda dello \"stato\" di una \"issue\", tutti i membri della comunit\u00e0 possono interagire con essa, contribuendo secondo le loro capacit\u00e0, competenze e opinioni. Quando una proposta \u00e8 \"in discussione\", i membri della comunit\u00e0 possono interagire con i proponenti per suggerire modifiche, proporre alternative o semplicemente discutere sull'argomento. Quando una iniziativa \u00e8 \"congelata\", chi \u00e8 interessato pu\u00f2 leggere con calma quanto proposto, sapendo che quello sar\u00e0 il testo definitivo su cui si \u00e8 chiamati ad esprimersi. Quando una \"issue\" \u00e8 \"in votazione\", gli interessati posso votare la sua approvazione e, nel caso di scelte multiple (diverse iniziative in concorrenza) stilare la classifica delle preferenze.\nComunque, quando si accede alla piattaforma, una finestra avverte i membri quando delle iniziative (a cui ci si \u00e8 interessati) sono entrate nella fase di votazione.\nAl termine del periodo di votazione, il sistema calcola automaticamente le preferenze (secondo il Metodo Schulze), e termina l'iter dell'iniziativa presentando e conservando il risultato delle votazioni.\nPulsanti principali.\nLiquidFeedback presenta 5 pulsanti principali:\nContestualmente, possono apparire altri pulsanti a seconda di dove ci si trovi nella piattaforma.\nNormalmente vengono visualizzate aree, sezioni e issue su cui l'utente ha dichiarato interesse, oppure ha partecipato in qualche maniera (es. proponendo o suggerendo qualcosa); utilizzando i pulsanti contestuali a disposizione, si pu\u00f2 visualizzare tutta l'attivit\u00e0 della bacheca, o filtrarne il contenuto secondo i propri interessi.\nDeleghe.\nSi \u00e8 accennato alla possibilit\u00e0 di delegare; l'operazione pu\u00f2 essere fatta in qualsiasi momento:\nIl delegato viene scelto tra i \"Contatti\" (una rubrica interna di LQFB), tra cui, in precedenza, si era caricato la persona di fiducia.\nAltrettanto immediato \u00e8 il ritiro o la sostituzione della delega:\nsi clicca \"Cambia delega\" posizionata nella stessa collocazione della precedente.\nAltro.\nLa piattaforma LiquidFeedback rende inoltre disponibile opzioni per:\nStoria.\nLiquidFeedback \u00e8 stato sviluppato nel mese di ottobre del 2009 da alcuni membri del Partito Pirata tedesco insoddisfatti con i mezzi convenzionali di formazione dell'opinione politica, formando il Public Software Group. Dopo di ci\u00f2 hanno lasciato il partito per evitare conflitti di interesse. Gli sviluppatori sono indipendenti e permettono l'utilizzo del software da parte di altre organizzazioni. La prima versione stabile del backend \u00e8 stata rilasciata ad aprile del 2010.\nIl software \u00e8 stato utilizzato con successo da parte del Partito Pirata in Germania, Austria, Italia, Svizzera e Brasile. In Germania \u00e8 utilizzato anche da Slow Food. In Italia \u00e8 utilizzato anche da alcune liste civiche del Movimento 5 Stelle, dove \u00e8 stato introdotto in particolare dal Movimento5 stelle di Bergamo. \u00c8 stato utilizzato durante le elezioni regionali siciliane del 2012, per la stesura del programma del candidato presidente Giancarlo Cancelleri (sostenuto dal Movimento 5 Stelle), esempio seguito dal Movimento 5 Stelle di altre regioni, come ad esempio in Lombardia. Sempre in Sicilia nel 2012 \u00e8 stato utilizzato per la definizione del programma della lista Libera Sicilia, coalizione di Sinistra Ecologia e Libert\u00e0, Rifondazione Comunista e Verdi a sostegno della candidatura alla presidenza della Regione di Claudio Fava. In Lombardia, \u00e8 stato usato dal candidato presidente Umberto Ambrosoli per raccogliere proposte per il Programma di Mandato. \nRecentemente seguono esempi pi\u00f9 significativi in termini numerici. Nell'ottobre 2012 la trasmissione televisiva Servizio pubblico, condotta da Michele Santoro su LA7, attiva un'istanza di LiquidFeedback nella quale i telespettatori vengono invitati a contribuire nella creazione di un programma politico costruito dal basso. Nel giugno 2013 viene realizzato e promosso dalla senatrice Laura Puppato un sito denominato TuParlamento, basato su OpenDCN ed appunto Liquid Feedback, con lo scopo di sperimentare la partecipazione diretta dei cittadini.\nNel 2013 su iniziativa del gruppo consiliare regionale del Lazio del Movimento 5 Stelle, fu sviluppato un fork di Liquid Feedback con significative innovazioni nella sicurezza e nella usabilit\u00e0 del frontend, rivolto alla scrittura di atti istituzionali, chiamato Parelon.\nNel 2016 nell'ambito del progetto WeGovNow finanziato con fondi europei, di cui fa parte l'organizzazione che sviluppa LiquidFeedback, il Comune di Torino ha recentemente implementato un portale istituzionale per facilitare la ricezione di proposte da parte dei cittadini.\nSpecifiche tecniche.\nIl frontend \u00e8 scritto in Lua, mentre il backend \u00e8 scritto in PL/pgSQL. Entrambe le parti sono rilasciate sotto licenza MIT.\nAllo scopo di creare una piattaforma modulare e aperta a nuove implementazioni, \u00e8 disponibile una API che consente la creazione di applicazioni esterne per aggiungere ulteriori funzionalit\u00e0 al programma, oppure per collegare apparecchi HW (es. smartphone)."}
{"id": "4192810", "revid": "1543377", "url": "https://it.wikipedia.org/wiki?curid=4192810", "title": "The Japan Times", "text": "The Japan Times \u00e8 un quotidiano giapponese edito in lingua inglese. \u00c8 pubblicato da , azienda che ha sede nel di Minato, a Tokyo.\nStoria.\nFu fondato a Tokyo nel 1897 da Motosada Zumoto, per dare ai giapponesi la possibilit\u00e0 di leggere e discutere in inglese le notizie, allo scopo di favorire una maggior coinvolgimento del paese nella comunit\u00e0 internazionale. Il giornale rimase al di fuori del controllo governativo fino al 1933, quando il Ministero degli Esteri del Giappone riusc\u00ec a far nominare caporedattore Hitoshi Ashida, un suo ex funzionario. Durante la seconda guerra mondiale, la testata divenne oggetto della propaganda governativa.\nComposizione.\nThe Japan Times, Inc. pubblica anche i settimanali in formato tabloid \"The Japan Times Weekly\" e \"Shukan ST\", quest'ultimo destinato allo studio della lingua inglese.\nIl quotidiano comprende le seguenti notizie:"}
{"id": "4192811", "revid": "287204", "url": "https://it.wikipedia.org/wiki?curid=4192811", "title": "Nazionale Under-20 di calcio del Qatar", "text": "La Nazionale di calcio del Qatar Under-20 \u00e8 la squadra di calcio nazionale giovanile del omonimo stato asiatico ed \u00e8 posta sotto l'egida della Federazione calcistica del Qatar.\nLa squadra vanta due partecipazioni al Campionato mondiale di calcio Under-20, la prima nel 1981 anno in cui la squadra arrivo a sorpresa al secondo posto nella competizione dietro la Germania.\nInvece nel AFC Youth Championship la squadra vanta ben 17 presenze, la prima nel 1980 come miglior risultato ha il secondo posto proprio nella sua edizione di esordio.."}
{"id": "4192812", "revid": "478814", "url": "https://it.wikipedia.org/wiki?curid=4192812", "title": "Japan Times", "text": ""}
{"id": "4192816", "revid": "767487", "url": "https://it.wikipedia.org/wiki?curid=4192816", "title": "Lista di asteroidi (98001-99000)", "text": "Di seguito una lista di asteroidi dal numero 98001 al 99000 con data di scoperta e scopritore."}
{"id": "4192817", "revid": "118618384", "url": "https://it.wikipedia.org/wiki?curid=4192817", "title": "Francesco Parrino (politico)", "text": "Biografia.\nFrancesco Parrino era di ascendenza arb\u00ebresh\u00eb.\nDocente di lettere, nel giugno 1979 \u00e8 eletto al Senato della Repubblica nel collegio di Alcamo per il PSDI nell'VIII legislatura, dove \u00e8 vice presidente della commissione pubblica istruzione. Nel dicembre 1982 diviene sottosegretario di Stato ai beni culturali nel governo Fanfani V fino all'agosto 1983.\nRieletto nel giugno 1983 nella IX legislatura, \u00e8 presidente della commissione difesa del Senato. Muore improvvisamente due anni dopo. .\nNelle elezioni successive la moglie Vincenza Bono si candida nel suo stesso collegio e viene eletta."}
{"id": "4192818", "revid": "73997", "url": "https://it.wikipedia.org/wiki?curid=4192818", "title": "Everybody Needs the Blues Brothers", "text": ""}
{"id": "4192825", "revid": "124940005", "url": "https://it.wikipedia.org/wiki?curid=4192825", "title": "Legge Stanca", "text": "Con il termine Legge Stanca si intende la legge dell'ordinamento italiano del 9 gennaio 2004, n. 4 (G.U. n. 13 del 17 gennaio 2004), recante \u00abDisposizioni per favorire l'accesso dei soggetti disabili agli strumenti informatici\u00bb.\nStoria.\nIl nome fa riferimento al suo proponente, Lucio Stanca, Ministro per l'innovazione e le tecnologie nel Governo Berlusconi II, ma \u00e8 il risultato di numerose proposte di legge sull'accessibilit\u00e0 presentate, anche nella legislatura precedente, da parlamentari di vari orientamenti politici.\nLa legge approvata all'unanimit\u00e0 dal Parlamento, \u00e8 stata pubblicata nella Gazzetta Ufficiale il 17 gennaio 2004, ed \u00e8 diventata operativa dopo oltre un anno tramite:\nIl 16 settembre 2013 \u00e8 stato pubblicato nella Gazzetta Ufficiale il decreto del 20 marzo 2013 che aggiorna l'allegato A contenente i criteri e i metodi per la verifica tecnica e requisiti tecnici di accessibilit\u00e0.\nLa disposizione normativa.\nSoggetti destinatari della legge.\nI soggetti destinatari di tale legge, come specificato nell'art. 3 della legge, sono:\nObbligo.\nL'obbligo della applicazione della legge sussiste esclusivamente per i siti pubblici (o di interesse pubblico) mentre, sempre nell'ambito pubblico, le disposizioni di legge \"non si applicano ai sistemi informatici destinati ad essere fruiti da gruppi di utenti dei quali, per disposizione di legge, non possono fare parte persone disabili\".\nDefinizioni.\nLa legge contiene le seguenti definizioni:\nStato della legge.\nIl Decreto Ministeriale dell'8 luglio 2005 contiene i \u00abRequisiti tecnici e i diversi livelli per l'accessibilit\u00e0 agli strumenti informatici\u00bb.\nIn particolare nell'allegato A (\u00abVerifica tecnica e requisiti tecnici di accessibilit\u00e0 delle applicazioni basate su tecnologie internet\u00bb) sono elencati i 22 requisiti di accessibilit\u00e0 che devono soddisfare i siti internet, che nel 2013 con l'aggiornamento dell'allegato A sono diventati 12.\nPoich\u00e9 la legge prescrive (art. 12, comma 2) che il relativo decreto (DM 8 luglio 2005) venga periodicamente aggiornato per il tempestivo recepimento delle modifiche delle normative internazionali e per l'acquisizione delle innovazioni tecnologiche intervenute in materia di accessibilit\u00e0, e i requisiti facevano inizialmente riferimento alle WCAG 1.0, a seguito dell'emanazione delle WCAG 2.0 da parte dello stesso W3C e dell'invito esteso ai 27 paesi membri da parte della Commissione europea di adottare tali raccomandazioni, si \u00e8 reso necessario costituire un gruppo di lavoro presso l'Osservatorio dell'accessibilit\u00e0 Web (Formez e DDIT) che ha predisposto la revisione dell'allegato A del citato decreto portando i requisiti da 22 a 12, revisione che \u00e8 stata pubblicata come bozza ad aprile 2010 sul sito del Ministero. La proposta di adeguamento \u00e8 stata notificata alla Commissione europea, ai sensi della Direttiva 98/34/CE ed \u00e8 stata emanata sotto forma di decreto dal Ministro Profumo il 20 marzo 2013 e quindi trasmessa alla Corte dei Conti. Il decreto \u00e8 stato pubblicato in Gazzetta Ufficiale il 16 settembre 2013.\nNella Gazzetta Ufficiale n. 90 del 17 aprile 2013 \u00e8 stato pubblicato il comunicato della circolare n. 61/2013 riguardante i recenti obblighi delle pubbliche amministrazioni in materia di accessibilit\u00e0 e le modalit\u00e0 di redazione degli \"Obiettivi di Accessibilit\u00e0\" (ex art. 9, comma 7, del decreto legge 179/2012).\nL'efficacia della riforma.\nCome indicato nello stesso capitolo relativo ai requisiti per l'accessibilit\u00e0 delle \"Linee guida per i siti web della PA\" del Ministro per la pubblica amministrazione \"a distanza di alcuni anni, i siti della pubblica amministrazione italiana presentano ancora un livello eterogeneo di adeguamento alla normativa sull'accessibilit\u00e0 degli stessi siti web che risultano, nel complesso, ancora poco accessibili. A fronte di situazioni di eccellenza, molti siti web pubblici non permettono a tutti i cittadini un pieno accesso ai servizi erogati sul web e non risultano totalmente accessibili\" commentando che \"gi\u00e0 nel 2001 il Ministro per la funzione pubblica pro tempore aveva emanato una circolare esplicativa... il ritardo da parte delle amministrazioni risulta ancora meno comprensibile e giustificabile.\"\nGli interessati che rilevino inadempienze in ordine all'accessibilit\u00e0 dei servizi erogati dalle pubbliche amministrazioni e da privati concessionari di servizi pubblici possono presentare una formale segnalazione all'Agenzia per l'Italia digitale, anche in via telematica, come stabilito dall'art. 9, comma 8 del D.L. 18 ottobre 2012, n. 179, convertito con modificazioni dalla L. 17 dicembre 2012, n. 221. L'Agenzia per l'Italia Digitale \u00e8 chiamata a ricevere le segnalazioni e, qualora le ritenga fondate, richiede al soggetto erogatore l'adeguamento dei servizi alle disposizioni in tema di accessibilit\u00e0 assegnando al soggetto medesimo un termine, non superiore a 90 giorni, per adempiere.\nPregi.\nLa legge, approvata durante l'anno europeo dedicato alle persone con disabilit\u00e0 e per certi versi all'avanguardia in Europa, sancisce il diritto per i disabili di accesso agli strumenti informatici, gi\u00e0 genericamente previsto dall'art. 3 della Costituzione Italiana, e tutela il diritto di accesso ai servizi informatici e telematici della pubblica amministrazione da parte dei disabili.\nIn particolare la Legge ed i suoi allegati tecnici si concentrano principalmente sull'accessibilit\u00e0 dei servizi informatici, con particolare attenzione ai siti Internet (termine con il quale si comprendono sia i siti Web informativi che le applicazioni basate sul Web).\nL'obiettivo della Legge \u00e8 l'abbattimento delle barriere digitali che limitano o impediscono l'accesso agli strumenti della societ\u00e0 dell'informazione da parte dei disabili.\nDifetti.\nLa legge prevede come sanzioni la nullit\u00e0 del contratto e responsabilit\u00e0 dirigenziali e disciplinari, sanzioni che di fatto non sono mai state applicate anche, secondo alcuni, per possibili problemi di interpretazione e costituzionalit\u00e0.\nIl DPR 1\u00ba marzo 2005, n. 75 istituisce anche un logo distintivo per l'accessibilit\u00e0, e la pubblicazione di un elenco dei siti con logo di accessibilit\u00e0, ma tale logo non fornisce garanzie sull'effettiva accessibilit\u00e0 del sito in quanto secondo l'art.8 sono gli stessi soggetti che intendono utilizzare il logo che provvedono autonomamente a valutare il sito. Inoltre non \u00e8 prevista una verifica continua del sito, che potrebbe nel tempo perdere le eventuali caratteristiche di accessibilit\u00e0 del sito di cui poteva essere dotato al momento della verifica.\nAltro problema riguarda l'aggiornamento di tale legge rispetto all'evoluzione della tecnologia in generale e delle tecnologie assistive in particolare nonostante sia la stessa legge a prescrivere l'aggiornamento tempestivo delle linee guida e dei relativi requisiti tecnici e metodologie, allo scopo di recepire le modifiche delle normative internazionali e le innovazioni tecnologiche.\nA tal proposito \u00e8 illuminante il problema delle linee WCAG 2.0 che sono state pubblicate nel 2008 dal W3C come Recommendation ma ratificate dalla legge solo dopo 5 anni, attraverso la revisione delle linee guida pubblicata nel 2010, il decreto di aggiornamento emanato dal ministro a marzo 2013\n che \u00e8 diventato efficace da settembre 2013 a seguito della pubblicazione in Gazzetta Ufficiale."}
{"id": "4192830", "revid": "86599", "url": "https://it.wikipedia.org/wiki?curid=4192830", "title": "Lista di asteroidi (99001-100000)", "text": "Di seguito una lista di asteroidi dal numero 99001 al 100000 con data di scoperta e scopritore."}
{"id": "4192839", "revid": "767487", "url": "https://it.wikipedia.org/wiki?curid=4192839", "title": "Milking the Goatmachine", "text": "I Milking the Goatmachine sono un gruppo death metal / grindcore fondato nel 2008 e composto da Goatfreed Udder (voce, batteria e chitarra) e Goatleeb Udder (chitarra e basso). Dal vivo sono affiancati da Tony Goatana (chitarra) e Lazarus Hoove (basso). Tutti i membri della band usano pseudonimi pi\u00f9 o meno correlati alle capre e si presentano sempre con una maschera da capra.\nStoria dei Milking the Goatmachine.\nI Milking the Goatmachine, con un gioco dada / situazionista, dichiarano di provenire dal pianeta GoatEborg. L\u00ec i fondatori Goatfreed e Goatleeb hanno iniziato a suonare assieme dopo essersi ubriacati di Udder-Booze (una specialit\u00e0 di GoatEborg) e sono divenuti famosi per aver diffuso ovunque sul pianeta il \"verbo del grind\". Poi, visto che la scena grind sul loro pianeta natale era ormai ricca, hanno pensato di scendere sulla Terra per fare lo stesso.\nLa band fu fondata in Germania nel 2008 e dopo i primi spettacoli, furono scoperti dall'etichetta Nuclear Blast, che offr\u00ec loro un contratto ed una produzione con la sotto-etichetta Anstalt Records. Da qui nacque il loro primo album intitolato \"Back from the Goats\" (2009), al quale seguirono concerti ed un tour europeo. Il disco proponeva una miscela ben suonata e prodotta di goregrind (ironicamente ribattezzato goat grind), death metal e thrash metal tutto incentrato sul tema delle capre, e vedeva anche una cover di \"Surf Nicaragua\" dei Sacred Reich, reintitolata per l'occasione \"Surf Goataragua\".\nNel 2010 i Milking the Goatmachine passarono all'etichetta di Salisburgo NoiseArt Records, con cui realizzarono il loro secondo album intitolato \"Seven\u2026 a Dinner for One\". Impostato come un concept album sulla favola dei fratelli Grimm dal titolo \"Il lupo e i sette capretti\", e vedeva ancora lo stile ironico e scherzoso in salsa grindcore tipico della band spingersi questa volta fino alla cover \"Like A Goatmachine\" che era una manomissione di \"Get Up (I Feel like Being a) Sex Machine\" di James Brown. Al disco segu\u00ec un nuovo tour europeo che li vide anche condividere il palco con i Marduk. Dopo questo tour, Tony Goatana lasci\u00f2 e Lazarus Hoove pass\u00f2 alla chitarra per lasciare il basso a Steve Shedaway.\nNel 2011, pubblicarono l'album \"Clockwork Udder\", un disco che, seppur nel solito solco dell'ironia suonava decisamente pi\u00f9 maturo, con sonorit\u00e0 pi\u00f9 decisamente Death Metal rispetto ai due album precedenti. Il tour che segu\u00ec vide anche date con gli Eisregen e con i Varg.\nNel 2013 \u00e8 stato pubblicarono il loro quarto album intitolato \"Stallzeit\", che vedeva un ritorno alla miscela di grindcore, thrash metal e death metal che aveva caratterizzato la band nei primi dischi. L'album ottenne un notevole successo, tanto che i lettori di Metal Hammer lo votarono come uno dei migliori album di quell'anno.\nNel maggio 2015 i Milking The Goatmachine resero pubblico un primo trailer del loro nuovo album \"Goatgrind\", che usc\u00ec su NoiseArt Records il 29 giugno in Europa e il 10 luglio in Nord America.\nIl 31 marzo 2017 viene pubblicato il settimo album della band intitolato \"Milking In Blasphemy\" per l'etichetta Napalm Records. La band si esib\u00ec il 26 agosto 2017 al DeathFeast Open Air di Coblenza, in Germania."}
{"id": "4192840", "revid": "729019", "url": "https://it.wikipedia.org/wiki?curid=4192840", "title": "48\u00aa Divisione fanteria &quot;Taro&quot;", "text": "La 48\u00aa Divisione fanteria \"Taro\" fu una grande unit\u00e0 di fanteria del Regio Esercito durante la seconda guerra mondiale.\nStoria.\nLe origini della grande unit\u00e0 possono essere fatte risalire alla Brigata di Fanteria \"Taro\", costituitasi il 6 aprile 1916 a Verona sul 207\u00ba e il 208\u00ba Reggimento fanteria e sciolta il 21 novembre 1917, per essere ricostituita il 12 settembre 1939 a Catanzaro come \"Divisione di Fanteria \"Taro\" (48\u00aa)\" sui due stessi reggimento di fanteria e sul 48\u00ba Reggimento Artiglieria da Campagna. Dal mese di ottobre si trasferisce a Macomer, in provincia di Nuoro, per poi rientrare nella sua sede nel maggio 1940.\nDopo la dichiarazione di guerra del 10 giugno 1940, la divisione viene trasferita prima a Civitavecchia, poi a Bari per essere imbarcata il 19 novembre per Durazzo e subito inviata al fronte greco-albanese. Il 1\u00ba dicembre i reparti della \"Taro\" si trovano a Pogradec, con il 207\u00ba Reggimento aggregato alla 19\u00aa Divisione fanteria \"Venezia\" e il 208\u00ba alla 53\u00aa Divisione fanteria \"Arezzo\", mentre il Comando di Divisione inquadrando altre unit\u00e0 provvisorie, organizza e presidia una posizione a sbarramento della Valle del Shkumbini. L'11 dicembre, con il 208\u00ba Reggimento fanteria, il 225\u00ba Reggimento fanteria ed il 48\u00ba Reggimento artiglieria, la divisione si schiera in prima linea nel settore di Guri Llenges-Dingen-fiume Shkumbini, impegnata in continui combattimenti fino a gennaio 1941; da febbraio fino al termine delle ostilit\u00e0 con la Grecia il 23 aprile, la divisione \u00e8 impegnata a respingere duri attacchi nemici e ad effettuare contrattacchi per la riconquista di capisaldi. A giugno la divisione si trasferisce in Montenegro e si schiera a presidio delle zone di Cettigne, Antivari, Nik\u0161i\u0107, Danilovgrad e, dal 19 luglio, di Cattaro. Impegnata in operazioni di rastrellamento, affronta scontri anche cruenti con i partigiani locali, soprattutto a febbraio-marzo 1942. La divisione rientra in patria in agosto, dislocandosi nella zona di Alessandria-Novi Ligure, per poi trasferirisi in novembre in Francia meridionale, a nord di Tolone e lungo la costa nella zona di Cuers, tra M\u00e9ounes-l\u00e8s-Montrieux, Pierrefeu e Carnoules. In seguito all'8 settembre la divisione cessa ogni attivit\u00e0.\nOrdine di battaglia: 1942/43.\nComandante della fanteria divisionale - Generale di brigata Alberto Trevissoi \"(dal 20 luglio 1942)\"\nC.R.O.W.C.A.S.S..\nI nomi dei seguenti 4 appartenenti alla divisione Taro figurano nell'elenco CROWCASS compilato dagli Alleati anglo-americani (Central Registry of War Criminals and Security Suspects) (1947) delle persone ricercate dalla Jugoslavia per crimini di guerra:\n(Name) \"MELINI\" - (C.R. File Number) \"191011\" - (Rank, Occupation, Unit, Place and Date of Crime) \"Major, Ital. Army, Div. \"Taro\", Gradjome, Radomir, Montenegro (Yugo.) 5.42 \" - (Reason wanted) \"Pillage\" - (Wanted by) \"Yugo.\"\n\"ORIOLI E. - 191046 - Major, Ital. Army, Deputy Chief of staff, \"Taro\" Div., Crna Gora (Yugo.) 41 - Murder - Yugo.\"\n\"PEDRAZOLI - 149077 - General, Italian Army, Tarro-Div., Montenegro (Yugo.) - Murder - Yugo.\"\n\"SPITALERI - 193556 - Major, Ital. Army \"Tarro\"-Div., Budva, Banovina, Zevska (Yugo.) 41 - Murder - Yugo.\""}
{"id": "4192861", "revid": "767487", "url": "https://it.wikipedia.org/wiki?curid=4192861", "title": "L'intervallo", "text": "L'intervallo \u00e8 un film italiano del 2012 diretto da Leonardo Di Costanzo, presentato alla 69\u00aa Mostra internazionale d'arte cinematografica di Venezia nella sezione \"Orizzonti\".\nTrama.\nSalvatore \u00e8 un diciassettenne che passa le sue giornate in un quartiere periferico di Napoli aiutando il padre, venditore ambulante di granite, a vendere limonate per la strada. Un giorno gli viene affidato, dagli attendenti di un boss del quartiere, il compito di sorvegliare una ragazza di quindici anni, Veronica, che dovr\u00e0 rimanere chiusa tutto il giorno nell'edificio abbandonato nel cui cortile Salvatore e il pap\u00e0 conservano i carretti ambulanti. Salvatore e Veronica, prima diffidenti e ostili, instaurano nel corso della giornata una relazione di amicizia, riscoprendo la spensieratezza e la capacit\u00e0 di sognare che ben si addice alla loro et\u00e0. Esplorano l'ampio parco abbandonato dell'edificio, raccolgono fiori da mettere sotto la foto di una giovane suicida, giocano a fantasticare di navigare su una barca abbandonata nei sotterranei allagati.\nVeronica racconta di essere in punizione per aver frequentato un ragazzo di un clan avversario. I due si scambiano i loro sogni, fantasticano di distruggere le loro esistenze senza prospettive.\nQuando arriva la sera, il boss viene a parlare a Veronica. Lei, che aveva consegnato a Salvatore un foglio sul quale raccontava la sua storia, nel caso le fosse successo qualcosa, accarezza per un attimo l'idea di uccidere il malavitoso con un punteruolo; ma alla fine si arrende, dicendo che lei al ragazzo dell'altro clan non pensa gi\u00e0 pi\u00f9 e si allontana sullo scooter che \u00e8 venuto a prenderla, mentre Salvatore riceve una ricompensa per \"il disturbo\".\nAl rientro del padre dalla giornata di lavoro risponde che \u00e8 \"Tutto a posto\", la giornata si \u00e8 svolta senza intoppi.\nFinito l'intervallo, le vite di Salvatore e Veronica tornano nel solco prevedibile da cui per un attimo si erano allontanate.\nDistribuzione.\nIl film \u00e8 stato distribuito nelle sale italiane il 5 settembre 2012"}
{"id": "4192868", "revid": "223320", "url": "https://it.wikipedia.org/wiki?curid=4192868", "title": "Shark (film)", "text": ""}
{"id": "4192869", "revid": "212348", "url": "https://it.wikipedia.org/wiki?curid=4192869", "title": "Savona Foot Ball Club 2012-2013", "text": "Questa voce raccoglie le informazioni riguardanti il Savona Foot Ball Club nelle competizioni ufficiali della stagione 2012-2013.\nStagione.\nNella stagione 2012-2013 il Savona disputa il ventesimo campionato in quarta serie della sua storia nonch\u00e9 il terzo consecutivo di Lega Pro Seconda Divisione. Dopo una stagione condotta quasi sempre in testa alla classifica il 5 maggio 2013 conquista con una giornata di anticipo la promozione in Lega Pro Prima Divisione, corrispondente alla terza serie del campionato di calcio italiano, categoria che lo vedeva assente dall'annata 1973-1974.\nMaglie e sponsor.\nIl fornitore ufficiale di materiale tecnico per la stagione 2012-2013 \u00e8 HS Football, mentre lo sponsor di maglia Cassa di Risparmio di Savona.\nOrganigramma societario.\nArea direttiva\nArea tecnica\nArea sanitaria"}
{"id": "4192870", "revid": "57342", "url": "https://it.wikipedia.org/wiki?curid=4192870", "title": "Giro di Lombardia 1981", "text": "Il Giro di Lombardia 1981, settantacinquesima edizione della corsa, fu disputata il 17 ottobre 1981, per un percorso totale di 259\u00a0km. Fu vinta dall'olandese Hennie Kuiper, giunto al traguardo con il tempo di 6h32'00\" alla media di 39,643\u00a0km/h.\nPresero il via da Milano 123 ciclisti, 27 di essi portarono a termine la gara."}
{"id": "4192889", "revid": "57342", "url": "https://it.wikipedia.org/wiki?curid=4192889", "title": "Giro di Lombardia 1980", "text": "Il Giro di Lombardia 1980, settantaquattresima edizione della corsa, fu disputata il 18 ottobre 1980, per un percorso totale di 255\u00a0km. Fu vinta dal belga Alfons De Wolf, giunto al traguardo con il tempo di 7h08'00\" alla media di 35,748\u00a0km/h.\nPresero il via da Milano 95 ciclisti, 17 di essi portarono a termine la gara."}
{"id": "4192892", "revid": "110157", "url": "https://it.wikipedia.org/wiki?curid=4192892", "title": "Trimetadione", "text": "Il trimetadione \u00e8 una sostanza con propriet\u00e0 anticonvulsivanti appartenente alla classe degli Ossazolidindioni. Il farmaco era comunemente usato per trattare attacchi epilettici che risultavano resistenti ad altri trattamenti. \u00c8 stato ritirato dal mercato per i numerosi e gravi effetti collaterali, tenuto conto della disponibilit\u00e0 di altri farmaci migliori.\nChimica.\nIl trimetadione, 3,5,5-trimetilossazolidina-2 ,4-dione, pu\u00f2 essere sintetizzato per metilazione del 5,5-trimetilossazolidina-2 ,4-dione con dimetilsolfato.&lt;br&gt;\nUsi clinici.\nIl farmaco trova indicazione nel trattamento del piccolo male e dell'epilessia acinetica solo in quei soggetti che non rispondono ad altri trattamenti.\nEffetti collaterali ed indesiderati.\nTra gli effetti collaterali causati dal farmaco quello certamente pi\u00f9 grave \u00e8 rappresentato dalla cosiddetta \"sindrome da trimetadione\" descritta tra i figli delle donne trattate con questo farmaco. Le caratteristiche della sindrome comprendevano il ritardo di crescita prenatale e postnatale, ritardo mentale, disturbi del linguaggio e dello sviluppo, diverse anomalie cranio-facciali, tra cui orecchie a basso impianto, malformate e con spirale ripiegata anteriormente, forma a V delle sopracciglia, labioschisi e palatoschisi, l'epicanto, la microcefalia, la bassa statura, le anomalie dei denti, la sella nasale larga e diverse anomalie cardiache ed oculari. Tra le anomalie dell'apparato uro-genitale frequente la ipospadia. Completano il quadro della sindrome le anomalie delle strutture distali degli arti con piega scimmiesca della mano.&lt;br&gt; Un altro grave effetto collaterale del farmaco \u00e8 rappresentato dalla agranulocitosi, dalla trombocitopenia e dall'evoluzione verso una forma di anemia aplastica, spesso fatale.\nIl farmaco pu\u00f2 inoltre provocare disturbi di stomaco, perdita di appetito, cefalea, visione offuscata, fotofobia, emeralopia, diplopia dermatiti e rash cutanei, vertigini, sonnolenza, atassia, irritabilit\u00e0 o stanchezza. Sono stati segnalati anche casi di sindrome nefrosica, talvolta fatali.\nControindicazioni.\nIl farmaco \u00e8 controindicato nei soggetti con ipersensibilit\u00e0 al principio attivo. Per la possibilit\u00e0 di sviluppo della sindrome da trimetadione il farmaco \u00e8 controindicato in gravidanza.\nInterazioni.\nIl trimetadione non deve essere somministrato in associazione con la mefenitoina o la fenacemide poich\u00e9 queste associazioni farmacologiche inducono la pi\u00f9 alta incidenza di gravi effetti tossici."}
{"id": "4192901", "revid": "2166030", "url": "https://it.wikipedia.org/wiki?curid=4192901", "title": "Sannita (pirofregata)", "text": "La Sannita fu una pirofregata da 300 cavalli vapore e 6 cannoni, varata nel 1846 a Castellammare di Stabia per la Real Marina del Regno delle Due Sicilie.\nDopo il trasporto, nel febbraio del 1848, insieme alla pirofregata \"Ruggiero\", di artiglieri, pionieri, e zappatori per la cittadella di Messina, assediata dagli insorti siciliani, fece la campagna dell'Adriatico al comando di Filippo Pucci nella squadra del brigadiere Raffaele De Cosa, e quindi torn\u00f2 a partecipare alla difesa della cittadella suddetta e ad attacchi contro il lido opposto in mano agli insorti.\nNel 1860 si trova in riparazione a Tolone, periodo in cui il Re di Napoli, chiusosi a Gaeta, la fece vendere per 450.000 lire."}
{"id": "4192903", "revid": "125541689", "url": "https://it.wikipedia.org/wiki?curid=4192903", "title": "Aghi, pozioni e massaggi", "text": "Aghi, pozioni e massaggi. La verit\u00e0 sulla medicina alternativa (titolo originale \"Trick or Treatment? Alternative Medicine on Trial \") \u00e8 un saggio scritto dal divulgatore scientifico britannico Simon Singh e da Edzard Ernst, medico e docente in pratiche di medicina alternativa. Pubblicato nel 2008, affronta il tema della cosiddetta medicina alternativa nelle sue forme principali.\nDedica.\nIl libro si apre con una dedica ironica a \"SAR Il Principe di Galles\", per l'appoggio che il principe Carlo ha pi\u00f9 volte manifestato verso le pratiche mediche alternative, arrivando a creare anche un'apposita istituzione, la \"Foundation for Integrated Health\", di cui \u00e8 stato a lungo presidente. In particolare, nell'ultimo capitolo gli autori muovono al principe alcune circostanziate critiche per una serie di dichiarazioni e per la sua attiva opera di promozione per pratiche come l'omeopatia che, allo stato dei fatti, risultano esenti da qualsiasi prova rigorosa di efficacia.\nContenuto.\nIn questo saggio, i due autori si avvalgono della loro esperienza nei rispettivi campi per analizzare i pi\u00f9 comuni e popolari metodi di cura appartenenti al variegato campo delle medicine alternative, alla ricerca di prove che ne dimostrino la reale efficacia, in relazione a quanto promettono, e rispetto ai sistemi di cura convenzionale, utilizzando gli stessi sistemi di indagine e validazione rigorosi che costituiscono l'attuale standard scientifico applicato al campo medico. \nAllo scopo di far comprendere l'importanza dell'uso di queste metodologie di analisi, nella prima parte del libro vengono narrate le esperienze dei pionieri nel campo della ricerca medica e le importanti scoperte che ne sono seguite, fondamentali per l'abbandono graduale nel campo medico dei vecchi principi empirico-filosofici e per la loro sostituzione con un sistema di valutazione pi\u00f9 affidabile e rigoroso oggi denominato medicina basata su prove di efficacia. Dal primo uso documentato di trial clinici eseguiti dal medico della marina James Lind per la ricerca delle cause dello scorbuto, all'ispirato ed infaticabile lavoro di Florence Nightingale nel campo dell'igiene e prevenzione, con l'utilizzo sistematico della statistica come supporto indispensabile per ottenere prova di efficacia, fino agli studi prospettici di coorte usati da Austin Bradford Hill e Richard Doll per dimostrare la correlazione tra tumori polmonari e fumo di sigaretta, la storia dei progressi in campo medico \u00e8 legata all'introduzione di metodi di indagine capaci di sostenere le nuove scoperte anche quando in forte contrasto con le conoscenze affermate dell'epoca e con gli interessi di gruppi di potere influenti. Ecco quindi che queste metodologie di analisi risultano le pi\u00f9 adatte per analizzare tutta quella famiglia di terapie cosiddette \"alternative\" che al giorno d'oggi trovano largo seguito ed il conseguente fiorire di notevoli interessi economici. \nGli autori prendono quindi in esame le pi\u00f9 comuni forme di cure alternative: agopuntura, omeopatia, chiropratica e fitoterapia, partendo dalle loro differenti genesi e filosofie di approccio al problema della salute dell'individuo, analizzando tutti gli studi che con sempre maggior rigore hanno messo in luce le reali potenzialit\u00e0 di queste metodologie ed i loro limiti, primo tra tutti la tendenza ad appoggiarsi su quel potente meccanismo suggestivo (ma capace di ottenere reali effetti terapeutici) conosciuto come effetto placebo. Grazie all'uso di studi sempre pi\u00f9 ampi di metanalisi compiuti da organismi indipendenti come la Cochrane Collaboration, l'omeopatia non sembra aver dimostrato effetti differenti da quelli placebo, ed anche le altre discipline non appaiono in grado di fornire risultati particolarmente significativi, se non in casi specifici, e mostrando comunque alcune criticit\u00e0, talvolta molto serie. Queste vengono ulteriormente analizzate nell'ultimo capitolo del libro, in cui gli autori affrontano il delicato tema dell'utilit\u00e0 pratica e della necessit\u00e0 etica di un atteggiamento non ingannevole verso i malati, anche quando l'inganno potrebbe essere utile per ottenere un effetto terapeutico. In appendice vengono quindi elencate altre tipologie di cure \"alternative\" di cui al momento manca una documentazione sufficiente per esprimere un giudizio rigorosamente fondato."}
{"id": "4192909", "revid": "124123", "url": "https://it.wikipedia.org/wiki?curid=4192909", "title": "Kati Pulkkinen", "text": "Biografia.\nIn Coppa del Mondo ottenne il primo risultato di rilievo il 7 gennaio 1995 a \u00d6stersund (21\u00aa) e come miglior risultato un dodicesimo posto.\nIn carriera prese parte a un'edizione dei Giochi olimpici invernali, (57\u00aa nella 5\u00a0km, 51\u00aa nell'inseguimento), e a una dei Campionati mondiali, vincendo una medaglia."}
{"id": "4192910", "revid": "104458", "url": "https://it.wikipedia.org/wiki?curid=4192910", "title": "Kati Lehtonen", "text": ""}
{"id": "4192915", "revid": "300067", "url": "https://it.wikipedia.org/wiki?curid=4192915", "title": "United Press International Player of the Year", "text": "Lo United Press International Player of the Year \u00e8 stato un premio conferito ogni anno dalla United Press International al miglior giocatore del Campionato NCAA di pallacanestro. Istituito nel 1955, il premio \u00e8 stato assegnato fino al 1996."}
{"id": "4192916", "revid": "767487", "url": "https://it.wikipedia.org/wiki?curid=4192916", "title": "Alex Boone", "text": "Primi anni.\nBoone gioc\u00f2 al St. Edward High School a Lakewood, Ohio.\nCarriera professionistica.\nSan Francisco 49ers.\nDopo non essere stato selezionato nel Draft 2009, in parte a causa di preoccupazioni sul suo abuso di sostanze alcoliche, Boone firm\u00f2 con i San Francisco 49ers. Alex fu svincolato a settembre senza riuscire ad entrare nei 53 uomini del roster attivo ma rifirm\u00f2 poco dopo per far parte della squadra di allenamento. Il 6 gennaio 2010 fu promosso nel roster regolare.\nNella stagione 2010, Boone scese in campo in una sola partita mentre nel 2011 disput\u00f2 tutte le 16 gare della stagione regolare, senza mai partire come titolare.\nIl 9 settembre 2012, nella prima gara della stagione vinta contro i Green Bay Packers, Boone scese per la prima volta in campo come titolare. Il 3 febbraio 2013 Boone part\u00ec come titolare nel Super Bowl XLVII ma i 49ers furono sconfitti 34-31 dai Baltimore Ravens.\nVita personale.\nBoone fu trovato colpevole di aver guidato in stato di ebrezza nel 2006 e fu arrestato il 1\u00ba febbraio 2009 dopo aver presumibilmente saltato su dei cofani di alcune automobili, tirato il cavo di un carro attrezzi e cercato di rompere un finestrino."}
{"id": "4192917", "revid": "640277", "url": "https://it.wikipedia.org/wiki?curid=4192917", "title": "Quadrivio degli angeli", "text": ""}
{"id": "4192924", "revid": "124123", "url": "https://it.wikipedia.org/wiki?curid=4192924", "title": "Satu Salonen", "text": "Biografia.\nIn Coppa del Mondo ottenne il primo risultato di rilievo il 2 marzo 1993 a Lahti (12\u00aa) e il primo podio il 9 dicembre 2000 a Santa Caterina Valfurva (3\u00aa).\nIn carriera prese parte a due edizioni dei Giochi olimpici invernali, (18\u00aa nella 5\u00a0km, 18\u00aa nella 15\u00a0km, 16\u00aa nell'inseguimento, 7\u00aa nella staffetta) e (7\u00aa nella 10\u00a0km, non conclude la 30\u00a0km, 36\u00aa nell'inseguimento, 7\u00aa nella staffetta), e a due dei Campionati mondiali, vincendo una medaglia."}
{"id": "4192929", "revid": "481666", "url": "https://it.wikipedia.org/wiki?curid=4192929", "title": "Robert Kane Productions", "text": ""}
{"id": "4192935", "revid": "287204", "url": "https://it.wikipedia.org/wiki?curid=4192935", "title": "Jonathan Goodwin", "text": "Carriera professionistica.\nNew York Jets.\nGoodwin fu scelto nel corso del quinto giro del Draft 2002 dai New York Jets. Con essi rimase per quattro stagioni, partendo stabilmente come titolare solo nell'ultima.\nNew Orleans Saints.\nDopo la stagione 2005, Goodwin divenne un free agent, firmando coi New Orleans Saints. Nella prima stagione in Louisiana disput\u00f2 tutte le 16 gare della stagione regolare, ma mai come titolare. Assunse tale ruolo a partire dalla stagione 2008.\nNel 2009, Goodwin fu il centro titolare della squadra che trionf\u00f2 nel Super Bowl. I Saints iniziarono la stagione vincendo le prime 13 partite consecutive, prima di perdere le ultime tre. La possibilit\u00e0 di saltare il turno delle wild card si rivel\u00f2 di gran beneficio per la squadra, che pot\u00e9 ritemprarsi dopo il difficile finale di stagione regolare. Nel division round dei playoff, i Saints superarono i Cardinals 41-14 e nella finale della NFC i Minnesota Vikings per 31-28 nei tempi supplementari. Il 7 febbraio 2010, i Saints sconfissero i favoriti Indianapolis Colts nel Super Bowl XLIV disputato a Miami e Goodwin si laure\u00f2 per la prima volta campione NFL. A fine stagione, Goodwin fu convocato per il suo primo Pro Bowl.\nNell'ultima stagione trascorsa coi Saints, nel 2010, Johnatan part\u00ec come titolare in tutte le 16 gare della stagione regolare.\nSan Francisco 49ers.\nIl 3 agosto 2011, Goodwin firm\u00f2 coi San Francisco 49ers in qualit\u00e0 di \"unrestricted\" free agent. Egli part\u00ec come titolare in tutte le 18 gare della stagione, playoff inclusi. Goodwin nel divisional round dei playoff incontr\u00f2 la sua ex squadra, i Saints, che vennero sconfitti dai 49ers. Grazie alla vittoria i 49ers raggiunsero la finale della NFC dove furono superati dai New York Giants solo nei tempi supplementari.\nIl 3 febbraio 2013 Goodwin part\u00ec come titolare nel Super Bowl XLVII ma i 49ers furono sconfitti 34-31 dai Baltimore Ravens.\nRitorno ai Saints.\nIl 3 giugno 2014, Goodwin firm\u00f2 un contratto annuale per fare ritorno ai Saints."}
{"id": "4192945", "revid": "767487", "url": "https://it.wikipedia.org/wiki?curid=4192945", "title": "The Five-Year Engagement", "text": "The Five-Year Engagement \u00e8 un film del 2012 scritto, diretto e prodotto da Nicholas Stoller, che ha come protagonisti Jason Segel e Emily Blunt.\nTrama.\nIl film racconta di una coppia di fidanzati il cui rapporto diventa teso quando il loro fidanzamento \u00e8 costantemente prolungato: diversi eventi infatti fanno s\u00ec che i due siano costretti a rimandare di continuo le proprie nozze.\nPersino la sorella di Violet, Suzie, rimane incinta del migliore amico di Tom, Alex. La seconda coppia in breve si sposa e genera una bambina e poi un bambino, mentre Violet e Tom continuano a rimandare.\nDistribuzione.\nIl film \u00e8 stato distribuito nelle sale cinematografiche statunitensi il 27 aprile 2012. In Italia il film \u00e8 stato distribuito nelle sale il 28 settembre 2012, successivamente \u00e8 stato commercializzato in DVD e Blu-ray Disc con il titolo italiano 5 anni di fidanzamento."}
{"id": "4192949", "revid": "300067", "url": "https://it.wikipedia.org/wiki?curid=4192949", "title": "Rafa Mart\u00ednez", "text": ""}
{"id": "4192970", "revid": "339392", "url": "https://it.wikipedia.org/wiki?curid=4192970", "title": "Esercito sabaudo", "text": ""}
{"id": "4192974", "revid": "510436", "url": "https://it.wikipedia.org/wiki?curid=4192974", "title": "Tempio della Gran Madre di Dio", "text": ""}
{"id": "4192986", "revid": "125537310", "url": "https://it.wikipedia.org/wiki?curid=4192986", "title": "Siti archeologici dell'Italia antica", "text": "Per siti archeologici dell'Italia antica si intende un elenco delle principali localit\u00e0 italiane dove sono presenti scavi o materiale archeologico (inclusi i principali Musei) in un periodo successivo all'epoca preistorica e protostorica, che ebbe inizio con la colonizzazione greca nell'Italia meridionale, con quella punica nelle isole del Mediterraneo occidentale, oltre all'attestazione degli Etruschi e poi dei Romani al centro e dei Celti al nord. Il termine \u00e8 invece fissato alla caduta dell'Impero romano d'Occidente (476 d.C.).\nItalia antica.\nI primi colonizzatori stranieri sono i Fenici che fondano inizialmente vari empori sulle coste della Sicilia e della Sardegna. Alcuni di questi diventano in breve piccoli centri urbani e si sviluppano parallelamente alle colonie greche; tra i principali centri vi sono le citt\u00e0 di Mozia, Zyz e Kfra in Sicilia e Nora, Sulki e Tharros in Sardegna. Tra l'VIII ed il VII secolo a.C., coloni provenienti dalla Grecia si stabiliscono sulle coste del sud Italia e della Sicilia. Le prime componenti sono ioniche e peloponnesiache: i Focesi fondano Elaia (Elea), gli Eubei e i Rodensi fondano Kyme (Cuma), Rhegion (Reggio Calabria), Partenope (Napoli), Naxos e Zancle (Messina), i Corinzi Syrakousai (Siracusa); i siracusani fonderanno poi a loro volta Adria ed Ank\u00f3n (Ancona); i Megaresi fondano invece Leontinoi (Lentini), gli Spartani Taras (Taranto), mentre gli Achei fondano Sybaris (Sibari); alcuni esuli sibariti fonderanno Poseidonia (Paestum) e Kroton (Crotone). Altre colonie importanti sono Metapontion (Metaponto), fondata anch'essa da coloni Achei, Heraclea e Lokroi Epizephyrioi (Locri Epizefiri), Akragas (Agrigento), Hymera (Termini Imerese) e Ghelas (Gela). La colonizzazione greca pone i popoli italici a contatto con forme di governo democratiche e con espressioni artistiche e culturali elevate.\nLa regione geografica italiana viene unita politicamente per la prima volta con la Repubblica romana (509-27 a.C.), ma il carattere imperiale delle conquiste effettuate nei secoli seguenti da Roma snatura il carattere nazionale che questa regione stava acquisendo sul finire del I secolo a.C. Giunta all'apice dello sviluppo politico, economico e sociale, Roma imperiale, con la sua organizzazione socio-politica, lascia un segno indelebile nella storia dell'umanit\u00e0. In tutti i territori dell'impero, i romani costruiscono citt\u00e0, strade, ponti, acquedotti e fortificazioni, esportando ovunque il loro modello di civilt\u00e0 e al contempo integrando le popolazioni e civilt\u00e0 assoggettate, in un processo cos\u00ec profondo che per secoli, ancora dopo la fine dell'impero, queste genti continueranno a definirsi \"romane\". La civilt\u00e0 nata sulle rive del Tevere, cresciuta in epoca repubblicana ed infine sviluppatasi in et\u00e0 imperiale, \u00e8 alla base dell'attuale civilt\u00e0 occidentale. L'Impero romano d'Occidente cade nel 476 quando Odoacre, ultimo di una schiera di condottieri germanici che nel periodo di decadenza dell'Impero romano d'Occidente avevano condotto le proprie orde in territorio italico, depone l'ultimo imperatore d'Occidente, Romolo Augusto.\nBasilicata.\nLa prima colonizzazione greca in Basilicata avvenne con la costruzione di Siris, situata presso la riva del fiume omonimo oggi detto Sinni, sul finire dell'VIII secolo a.C., ad opera di profughi da Colofone, fuggiti in Occidente per scampare alla dominazione lidia. Con la fondazione di Metaponto, avvenuta nel 630 a.C. circa da parte di coloni di stirpe achea, si estende la colonizzazione a tutta la costa ionica lucana. Molti insediamenti, risalenti all'VIII-VII secolo a.C., sono stati ritrovati nelle aree interne del Vallo di Diano e della Val d'Agri, ricche e numerose necropoli. Risale all'VIII secolo a.C. anche la necropoli di \"Colle dei Greci\" presso Latronico.\nSul Tirreno rinasce il villaggio di Capo la Timpa, accompagnato da un gemello costiero sul colle Palecastro di Tortora (comune oggi sito in provincia di Cosenza) e da un referente interno presso Rivello, sulla cosiddetta \"Serra Citt\u00e0\", che si suppone identificabile con la citt\u00e0 di Sirinos. Questi centri, cos\u00ec come quello a Palinuro, vanno inquadrati in uno schema di \u00abcolonizzazione indigena della costa\u00bb, in cui gli Enotri sfruttarono la fondazione delle colonie greche sul Tirreno, in particolare Velia e Pyxous, per riavviare i loro commerci marittimi.\nNel corso del VI secolo a.C. ognuna delle due citt\u00e0 era ormai padrona di un territorio molto vasto (\"chor\u00e0\") che si estendevano nell'entroterra fino a Pisticci, Bernalda e Montescaglioso per Metaponto e fino ad Pandosia e Montalbano Jonico, la cosiddetta Siritide, per Siris. Con gli scavi condotti ad Alianello, Armento, Roccanova, Incoronata, Cozzo Presepe, Pisticci e Serra di Vaglio, emerge come proprio la Lucania interna, in questa fase, si caratterizzi quale importante crocevia di popoli e culture diversi. Altro nodo importante era costituito dall'area del Melfese che, grazie al fiume Ofanto, incrociava importanti itinerari di scambi. Una conferma di questa facilit\u00e0 e continuit\u00e0 di rapporti arriva dagli scavi effettuati nelle grandi necropoli di Pisciolo e Chiuchiari e in quelle di Ruvo del Monte dove, i ricchi corredi funerari, presentano i segni e le influenze del mondo dauno (i vasi riccamente decorati), di quello etrusco (vasi e candelabri in bronzo) e di quello greco (le coppe ioniche e vasi di imitazione locale).\nFra il VI ed il V secolo a.C. per\u00f2, questo ipotizzabile equilibrio tra coloni greci ed \"Enotri\" viene intaccato, provocando una trasformazione improvvisa nel quadro territoriale della Basilicata, dove alcuni degli insediamenti pi\u00f9 fiorenti, ricaduti nel raggio dei territori delle citt\u00e0 greche (\"chorai\"), scompaiono (l'Incoronata e Pandosia), mentre altri, soprattutto nelle zone pi\u00f9 interne della regione, si fortificano presentando una loro evoluta strutturazione interna (Pisticci, Ferrandina, Montescaglioso, Timmari, Garaguso, Ripacandida e Satriano): a questo fenomeno risalgono le prime cinte fortificate e alcuni importanti santuari, ubicati presso le sorgenti e prevalentemente votati a divinit\u00e0 femminili.\nQuesta trasformazione interna si colloca in un quadro storico estremamente movimentato che, sul finire dell'et\u00e0 arcaica, vede gran parte dell'Italia e dei suoi gruppi etnici coinvolti in una moltitudine di conflitti ed avvicendamenti, che avrebbero azzerato e riformulato gli equilibri territoriali costituitisi fino a quel momento. Le ostilit\u00e0 si aprono tragicamente nel 510 a.C. con la distruzione di Sibari da parte di Crotone\nI Romani ebbero i primi contatti con i Lucani intorno al 330 a.C. quando costituirono un'alleanza \"strumentale\" utile a fronteggiare la pressione esercitata dai Sanniti a nord. L'alleanza, tuttavia, dur\u00f2 poco poich\u00e9 i Romani manifestarono ben presto forti mire espansionistiche verso sud. Prima nel 285 a.C. e poi nel 282 a.C., la citt\u00e0 magno-greca di Thurii, assediata dal principe lucano Stenio Stallio chiese aiuto ai Romani. I Lucani, dapprima alleati ma successivamente ribellatisi, vennero sconfitti dalle truppe del console Gaio Fabricio Luscino, che stanzi\u00f2 nella citt\u00e0 una guarnigione, come riportano i \"Fasti triumphales\". Successivamente una squadra marittima romana, perlustrando il mar Ionio, entr\u00f2 in conflitto con i Tarentini che, irritati, distrussero quattro navi e ne catturarono una. In difesa della citt\u00e0 ionica sbarc\u00f2 a Taranto Pirro, re dell'Epiro che, appoggiato dai Lucani, Bruzzi e Sanniti ottenne una vittoria di misura nella battaglia combattuta fra Pandosia ed Heraclea nel 280 a.C. Dopo appena quattro anni, nel 275 a.C. Pirro venne sconfitto a \"Maleventum\" e torn\u00f2 in Epiro. Taranto si arrese ai Romani nel 272 a.C., cos\u00ec il dominio della repubblica romana si estese su tutte le colonie greche dell'Italia meridionale. In conseguenza di ci\u00f2, nella regione lucana si ebbe un declino economico, provocato dalla politica di sfruttamento dei territori conquistati, acquisiti come suoli di propriet\u00e0 dei vincitori. Dopo un tentativo di riscatto mediante l'aiuto fornito ad Annibale nel III secolo a.C., l'ennesima sconfitta provoc\u00f2 un inasprimento della sottomissione da parte dei romani e nel territorio lucano vennero dedotte le colonie di \"Potentia\" e di \"Grumentum\", dove furono reclusi i ribelli lucani e brutii sottomessi dai romani.\nNel II secolo a.C. i Romani dotarono la regione di infrastrutture importanti: il prolungamento della via Appia fino a Brindisi e un tratti di acquedotto, con lo sviluppo dei centri romani sul percorso della via, tra i quali Venosa, che fu quindi patria del poeta latino Orazio. A questa si affianc\u00f2 la Via Popilia, che attraversava l'Appennino lucano, attraversando Sirinos e Nerulum, e una sua diramazione, che da Paestum congiungeva le colonie tirreniche Velia, Buxentum, Cesernia, Blanda Julia e Laos a Cosenza.\nCalabria.\nI Lucani (Italici indoeuropei, appartenenti al gruppo osco-umbro), abitavano nella regione che da essi prese il nome di \"Lucania\", a nord della Calabria. L'entroterra della Calabria (chiamato dai Romani \"Bruttium\"), fu abitato principalmente dai Bruzi (di temperamento bellicoso, chiamati Brutti o Bretti, strettamente imparentati coi Lucani) oltre che da genti di origine iberica. Il centro nevralgico di questo popolo era Consentia, l'attuale Cosenza, la quale venne eletta dalle trib\u00f9 dei Bruzi, dopo essersi coalizzate in una lega, \"capitale\" della regione. Fu occupata dai Romani assieme al resto della Magna Grecia nel 265 a.C., ma durante la seconda guerra punica si ribell\u00f2 a Roma per allearsi con Annibale, per poi ritornare sotto il saldo controllo della repubblica romana dopo la sconfitta del condottiero cartaginese.\nDi fondamentale importanza \u00e8 lo sbarco dei Greci sulle coste calabresi, i quali strapparono le terre ai Lucani (costretti a rifugiarsi nell'entroterra e nella parte settentrionale della Calabria), e si mescolarono con gli altri popoli autoctoni, dando vita ad una cultura meticcia, greco-italica, estremamente florida nei secoli successivi. I Greci fondarono fiorenti colonie, cos\u00ec magnificenti da guadagnarsi l'appellativo di \"Magna Grecia\" (Grande Grecia), cos\u00ec importanti da superare, in alcuni casi, la stessa madrepatria. Tra l'VIII ed il IV secolo a.C. infatti fiorivano su tutta la costa numerose ed importanti citt\u00e0 della Magna Grecia, come Rhegion, Kroton, Locri Epizephyrii, Metauros e Sybaris, e numerose sub-colonie fondate dalle colonie stesse quali: Kaulon, Hipponion, Medma, Terina e Scolacium. La gloriosa storia delle poleis magnogreche vide primeggiare politicamente ed economicamente le citt\u00e0 di Reggio come padrona dello Stretto di Messina e della Calabria meridionale, di Locri Epizefiri nella parte centrale della regione, e di Crotone in quella settentrionale, in una storia fatta di alterne alleanze e conflitti interni tra le tre potenze della regione. Successivamente con la pressione delle popolazioni italiche dei Bruzi e dei Lucani (che conquistarono anche la gran parte poleis greche), e con l'avvento di Roma, la Magna Grecia inizi\u00f2 il suo declino, dovuto anche ad una continua lotta per il predominio tra le poleis.\nDopo la conquista da parte dei Romani, nel III secolo a.C., i territori assunsero la denominazione di \"Brutium\" ma, a parte alcune citt\u00e0 alleate, dunque non sottomesse all'autorit\u00e0 di Roma, gran parte della regione non fu in grado di ritrovare la prosperit\u00e0 di un tempo. Le poleis magnogreche erano quindi destinate a perdere il proprio potere in favore di un'alleanza (come nel caso di Reggio) o di una colonizzazione romana (nel caso di Locri Epizefiri, Crotone e delle altre citt\u00e0 minori). Colonie a diritto Latino furono Copia nel 194 a.C. e Vibo Valentia dedotta nel 192 a.C. Quest'ultima fu particolarmente importante I secolo a.C. e nel secolo successivo, ospit\u00f2 anche l'esercito e la flotta di Cesare e poi di Ottaviano, Appiano la ricorda come una delle citt\u00e0 pi\u00f9 importanti d'Italia. Unica roccaforte della lingua e cultura greca rimaneva infatti Reggio (tra l'altro sede del \"Corrector\", governatore della Regio III Lucania et Bruttii), che attraverso la Via Popilia collegava il suo porto con Roma; citt\u00e0 abitate dai Bruttii erano le colonie di Cosenza, Vibo Valentia, Locri, Crotone e Sibari.\nCampania.\nLa Campania, ad eccezione delle aree interne e montuose, fu soggetta alla colonizzazione greca ed etrusca. Quando avvennero i primi insediamenti greci lungo le coste della regione, con la nascita di luoghi come \"Pithecusa\" (Ischia), \"Kyme\" (Cuma), \"Parthenope\" prima e \"Neapolis\" poi (Napoli), \"Dikaiarcheia\" (Pozzuoli), \"Poseidonia\" (Paestum), \"Elea-Velia\" (Ascea), \"Pixunte\" (Policastro Bussentino), la Campania divenne uno dei centri culturali pi\u00f9 importanti della Magna Grecia la quale quest'ultima influenzer\u00e0 nel corso dei secoli la societ\u00e0 romana e la civilt\u00e0 occidentale stessa. Si pensi a Cuma che diffuse in Italia la cultura greca e l'alfabeto calcidese, che assimilato e fatto proprio dagli Etruschi e dai Latini, divenne l'alfabeto della lingua e della letteratura di Roma e poi di tutto l'occidente.\nLa prima delle colonie greche fu l'isola di Ischia (gi\u00e0 sede di insediamenti punico-cartaginesi a partire dal X secolo a.C.), ove agli inizi dell'VIII secolo a.C. un \u00e9lite tecnico culturale proveniente da Calcide di Eubea si insedi\u00f2 priva di armi e con il consenso dei Cartaginesi nella baia di Lacco Ameno, in funzione osservativa delle abilit\u00e0 tecnologiche delle comunit\u00e0 etrusche nel lavorare il ferro dell'Elba. Il primo stanziamento ebbe carattere misti tra la cultura greca e quella cartaginese e precedette temporalmente anche quelli di Naxos e Megara Hiblea nella Sicilia meridionale (in realt\u00e0, il geografo Strabone, nonch\u00e9 l'attento studio del mito della Sirena Partenope e degli altri fatti storici riconducibili a quel periodo, hanno ipotizzato l'esistenza di un antecedente insediamento rodio nell'isolotto di Megaride, attuale Castel dell'Ovo; esso, riconducibile al IX secolo a.C., costituirebbe il primo nucleo delle futura Napoli).\nL'insediamento greco avvenne comunque solo lungo le coste, mentre le pianure interne erano abitate dagli Etruschi, i quali diedero vita a una lega di dodici citt\u00e0 con a capo Capua, Nuceria, Nola, Acerra, Suessula. L'entroterra era invece occupato da popolazioni indigene di stirpe osca. Successivamente la regione venne prima invasa dai Sanniti (intorno al V secolo a.C.), anch'essi di etnia osca, e poi divenne un obiettivo espansionistico di Roma.\nA seguito delle tre guerre sannitiche (343-290 a.C.), con esito infausto per le popolazioni locali, fu occupata dai Romani, che vi fondarono parecchie colonie (come quella di Puteoli, l'attuale Pozzuoli). Durante la seconda guerra punica, solo poche citt\u00e0 si allearono ai cartaginesi, mentre la maggior parte della regione rest\u00f2 fedele a Roma. Amministrativamente fece parte della Regio I; ai tempi di Diocleziano acquis\u00ec poi autonomia. Durante l'occupazione romana, molti Potenti, costruirono lungo la costa le proprie ville estive. Anche dal punto di vista economico ci fu uno straordinario sviluppo dell'agricoltura e del commercio, la regione era infatti da sempre una delle zone pi\u00f9 ricche del mondo classico e romano e ci\u00f2 gli valse l'appellativo di Campania Felix. A Napoli, infine, nel castel dell'Ovo, con la morte dell'imperatore Romolo Augusto avvenuta dopo il 511, si decret\u00f2 definitivamente la caduta dell'Impero romano d'Occidente.\nEmilia-Romagna.\nLe terre a sud del fiume Po sono state nel corso dei secoli abitate da popolazioni diverse: Etruschi sin dalla prima et\u00e0 del ferro, e Galli dal IV secolo a.C.. Se il V secolo a.C. segna l'apogeo della presenza etrusca, dall'inizio del IV secolo i Galli, che scendono d'oltre Po, si irradiano in tutta la regione: i Senoni nel territorio tra il Montone e l'Esino, i Boi al centro della regione emiliana, i Lingoni nell'area a sud del delta del Po. Questa sovrapposizione d\u00e0 luogo a forme di cultura composite in Emilia, di cui un esempio significativo danno le recenti scoperte di monte Bibele, presso Monterenzio (Bologna): mentre vari reperti metallici richiamano alle genti galliche, le iscrizioni su vasi offrono la testimonianza della presenza etrusca.\nPoi, l'arrivo degli invasori da sud (Romani) ha imposto alla zona una nuova configurazione. La conquista romana per\u00f2 non ha estirpato il substrato gallico ma si \u00e8 fuso con esso dando origine, tra l'altro, anche ai dialetti tuttora parlati localmente che sono una sovrapposizione di latino sulle lingue celtiche.\nI pi\u00f9 antichi abitanti dell'attuale Romagna di cui si hanno testimonianze archeologiche furono gli Umbri e gli Etruschi. Si deve ai primi la fondazione di Sarsina; i secondi fondarono Verucchio e Rimini. A partire dal IV secolo a.C. il territorio fu conquistato da un popolo che dette un'importante impronta alla Romagna: i Celti. Tra le numerose trib\u00f9 celtiche che scesero in Italia, sono da elencare Senoni, i Lingoni, e i Boi.\nLa permanenza dei Celti fu minacciata, a partire dal III secolo, dalla potenza dei Romani. Celti e romani si scontrarono per la prima volta nel 295 a.C. Sentino.\nsconf conquistarono la zona e successivamente inizi\u00f2 il tramonto dei Senoni, che pochi anni dopo furono definitivamente sopraffatti. Tra il 191 al 187 a.C. viene costruita la via Emilia tra Rimini e Piacenza. Giulio Cesare il 10 gennaio del 49 a.C. attravers\u00f2 il fiume Rubicone (o il Pisciatello) alla testa di un esercito, violando apertamente la legge che proibiva l'ingresso armato dentro i confini dell'Italia e dando il via alla seconda guerra civile, pronunciando la celeberrima frase: \"Alea iacta est\".\nIn epoca romana l'Emilia fece parte dapprima della provincia della Gallia Cisalpina, e, dopo la riforma Augustea che estese la cittadinanza romana a tutta la penisola italica, della Regio VIII Aemilia, che corrispondeva al territorio attraversato dalla Via Emilia, cio\u00e8 grossomodo all'attuale territorio dell'Emilia-Romagna. Citt\u00e0 importanti di questa regione, la maggior parte delle quali di origine preromana (soprattutto etrusca), furono Rimini (Ariminum)Cesena (\"Caesena\"), Forlimpopoli (\"Forum Popili\"), Forl\u00ec (\"Forum Livii\"), Faenza (\"Faventia\"), Imola (\"Forum Cornelii\"), Bologna (\"Bononia\"), Modena (\"Mutina\"), Reggio Emilia (\"Regium Lepidi\"), Parma, Fidenza (\"Fidentia\"), Piacenza (\"Placentia\"), Ravenna.\nIl dislocamento della \"Flotta Imperiale per l'Oriente\" a Ravenna da parte di Augusto fece s\u00ec che cominciasse a formarsi una specifica identit\u00e0 del territorio annonario di diretto supporto alla flotta imperiale, ponendo le basi per la futura \"Regio Flaminia\" staccata dall'\"Aemilia\" che ebbe definitiva ufficializzazione con Diocleziano che sanzion\u00f2 semplicemente un dato di fatto, da tempo tale territorio presentava sue specificit\u00e0 etno-linguistico-culturali (dovute al comune substrato umbro-piceno-senone-romano) e possedeva sue specifiche esigenze logistiche, e che naturalmente ebbe Ravenna come sua capitale, la quale fu successivamente pure sede della Corte Imperiale dell'Impero romano d'Occidente poi capitale del Regno ostrogoto. Sia queste che le successive vicende storiche non fecero altro che accentuare maggiormente queste peculiarit\u00e0 e la \"Regio Flaminia\" vide assumere una chiara specifica identit\u00e0 rispetto all'\"Aemilia\".\nFriuli-Venezia Giulia.\nL'attuale Friuli fu colonizzato dai Romani (a partire dal II secolo a.C.) e venne profondamente influenzato dalla civilt\u00e0 latina, grazie anche alla presenza dell'importante centro di Aquileia, quarta citt\u00e0 d'Italia e fra le principali dell'impero, capitale della X Regione augustea Venetia et Histria. Gli scavi archeologici effettuati, con particolare riferimento all'estensione delle mura e dell'agglomerato interno alle stesse, ci danno una chiara immagine del suo eccezionale sviluppo urbano e demografico. Ancor oggi Aquileia \u00e8, insieme a Ravenna e Brescia, il massimo sito archeologico dell'Italia settentrionale. La citt\u00e0 era inoltre importantissimo porto fluviale sull'allora fiume Natissa, snodo dei traffici adriatici verso l'Europa settentrionale (la cos\u00ec chiamata \"Via Iulia Augusta\") e verso l'Illiria. Aquileia doveva la sua importanza principalmente ad una posizione strategicamente favorevole, sia sotto il profilo commerciale che militare: sorgeva infatti sul mare Adriatico ed in prossimit\u00e0 delle Alpi orientali permettendo in tal modo a Roma di contrastare pi\u00f9 efficacemente le invasioni barbariche provenienti da oriente. Nelle sue campagne militari, Giulio Cesare era solito portare le sue legioni a svernare proprio ad Aquileia durante l'inverno. Il greco Strabone, geografo di et\u00e0 augustea, in una sequenza della sua opera annota che il porto di Aquileia, colonia romana \u00ab [...] fortificata a baluardo dei barbari dell'entroterra... si raggiunge... risalendo il fiume Natisone per sessanta stadi... e serve come emporio per i popoli illirici stanziati lungo l\"'Istro\" (Danubio)\u00bb. Va al riguardo segnalato che mentre al giorno d'oggi il Natisone \u00e8 tributario dell'Isonzo, all'epoca sfociava direttamente in mare. Lo sviluppo di altri centri oltre ad Aquileia, quali \"Forum Iulii\" (Cividale del Friuli) e \"Iulium Carnicum\" (Zuglio) contribu\u00ec ad assicurare alla regione un notevole rigoglio economico e culturale che riusc\u00ec a mantenere, nonostante le prime incursioni barbariche, fino agli inizi del V secolo. Negli ultimi decenni del III secolo Aquileia divenne la sede di uno dei vescovati pi\u00f9 prestigiosi dell'Impero, contendendo in Italia il secondo posto per importanza, dopo Roma, alle capitali imperiali di Milano e, successivamente, Ravenna. Nel 381 vi si tenne un importante concilio, presieduto dal vescovo Valeriano ma fortemente voluto da sant'Ambrogio, che aveva preferito Aquileia alla sua sede episcopale di Milano per far condannare pubblicamente l'eresia ariana e i suoi seguaci.\nL'invasione unna segn\u00f2 l'inizio della decadenza: Aquileia, protetta da forze esigue, si arrese per fame e venne espugnata e rasa al suolo da Attila nel 452 (in alcune fondamenta sono state ritrovate le tracce lasciate dagli incendi). Terminata l'ondata unna, i superstiti, che avevano trovato rifugio nella laguna di Grado, ritornarono in citt\u00e0, ma la trovarono completamente distrutta. La ricostruzione di Aquileia, per riportare all'antico splendore quella che era stata la superba capitale della X \"Regio\", fu un'impresa vagheggiata ma mai effettivamente realizzata. La citt\u00e0 rimase comunque un punto di riferimento ideale di enorme importanza anche dopo il crollo dell'Impero, grazie alla costituzione del Patriarcato, naturale successore del vescovato omonimo a partire dalla met\u00e0 del VI secolo e sede di una fra le massime autorit\u00e0 cristiane del tempo. L'insicurezza della pianura friulana, punto di passaggio di tutte le grandi invasioni barbariche, spinse in quell'epoca molte persone a trovar rifugio nelle isole o nei borghi fortificati sulle colline, determinando in tal modo lo spopolamento della parte pi\u00f9 fertile della regione ed un suo generale impoverimento.\nLazio.\nLa fase storica \u00e8 testimoniata dalla presenza di diverse popolazioni di lingua indo-europea che si stanziarono nell'area laziale sin dal II millennio a.C., tra cui i Latini (da cui secondo alcuni la regione prese il nome). Non solo Latini per\u00f2, ma anche Sabini, Volsci, Ernici, Equi e Aurunci che in epoche diverse si stanziarono nelle zone centro-meridionali del Lazio, mentre nella parte pi\u00f9 settentrionale si afferm\u00f2 la presenza degli Etruschi, la cui influenza risult\u00f2 preponderante almeno fino al V secolo a.C.\nDal V secolo a.C. fino al I secolo a.C. la storia del Lazio si identifica sempre pi\u00f9 con quella della lotta per il predominio di Roma nei confronti delle altre popolazioni, che piano, piano, verranno assoggettate, ed assimilate all'elemento latino. L'ultimo sussulto di autonomia di queste genti si ebbe con la guerra sociale.\nPer tutta la durata dell'epoca imperiale romana, il Lazio godette di una situazione di generale tranquillit\u00e0, interrotta solo da episodiche guerre intestine per la conquista della porpora imperiale. Il suo ruolo di centro dell'impero venne per\u00f2 sempre pi\u00f9 ridimensionato, marginalizzato, a favore di altre regioni dell'impero, fino ad arrivare all'episodio della deposizione dell'ultimo imperatore d'occidente, Romolo Augusto da parte di Odoacre nel 476, a cui si fa riferimento per segnare la fine dell'impero.\nIl vuoto di potere nel Lazio, dopo alterne vicende seguenti alla caduta dell'Impero romano d'Occidente, fu riempito dalla presenza della Chiesa cattolica, le cui vicende determinarono la storia di Roma e della regione fino alla presa di Roma nel 1870.\nLiguria.\nGli antichi Liguri si sistemarono sul litorale mediterraneo dal Rodano all'Arno, ma successivamente le migrazioni celtiche, come pure le colonizzazioni di Fenici, Greci e cartaginesi, rimpiazzarono in alcune aree i Liguri a partire dal IV secolo a.C. La Liguria costiera fu sottomessa ufficialmente dai romani soltanto durante il II secolo a.C., con varie sacche autonome che, date le caratteristiche del territorio, resisteranno al diretto controllo centrale ancora per qualche decennio. La Liguria corrispondeva alla \"IX regio Italiae\" come riporta Plinio (III, 5, 49): \"patet ora Liguriae inter amnes Varum et Macram XXXI Milia passuum. Haec regio ex descriptione Augusti nona est.\"La parola \"Ligure\" / \"Liguria\" fu assegnata a questo popolo prima dai Greci, poi dai romani e ha il significato di luogo paludoso o acquitrino.\nIn et\u00e0 classica centri importanti sono \"Genua\", \"Savo\", \"Vada Sabatia\", \"Albium Intemelium\", \"Albium Ingaunum\", \"Lunae\", quest'ultima nota ai giorni nostri con il nome di Luni perder\u00e0 via via d'importanza sino al definitivo abbandono nel XIII secolo.Con la caduta dell'Impero romano dopo il V secolo si ebbe la devastazione da parte dei \"barbari\" (Eruli e Goti), tornata libera sotto i Bizantini dopo le guerre gotiche vi fu una breve ripresa che dur\u00f2 fino alla conquista longobarda del re Rotari del 641.\nLombardia.\nL'area lombarda centro-orientale fu interessata da un'influenza etrusca attorno al V secolo a.C. In seguito, nel IV secolo a.C., la regione fu invasa da varie genti Galliche, che daranno vita alle confederazioni degli Insubri, nella Lombardia occidentale, e dei Cenomani, nella Lombardia orientale e nell'area del basso Garda e delle rive del Po.\nSul finire del III secolo a.C. i Romani iniziarono la conquista della Pianura Padana, scontrandosi con i Galli Insubri, mentre i Galli Cenomani furono fin dall'inizio loro alleati. La provincia diede in seguito i natali a celebri esponenti della cultura latina, quali Plinio e Virgilio.\nNegli ultimi secoli dell'Impero, Milano (\"Mediolanum\") accrebbe notevolmente la sua importanza di centro politico e religioso (con l'episcopato di Sant'Ambrogio) tanto che divenne una delle sedi dei tetrarchi al tempo di Costantino che, nel 313 d.C., eman\u00f2 un editto, chiamato Editto di Costantino o Editto di Milano, nel quale concedeva a tutti la libert\u00e0 di professare la propria religione.\nAlla caduta dell'Impero d'occidente sono i barbari a dominare la Lombardia: prima arrivano gli Eruli di Odoacre (476-493), poi gli Ostrogoti di Teodorico il Grande (493-553). La Lombardia ritorn\u00f2 poi a far parte dell'Impero romano (questa volta d'Oriente o bizantino) dopo la Guerra gotica, che dur\u00f2 30 anni e flagell\u00f2 tutta l'Italia.\nMa, dopo soli 16 anni di dominio imperiale, nel 569 i Longobardi attaccarono e conquistarono la Lombardia, che ancora oggi porta il loro nome, ponendo la loro capitale a Pavia. Nel 774 Carlo Magno, re dei Franchi, discese in Italia su invito del papa, minacciato dai Longobardi. Il dominio franco diede inizio alla struttura politica feudale che caratterizz\u00f2 l'Alto Medioevo.\nMarche.\nFin dal X secolo a.C. il territorio delle attuali Marche era interamente occupato dal popolo piceno, dall'attuale confine settentrionale a quello meridionale.\nNel IV secolo a.C. due fatti incisero profondamente sull'equilibrio etnico e culturale che era durato secoli: il territorio piceno venne invaso da nord dai Galli S\u00e8noni, che lo occuparono sino al fiume Esino e, intorno al 387 a.C., i greci di Siracusa fondarono la colonia di Ank\u00f3n, l'attuale Ancona, che fino a quel momento era stata un villaggio piceno.\nDopo la Battaglia del Sentino, nel 295 a.C., i Galli vennero sconfitti da una coalizione tra Romani e Piceni. Quando gli alleati romani divennero troppo invadenti, con la fondazione di colonie in territorio piceno, i Piceni si ribellarono e combatterono con i romani la Guerra Picentina; vennero sconfitti e dopo entrarono nello stato romano. Due importanti strade collegavano le Marche a Roma: la Flaminia (che arrivava a Fano) e la Salaria (che arrivava a Porto d'Ascoli). Inoltre durante il periodo imperiale, Ancona venne scelta da Traiano come porto di Roma verso Oriente, come testimonia anche l'iscrizione dell'arco di Traiano di Ancona, nella quale il capoluogo marchigiano \u00e8 chiamato \"accessum Italiae\", cio\u00e8 \"ingresso d'Italia\".\nCome tutti i territori delle attuali regioni italiane, anche quello marchigiano ebbe nel periodo romano diverse variazioni amministrative. Sotto l'impero di Augusto il sud della regione faceva parte della \"Regio V - Picenum\" mentre la parte nord, detta Ager gallicus (o Ager gallicus picenus), era compresa nella \"Regio VI - Umbria et ager gallicus\", che comprendeva anche i territori orientali dell'attuale Umbria.\nCon la riorganizzazione amministrativa di Diocleziano tutto il territorio delle attuali Marche era riunito nella \"Flaminia et Picenum\" (che comprendeva anche la Romagna). Questa provincia venne suddivisa sotto l'impero di Teodosio I in due circoscrizioni: le Marche settentrionali, dette \"Picenum Annonarium\", formarono con la Romagna la \"Flaminia et Picenum Annonarium\", mentre il sud della regione costitu\u00ec il \"Picenum Suburbicarium\".\nAlla caduta dell'Impero romano d'Occidente, il territorio delle attuali Marche, dopo aver fatto parte del regno di Odoacre, come il resto d'Italia, entrarono nell'orbita dell'Impero romano d'Oriente, mentre il vecchio nome, \"Piceno\", si perse. Nell'Alto Medioevo il territorio regionale, entrato nel Sacro Romano Impero, acquista il nome di Marca di Ancona, nata dall'unificazione di varie marche, ossia \"territori di confine\".\nMolise.\nStoricamente gran parte del Molise si identifica con l'antico Sannio. A partire dal III secolo a.C. sub\u00ec l'invasione dei Romani, che crearono le loro colonie nei principali centri abitati gi\u00e0 esistenti (Isernia e Venafro). Alla caduta dell'Impero romano d'Occidente, il territorio molisano fu devastato dai Goti (535-553), e poi incluso nel Ducato longobardo di Benevento. Il nome Molise compare nel Medioevo centrale per identificare una contea di appartenenza della famiglia normanna dei de' Moulins.\nPiemonte.\nIl territorio fu poi abitato dai Liguri, stanziatisi in gran parte dell'Italia settentrionale, e da altri popoli di stirpe celtica e celto-ligure, quali i Taurini, i Graioceli, i Bagienni, i Salassi e i Vertamocori. Una grande variet\u00e0 di popolazioni, dunque, che vivevano di agricoltura, di pastorizia ai piedi delle montagne, di pesca lungo i grandi corsi d'acqua e che possedevano nel contempo grandi abilit\u00e0 artigianali e metallurgiche. Sembra che la citt\u00e0 di Torino sia sorta in epoca romana poco lontano da un insediamento di Taurini, dai quali potrebbe prendere il nome.\nI Romani giunsero in Piemonte nel II secolo a.C., ma fu soltanto all'epoca di Cesare, durante la campagna gallica, che nacque la citt\u00e0 romana di \"Julia Augusta Taurinorum\", l'odierna Torino; nel 25 a.C. i Salassi venivano definitivamente sottomessi con la fondazione di Augusta Praetoria (l'odierna Aosta). La parte rimanente del Piemonte, costituita soprattutto da zone montuose, venne conquistata soltanto da Ottaviano Augusto. Il Piemonte venne diviso tra la Gallia Cisalpina e le province romane delle Alpes Cottiae, Alpes Maritimae ed Alpes Poenninae. I Romani, come in gran parte del Nord Italia, fondarono alcune delle maggiori citt\u00e0 piemontesi vicino o su preesistenti insediamenti di origine celto-ligure, come Asti, Alba, Acqui Terme, Novara, Vercelli. Le dimensioni di queste citt\u00e0 non erano di gran rilievo: spesso questi borghi venivano creati inizialmente come campi militari trincerati (da qui la pianta quadrangolare che caratterizza il centro di queste citt\u00e0), e solo successivamente incominciavano ad ospitare civili, solitamente in numero limitato.\nNel 312, l'esercito di Costantino I, si scontr\u00f2 vittoriosamente contro le truppe di Massenzio, nell'area compresa tra Alpignano e Rivoli. L'evento viene generalmente ricordato come Battaglia di Torino. Al termine dell'epoca romana spicca la Battaglia di Pollenzo, combattuta nel 402 da Stilicone contro le truppe dei Visigoti nella pianura intorno a Bra.\nPuglia.\nNumerose furono le colonie magnogreche soprattutto nella parte meridionale della regione, tra le quali la citt\u00e0 spartana di \"Taras (Taranto)\". Durante la seconda guerra sannitica (326-304 a.C.), l'esercito romano, nel tentativo di prestare soccorso a Luceria, assediata dai Sanniti, sub\u00ec una grave sconfitta nella battaglia delle Forche Caudine (321 a.C.). Ben presto Roma comprese l'importanza strategica dell'Apulia, ma l'occupazione della regione, nel III secolo a.C., non fu agevole soprattutto per la resistenza di Taras e Brundisium. Nel 216 a.C. a Canne (Barletta) l'esercito romano pat\u00ec contro i Cartaginesi di Annibale la sua peggiore sconfitta.\nVenne quindi istituita la \"Regio II Apulia et Calabria\", che includeva anche il Sannio, una parte dell'attuale Molise e la Basilicata orientale. Con la costruzione della via Appia e, in epoca imperiale, della via Traiana (lungo cui prosperarono citt\u00e0 come Aecae, Herdonia, Silvium, Canusium e Bitonto), la regione occup\u00f2 posizioni di primato nella produzione del grano e dell'olio, diventando la maggior esportatrice di olio d'oliva in Oriente.\nSardegna.\nI Fenici giunsero in Sardegna tra il X e l'VIII secolo a.C., periodo nel quale la civilt\u00e0 nuragica era nel massimo splendore. Giunti come mercanti e non come invasori, si insediarono in alcuni punti di approdo lungo l'arco sud-occidentale della costa, approdi gi\u00e0 abitati dai Nuragici con i quali si integrarono pacificamente, apportando in Sardegna nuove tecnologie e nuovi stili di vita, dando impulso ai commerci e favorendo la creazione di empori.\nI Cartaginesi giunsero nell'isola nel VI secolo a.C. con la deliberata intenzione di conquistare tutta l'isola per assoggettarla al loro dominio. Un primo tentativo di conquista fu sventato dalla vittoriosa resistenza nuragica intorno al 535 a.C. Tuttavia, a partire dalla fine del VI secolo l'isola entr\u00f2 nell'orbita di Cartagine. Intorno agli originari empori commerciali gradualmente si svilupparono dei fiorenti centri urbani. Ancora oggi sono visibili i resti di antichi insediamenti, fra questi i maggiori centri di insediamento cartaginese furono Karalis, l'attuale Cagliari, Nora, Tharros e Sulki nell'isola di Sant'Antioco. Nel colle di Tuvixeddu, nell'antica Karalis, si trova la pi\u00f9 grande necropoli fenicio-punica esistente al mondo. A Sulki si trova il tophet pi\u00f9 grande ritrovato finora. Tra gli altri insediamenti cartaginesi ricordiamo Bithia, Neapolis, Othoca, Cornus e un insediamento presso l'odierna Bosa.\nI Romani ottennero la Sardegna nel 238 a.C. al termine della Prima Guerra Punica. Nel 215 a.C., il sardo-punico Amsicora, alleato coi popoli nuragici come gli Iliensi, guid\u00f2 la resistenza anti-romana, ma fu sconfitto nella battaglia di Cornus. Per lungo tempo la dominazione romana fu segnata dalla difficile convivenza con i nuragici e i fenicio-punici. Gradualmente si raggiunse una certa integrazione, anche se non furono rare le rivolte. I centri punici si romanizzarono e \"Karalis\" divenne la capitale della nuova provincia. La citt\u00e0 crebbe e fu arricchita di monumenti, tra i quali l'esempio pi\u00f9 notevole \u00e8 probabilmente l'anfiteatro, che fino al 2011 era ancora sede di spettacoli. Nel nord dell'isola, i Romani fondarono il porto di \"Turris Libisonis\", l'odierna Porto Torres, e fecero della cittadina cartaginese di Olbia un centro importante dotata di piazze, acquedotti e complessi termali. Nel 1999, nelle acque dell'attuale porto vecchio furono recuperati 18 relitti di navi romane, di cui due probabilmente dell'et\u00e0 di Nerone, testimonianza dell'importanza dello scalo portuale della citt\u00e0. Ancora oggi le aree urbane situate in queste localit\u00e0, ovvero Cagliari, Sassari e Olbia, sono le principali citt\u00e0 dell'isola.\nI Romani dotarono l'isola di una rete stradale utilizzata soprattutto per mettere in comunicazione i centri della parte meridionale con il settentrione. A met\u00e0 di una di queste strade, i Romani fondarono \"Forum Traiani\" (presso l'attuale Fordongianus), che divenne il principale centro militare isolano e che nel I secolo d.C. fu dotato di un complesso termale. Svilupparono la coltivazione dei cereali e la Sardegna entr\u00f2 a far parte delle province \"granaio\", insieme alla Sicilia e all'Egitto. Probabilmente, l'eredit\u00e0 culturale pi\u00f9 importante del periodo romano \u00e8 la lingua sarda, neolatina, composta da numerosi dialetti raggruppabili nelle variet\u00e0 del logudorese e del campidanese.\nSicilia.\nLa Sicilia entra nell'et\u00e0 storica con la colonizzazione greca, che inizia con la fondazione di Naxos per opera dei Calcidesi e di Siracusa per opera dei Corinzi, verso la met\u00e0 dell'VIII secolo a.C.; sempre i Calcidesi, ma in data imprecisata, fondarono Zancle (oggi Messina). Naxos, a sua volta fond\u00f2 \"Katane\" (Catania) e Leontinoi e i greci megaresi fondarono Megara Hyblaea. Nella prima met\u00e0 dell'VII secolo a.C. sorsero Ghelas per opera dei rodio-cretesi ed poi Akrai ed Eloro per opera dei siracusani. \"Selinunte\" per opera dei megaresi di Sicilia ed Himera, opera dei calcidesi-zanclei, sorsero a met\u00e0 del VII secolo. Al principio del VI secolo Akragas (Agrigento) fu fondata dai gelesi mentre i siracusani fondarono Kamarina. Verso la met\u00e0 del VI secolo a.C. greci di origine calcidese giunsero a Morgantina. Gi\u00e0 prima dei Greci giunsero sull'isola i Fenici. Nel secolo VI la costa occidentale dell'isola apparteneva ai Cartaginesi, fondatori di Zyz (Palermo), Mozia (Isola di San Pantaleo) e di Solunto (oggi Santa Flavia) mentre le citt\u00e0 di Eryx (oggi Erice) e Segesta furono fondate dagli Elimi.\nLa civilt\u00e0 dei discendenti dei Greci stabilitisi in Sicilia (Sicelioti) \u00e8 analoga a quella della Grecia propriamente detta. La loro entit\u00e0 politica \u00e8 la \"polis\", la citt\u00e0-stato; anche quando si formano stati pi\u00f9 vasti, questi sono pur sempre aggregati ad essa. Non pare che nelle citt\u00e0 siceliote (come neppure in quelle italiote) vi sia stata mai la monarchia, sebbene prerogative monarchiche ebbero alcuni tiranni sicelioti. L'aristocrazia fondiaria mantenne generalmente il potere fino alla met\u00e0 del secolo VI; gareggi\u00f2 poi con essa la plutocrazia industriale e commerciale. Successivamente al periodo di egemonia aristocratica si ha la lotta tra l'aristocrazia e il popolo, mirante quest'ultimo ad ottenere l'uguaglianza dinanzi alla legge (donde le legislazioni attribuite a personaggi leggendari, tra i quali Caronda) e la partecipazione ai diritti politici. L'opposizione all'aristocrazia favor\u00ec, come in Grecia, il sorgere dei tiranni, che intorno al 500 a.C. salirono al potere in quasi tutte le citt\u00e0 siceliote.\nLa Sicilia fu, al pari della Magna Grecia, un centro di cultura greca: si ricordano Archimede, Caronda, Empedocle, Epicarmo, Gorgia, Sofrone e Stesicoro. Splendida fu la fioritura artistica, specialmente nell'architettura religiosa. Tra la fine del secolo VII e il principio del VI sorsero i primi templi, ad esempio, a Siracusa e Agrigento; nel corso del VI secolo si ebbero le grandi costruzioni dei templi dorici. Con le costruzioni architettoniche si svilupp\u00f2 la decorazione scultorea: famose sono le metope di Selinunte. Di grande valore artistico sono anche le monete delle citt\u00e0 siceliote.\nAl primo posto per importanza politica in Sicilia fu Siracusa, che divenne antesignana nella lotta con Cartaginesi ed Etruschi. La sua ascesa risale al principio del V secolo sotto il tiranno Gelone, vincitore ad Imera (circa 480) dei Cartaginesi, mentre il fratello e successore Gerone sconfisse gli Etruschi a Cuma per mare (474). Dopo la sua morte si ebbe a Siracusa una rivoluzione in senso democratico, che provoc\u00f2 il ristabilimento dell'indipendenza delle citt\u00e0 siciliane assoggettate dai tiranni siracusani. Siracusa tuttavia prosegu\u00ec la sua attivit\u00e0 marittima fin nell'Italia centrale. Si ebbe in Sicilia un tentativo dei Siculi di liberarsi dal dominio greco e di costituire un regno proprio sotto Ducezio, tentativo che fin\u00ec per fallire (460-440). Nella seconda met\u00e0 del V secolo Atene venne a contrastare la potenza della dorica Siracusa, ma la grande spedizione ateniese del 415-413 a.C. fin\u00ec in un disastro. Di quest'indebolimento dei Greci approfitt\u00f2 Cartagine per una ripresa in Sicilia, occupando nel 409 a.C. Selinunte e nel 405 a.C. Agrigento. Siracusa venne alla riscossa sotto il tiranno Dionigi il Vecchio, che per\u00f2 non spinse a fondo la guerra contro i Cartaginesi perch\u00e9 impegnato nella sottomissione delle citt\u00e0 siceliote e nei tentativi espansionistici in Italia, ove si spinse fin nell'Adriatico superiore. Dopo la sua morte si ebbe a Siracusa un lungo periodo di sconvolgimenti, terminato nel 343 con il ristabilimento della libert\u00e0 per opera di Timoleonte, il quale vinse i Cartaginesi, promosse la liberazione delle citt\u00e0 siceliote e la loro alleanza.\nSiracusa riprese la politica egemonica intorno al 316 a.C. per opera del tiranno Agatocle, che sottomise le altre citt\u00e0 greche, assunse il titolo di re (305) e combatt\u00e9 contro Cartagine. Morto lui (289) Siracusa torn\u00f2 in libert\u00e0. Premuta nuovamente da Cartaginesi, essa, assieme ad Agrigento, invit\u00f2 Pirro re dell'Epiro che era venuto in Italia su chiamata di Taranto, a combattere i Romani. Pirro pass\u00f2 in Sicilia e ottenne successi; ma la discordia insorse tra lui e i suoi alleati ed egli allora fece ritorno sul continente. I Cartaginesi ristabilirono la loro potenza sull'isola, mentre Siracusa doveva difendersi dai Mamertini, mercenari campani impadronitisi di Messina. Durante la guerra contro di essi si ebbe la costituzione a Siracusa della nuova tirannia di Gerone II (270) e l'intervento dei Romani, chiamati dai Mamertini. Di qui l'inizio della prima guerra punica.\nA seguito della prima guerra punica (264-241 a.C.) l'isola fu assoggettata da Roma, che ne fece la sua prima provincia: una parte del territorio venne considerato \"ager publicus\" mentre il resto fu sottoposto a tributo. Vi si mantennero tuttavia, o vi si formarono, citt\u00e0 federate (fra cui Siracusa, che mantenne per alcuni decenni una limitata autonomia) e municipi romani. Per quanto concerne l'ambito economico-produttivo il territorio siciliano fu coltivato estensivamente a frumento per approvvigionare Roma, al punto tale da definire le Sicilia stessa il \"granaio di Roma\".\nDurante la seconda guerra punica (218-202 a.C.) vi furono ribellioni siceliote contro i Romani, principalmente ad Agrigento e Siracusa. Celebre fu il lungo assedio che quest'ultima sub\u00ec da parte dell'esercito romano, che culmin\u00f2 nel 212 a.C. con l'espugnazione e il saccheggio della citt\u00e0. Le misure repressive che vennero adottate da parte dei vincitori recarono un grave colpo alla Sicilia. Siracusa divenne una citt\u00e0 tributaria, mentre l'intera popolazione di Agrigento fu ridotta in schiavit\u00f9, venduta e sostituita da siciliani provenienti da zone rimaste fedeli a Roma. Le confische di beni e territori portarono allo sviluppo del latifondo e a una stagnazione della popolazione isolana, costituita in gran parte da schiavi che diedero vita alle guerre servili. Fra queste ultime rivest\u00ec una certa importanza quella scoppiata nel 138 a.C., in cui emerse anche un risveglio di sentimenti d'indipendenza da parte di alcuni centri abitati dell'isola. La feracit\u00e0 dell'isola fece di essa, fin da tarda et\u00e0 repubblicana, una delle regioni cereagricole pi\u00f9 importanti del mondo romano. Dopo la morte di Giulio Cesare, la Sicilia fu governata, per alcuni anni, insieme alla Sardegna, da Sesto Pompeo. In et\u00e0 augustea si moltiplicarono gli stanziamenti dei veterani e dei coloni romani che favorirono il processo di latinizzazione di gran parte dell'isola. Essa, tuttavia, nell'ordinamento delle regioni augustee, era considerata come non facente parte dell'Italia. La concessione generale della cittadinanza romana fatta a suo tempo da Marco Antonio non fu tuttavia mantenuta da Cesare Augusto, il quale per\u00f2 otorg\u00f2 alle principali citt\u00e0 lo \"status\" di municipio romano o di colonia latina.\nLa Sicilia godette di un relativo benessere fino ad epoca Antonina, ma nel III secolo partecip\u00f2 al generale processo di decadenza economica e politica dell'Impero. Con il nuovo ordinamento amministrativo ideato da Diocleziano e mantenuto in massima parte dagli imperatori successivi, la Sicilia, con la Sardegna e la Corsica, venne unita amministrativamente all'Italia. All'effimera ripresa culturale ed economica dell'Impero durante il IV secolo l'isola non rest\u00f2 probabilmente estranea: di quest'epoca \u00e8 la celebre villa romana del Casale di Piazza Armerina, che con i suoi 3.500 m\u00b2 di mosaici. costituisce uno dei pi\u00f9 superbi esempi di arte romana tardoantica. Attorno alla met\u00e0 del V secolo i Vandali, stabilitisi in Africa, s'impadronirono dell'isola.\nToscana.\nVerso il X secolo a.C. appaiono le prime testimonianze della presenza, in tutto il territorio dell'Italia Centrale, della popolazione etrusca identificata dalla cultura materiale della facies villanoviana. I Rasna o Rasenna, come secondo la maggior parte degli storici chiamavano se stessi, dominarono il territorio per molti secoli, ed \u00e8 da essi, che l'attuale regione prese il nome di Etruria. Mentre le aree della Toscana settentrionale sono abitate anche dagli antichi Liguri, la cui presenza \u00e8 attestata nelle province di Massa-Carrara, Lucca, Pistoia e in alcune aree di quelle di Pisa. Tuttavia, il confine tra Liguri ed Etruschi cambi\u00f2 pi\u00f9 volte durante l'et\u00e0 del ferro. Nella Toscana nord-occidentale, l'area tra i fiumi Arno e Magra fu culturalmente allineata con gli Etruschi nella prima et\u00e0 del ferro, e divenne sotto controllo ligure nella tarda et\u00e0 del ferro, per poi venire compresa nella Regio VII Etruria durante l'et\u00e0 augustea.\nIl culmine dello splendore della civilt\u00e0 etrusca fu raggiunto attorno al VI secolo a.C., con possedimenti che andavano dalla zona settentrionale della Pianura Padana alla Campania: furono costruite strade, tra le quali si sono ben conservate le Vie Cave (tra \"Sovana\", Pitigliano e Sorano), realizzarono un maestoso complesso sacro termale in localit\u00e0 il Bagnone a Sasso Pisano, vennero bonificate alcune paludi ed edificate importanti citt\u00e0 toscane, come Arezzo, Chiusi, Volterra, Populonia, Vetulonia e Roselle, oltre all'ultima importante scoperta, ancora anonima, sorta in prossimit\u00e0 di Prato. II livello di civilt\u00e0 raggiunto da questo grande popolo \u00e8 testimoniato dalle interessanti similitudini - inconsuete per il Mediterraneo del tempo- tra i diritti degli uomini e quelli delle donne, o dalle fondamentali basi per l'urbanistica romana.\nNel III secolo a.C. gli Etruschi furono sconfitti dalla potenza militare di Roma e, dopo un primo periodo di prosperit\u00e0, dovuto allo sviluppo dell'artigianato, dell'estrazione e della lavorazione del ferro, dei commerci, tutta la regione decadde economicamente, culturalmente e socialmente. I Romani, che si insediarono presso le preesistenti localit\u00e0 etrusche, fondarono anche nuove citt\u00e0 come Fiesole, Florentia e Cosa, attualmente una delle meglio conservate con le mura, il foro, l'acropoli e il capitolium, sorto originariamente come Tempio di Giove, oltre ad avere una propria monetazione. Dopo la caduta dell'Impero romano d'Occidente la regione pass\u00f2 attraverso le dominazioni ostrogota e bizantina, prima di divenire oggetto di conquista da parte dei Longobardi (569), che la eressero a ducato con sede a Lucca (Ducato di Tuscia).\nTrentino-Alto Adige.\nIntorno al 500 a.C. si svilupp\u00f2 la cultura di Fritzens-Sanzeno, conosciuta anche come la cultura dei Reti, che segue la precedeente cultura di Luco-Meluno a sud dello spartiacque alpino e della cultura dei campi d'urne a nord dello stesso. Il nome di \"Reti\" per queste popolazioni viene tramandato dagli scrittori romani; la sua origine \u00e8 incerta (Plinio lo attribuiva a un loro antico capo, \"Raetus\") e sembra connesso con la principale divinit\u00e0 di questi popoli, la dea Raetia. Come nella precedente cultura di Luco-Meluno, \u00e8 la ceramica riccamente decorata che contraddistingue Fritzens-Sanzeno, mentre la lavorazione degli oggetti di metallo \u00e8 influenzata dalle civilt\u00e0 degli Etruschi e dei Celti. Tipici della cultura di Fritzens-Sanzeno sono i luoghi di culto, peraltro gi\u00e0 frequentati dalla cultura di Luco-Meluno, certi tipi di fibula, particolari armature in bronzo e un alfabeto di derivazione etrusca. I Reti si stabilirono in diverse valli e organizzarono una societ\u00e0 abbastanza complessa, costruendo una rete di villaggi molto vasta e dedicandosi a diverse attivit\u00e0 di sfruttamento del territorio, che accompagnavano l'occupazione tradizionale della caccia: agricoltura, dalla quale producevano vino (celebre a Roma gi\u00e0 in et\u00e0 repubblicana), ortaggi, e diversi tipi di cereali e allevamento di ovini, caprini, bovini e cavalli. In et\u00e0 romana l'intero territorio del Trentino-Alto Adige, unito ad altre zone confinanti, era conosciuto come \"Retia\".\nL'integrazione della regione nei domini di Roma avvenne solo nel I secolo a.C. La sconfitta definitiva dei Reti, avvenuta nei pressi di Bolzano, si ebbe a seguito delle campagne militari nelle Alpi di Druso maggiore e Tiberio nel 16/17 a.C. La parte settentrionale dell'odierno Alto Adige venne divisa fra le due province Rezia (\"Raetia prima\" e \"Raetia secunda\") e Norico (\"Noricum\"), mentre quella meridionale che includeva la Val d'Adige fino all'altezza di Merano venne inclusa nella Regio X Venetia et Histria. L'insediamento di maggiori dimensioni finora noto \u00e8 Sebatum/San Lorenzo di Sebato, un importante snodo stradale. Nel I secolo a.C. venne fondata anche la citt\u00e0 di \"Tridentum\", attuale Trento (anche se alcuni studiosi ipotizzano una fondazione precedente, risalente all'invasione gallica del III secolo a.C.). In et\u00e0 imperiale Claudio (41-54 d.C.) comprese l'importanza strategica del territorio trentino e sfrutt\u00f2 la posizione di Trento completando due grandi strade: la via \"Claudia Augusta Padana\", che da Ostiglia raggiungeva il Passo Resia, e la via \"Claudia Augusta Altinate\" che, partendo dall'allora importante porto di Altino, si ricongiungeva nel capoluogo trentino con la \"Padana\" attraverso la Valsugana. Dopo l'anno 400 d.C., nella tarda romanit\u00e0, si diffuse il cristianesimo, influenzando in misura crescente la vita pubblica e privata. La sede vescovile di Sabiona, presso l'odierna Chiusa, ebbe un ruolo importante nella cristianizzazione del territorio.\nUmbria.\nNel 672 a.C. viene fissata la leggendaria fondazione di Terni. Nel 295 a.C. dopo la battaglia di Sentino fu conquistata dai Romani, che vi stanziarono alcune colonie e ne attraversarono il territorio con la via Flaminia (220 a.C.). Vi ebbe luogo la battaglia del Trasimeno durante l'invasione di Annibale nel corso della seconda guerra punica e Perugia venne espugnata e data alle fiamme nel Bellum Perusinum, durante la guerra civile tra Marco Antonio e Ottaviano nel 40 a.C. Il territorio della regione, dopo la fine dell'impero romano vide le lotte tra Ostrogoti e Bizantini e la fondazione nella parte orientale della regione del longobardo ducato di Spoleto (indipendente tra il 571 e la met\u00e0 del XIII secolo). Ai Bizantini rimase comunque il cosiddetto corridoio bizantino, striscia di territorio estesa lungo il corso del Tevere e facente capo all'Esarcato di Ravenna.\nValle d'Aosta.\nLa Valle d'Aosta, abitata dalla popolazione ligure-gallica dei Salassi, fu conquistata dai Romani nel 25 a.C., che vi fondarono \"Augusta Pr\u00e6toria Salassorum\", l'odierna Aosta. Importante sotto il profilo militare e strategico per il controllo dei valichi del Piccolo e del Gran San Bernardo.\nAltre citt\u00e0 furono fondate lungo la valle della Dora Baltea, come Carema (\"Quadragesima Galliarum\", cio\u00e8 \u00aballa quarantesima tra miliare della via delle Gallie\u00bb), dove si trovava un posto di controllo, Quart (\"Ad quartum lapidem\", cio\u00e8 \u00aballa quarta pietra miliare\u00bb), Ch\u00e9toz (\"Ad sextum lapidem\", cio\u00e8 \u00aballa sesta pietra miliare\u00bb), Nus (\"Ad nonum lapidem\", cio\u00e8 \u00aballa nona pietra miliare\u00bb), Di\u00e9moz (\"Ad decimum lapidem\", cio\u00e8 \u00aballa decima pietra miliare\u00bb), che indicavano la distanza a partire da Aosta. Altri borghi e guarnigioni militari erano Verr\u00e8s (\"Vitricium\"), Ch\u00e2tillon (\"Castellio\"), oppure i \"fundi\" di Charvensod (\"Calventianus\"), Gressan (\"Gratianus\") e Joven\u00e7an (\"Joventianus\"). I coloni Aymus e Avilius, proprietari del Ponte acquedotto di Pont d'A\u00ebl, diedero il nome a Aymavilles (\"Ayma-villes\").\nIl popolo dei Salassi potrebbe appartenere alla cultura di Hallstatt, una cultura celtica. Discendono dalla trib\u00f9 degli Allobrogi; per un aumento intensivo della popolazione, poi, si spinsero verso il Mediterraneo, seguendo l'antica Via del sale, arrivando in Valle d'Aosta, nella zona della Dora Baltea, e nel Canavese nel 1200 a.C.; sovrapponendosi ad altri gruppi etnici gi\u00e0 presenti nella regione. Una conferma dell'origine celtica dei Salassi \u00e8 data da alcune parole, quali \"\"berrio\" (= pietra) e \"blets\u00e9\"\" (= mungere), del patois valdostano.\nVeneto.\nIl processo di romanizzazione della \"Venetia\" \u00e8 avvenuto in maniera graduale e senza traumi o conquiste \"manu militari\", dato che veneti e romani erano popoli alleati.\nLe relazioni politico-militari con i romani iniziano nel III secolo a.C. : nel 225-222 veneti e cenomani stringono un'alleanza militare con Roma contro gli insubri, i boi e i gesati, fornendo secondo Polibio un contingente di 20.000 uomini. I galli saranno battuti nella storica battaglia di Clastidium nel 222. Nel 181 a.C. la deduzione della colonia latina di Aquileia comport\u00f2 un rafforzamento dei tradizionali rapporti di collaborazione fra veneti e romani. Aquileia sorse al limite del territorio dei Veneti; Bench\u00e9 la regione fosse stata posta sotto il regime provinciale (provincia di Gallia Cisalpina), la romanizzazione delle \u00e9lite locali continu\u00f2 senza sosta. Dopo la guerra sociale nell'89 a.C. Gneo Pompeo Strabone promosse la lex Pompeia de Transpadanis. Tale legge concedeva lo Ius Latii, il diritto del latini ai centri indigeni veneti. Tra le comunit\u00e0 che dovettero godere di questo privilegio fra ci furono, fra gli altri, Verona, Vicenza, Padova, Feltre e Belluno. La completa integrazione delle comunit\u00e0 venete nell'orbe romano avvenne nel 49 a.C. con la concessione del plenum ius, cio\u00e8 della piena cittadinanza romana, da parte di Giulio Cesare.\nIn epoca augustea il territorio dei veneti venne unificato e dotato di riconoscimento ufficiale con la creazione della Regio X Venetia et Histria. La citt\u00e0 maggiore era Aquileia, sebbene il concetto di 'capitale regionale' fosse estraneo alla pensiero istituzionale dell'Alto Impero. Diocleziano la trasform\u00f2 in \"Provincia Venetiae et Histriae\", mantenendone i confini sostanzialmente inalterati.\nNei primi secoli d.C. inizi\u00f2 il processo di Cristianizzazione del Veneto. Centro di irradiamento della nuova religione fu Aquileia, metropoli della Venezia endolagunare, in cui il Cristianesimo era giunto probabilmente per mare. Secondo la tradizione fu San Marco Evangelista a fondare la Chiesa di Aquileia, consacrandone vescovo Sant'Ermagora, martire sotto Nerone. Egli avrebbe inoltre inviato il greco Prosdocimo ad evangelizzare Padova, Asolo, Vicenza, Treviso, Altino ed Este. All'evangelizzazione di Verona avrebbe contribuito una comunit\u00e0 cristiana proveniente dall'Africa romana; africano \u00e8 anche San Zeno, patrono della citt\u00e0."}
{"id": "4192987", "revid": "767487", "url": "https://it.wikipedia.org/wiki?curid=4192987", "title": "Aulopus", "text": "Aulopus \u00e8 un genere di pesci ossei marini appartenenti alla famiglia Aulopidae.\nDistribuzione e habitat.\nQuesti pesci sono diffusi nell'Oceano Atlantico orientale compreso il mar Mediterraneo dove \u00e8 presente la specie \"A. filamentosus\" e nell'Oceano Pacifico lungo le coste vietnamite e messicane.\nSono pesci bentonici che popolano il piano circalitorale e il basso piano infralitorale."}
{"id": "4192989", "revid": "73843", "url": "https://it.wikipedia.org/wiki?curid=4192989", "title": "Luigi Castagnola (disambigua)", "text": ""}
{"id": "4192991", "revid": "214753", "url": "https://it.wikipedia.org/wiki?curid=4192991", "title": "Evgenij Novikov", "text": "Carriera.\nHa iniziato a correre all'et\u00e0 di dieci anni nei kart partecipando ad eventi in diverse localit\u00e0 d'Europa, mentre a tredici anni ha cominciato a partecipare ai rally in qualit\u00e0 di navigatore per il padre in alcune competizioni regionali e nazionali. All'et\u00e0 di quindici anni ha intrapreso la sua carriera di pilota di rally, vincendo nel 2006 la coppa di Russia. Nel 2007 \u00e8 giunto secondo nel campionato russo e in quello estone.\nSempre nel 2007 ha fatto il suo debutto nel campionato mondiale rally in occasione del Rally del Galles, mentre nel 2008 ha corso come pilota del campionato mondiale produzione concludendo in 13\u00aa posizione nella relativa classifica, con un secondo posto di classe ottenuto in Giappone.\nNel 2009 ha disputato la maggior parte degli eventi del mondiale con una Citro\u00ebn C4 WRC del team Citro\u00ebn Junior, finendo a punti nel Rally di Sardegna. Dopo aver trascorso la stagione 2010 nel campionato russo, nel 2011 \u00e8 tornato nuovamente al mondiale alla guida una Ford Fiesta RS WRC del team M-Sport eccetto che per gli ultimi due rally, nei quali ha condotto una Citro\u00ebn DS3 WRC e poi di nuovo una Fiesta con il Team Abu Dhabi; in queste due ultime prove stagionali ha ottenuto gli unici piazzamenti a punti dell'anno con due settimi posti.\nNel 2012 ha continuato a correre con il team M-Sport, salendo sul podio in Portogallo e in Sardegna, in entrambi i casi come secondo classificato; con i risultati ottenuti ha chiuso al sesto posto in classifica. Nella stagione 2013 gareggia nuovamente con il team M-Sport."}
{"id": "4192997", "revid": "124123", "url": "https://it.wikipedia.org/wiki?curid=4192997", "title": "Lara Peyrot", "text": "Biografia.\nOriginaria di Prali, in Coppa del Mondo ottenne il primo risultato di rilievo l'11 dicembre 1993 a Santa Caterina Valfurva (56\u00aa) e l'unico podio il 16 marzo 1997 a Oslo (3\u00aa). Non partecip\u00f2 n\u00e9 a rassegne olimpiche n\u00e9 iridate.\nDal 2002 inizi\u00f2 ad alternare la sua presenza nella Coppa del Mondo con le gare disputate nella Marathon Cup, manifestazione svolta sempre sotto l'egida della FIS, che ricomprende gare su lunghissime distanze. In quest'ultima specialit\u00e0 ha colto i suoi pi\u00f9 importanti successi, vincendo dieci gare e aggiudicandosi il trofeo nell'edizione 2003.\nPalmar\u00e8s.\nMarathon Cup.\nMarathon Cup - vittorie.\nLegenda:\nMS = partenza in linea\nTC = tecnica classica\nTL = tecnica libera"}
{"id": "4193003", "revid": "281901", "url": "https://it.wikipedia.org/wiki?curid=4193003", "title": "Glossanodon", "text": "Glossanodon \u00e8 un genere di pesci ossei marini appartenenti alla famiglia Argentinidae.\nDistribuzione e habitat.\nQuesti pesci sono diffusi in tutti i mari e gli oceani tranne quelli polari. Nel mar Mediterraneo vive la specie \"G. leioglossus\".\nLa biologia di questi pesci \u00e8 poco nota. Vivono in genere a qualche centinaio di metri di profondit\u00e0, lungo i bordi della piattaforma continentale e nell'alta scarpata continentale."}
{"id": "4193008", "revid": "1543377", "url": "https://it.wikipedia.org/wiki?curid=4193008", "title": "Berliner Fu\u00dfballclub Dynamo 1982-1983", "text": "Questa voce raccoglie le informazioni riguardanti il Berliner Fu\u00dfballclub Dynamo nelle competizioni ufficiali della stagione 1982-1983.\nStagione.\nGrazie ad alcune ampie vittorie ottenute nelle prime gare, la Dinamo Berlino prese immediatamente il comando della classifica dell'edizione 1982-83 della DDR-Oberliga, per poi lasciarsi sorpassare dal Carl Zeiss Jena (che, pi\u00f9 avanti nella stagione, avr\u00e0 occasione di eliminare la squadra ai quarti di finale della coppa nazionale) a causa di una serie di pareggi. All'ottava giornata la squadra riprese definitivamente il comando della classifica e, rimanendo imbattuta per tutto l'arco del campionato, conquist\u00f2 il quinto titolo consecutivo assicurandoselo con quattro gare di anticipo. In Coppa dei Campioni la Dinamo Berlino incontr\u00f2 come primo avversario l'Amburgo futuro vincitore del torneo, che passer\u00e0 il turno sconfiggendo la squadra con un 2-0 casalingo dopo che l'incontro a Berlino Est si era concluso sull'1-1.\nMaglie e sponsor.\nLe divise gi\u00e0 utilizzate nella stagione precedente vengono confermate."}
{"id": "4193011", "revid": "287204", "url": "https://it.wikipedia.org/wiki?curid=4193011", "title": "Pi Sagittarii", "text": "Pi Sagittarii (Pi Sgr, \u03c0 Sagittarii, \u03c0 Sgr), conosciuta anche con il nome tradizionale di Albaldah, \u00e8 la sesta stella pi\u00f9 brillante della costellazione del Sagittario. La sua magnitudine apparente \u00e8 +2,89 e dista 507 anni luce dal sistema solare. Si tratta di un sistema stellare formato da tre stelle piuttosto vicine tra loro.\nOsservazione.\nSi tratta di una stella situata nell'emisfero celeste australe, ma di bassa declinazione: ci\u00f2 comporta che possa essere osservata da tutte le regioni abitate della Terra senza alcuna difficolt\u00e0 e che sia invisibile soltanto a alte latitudini. Nell'emisfero sud invece appare circumpolare solo nel continente antartico. La sua magnitudine pari a 2,9 le consente di essere scorta con facilit\u00e0 anche dalle aree urbane di moderate dimensioni.\nData la sua vicinanza all'eclittica, la stella pu\u00f2 essere occultata talvolta dalla Luna, e pi\u00f9 raramente, da pianeti del sistema solare. La prossima occultazione da parte di un pianeta avr\u00e0 luogo il 17 febbraio 2035 ad opera di Venere.\nCaratteristiche fisiche.\nLa componente principale del sistema, Pi Sagittarii A, \u00e8 una stella gigante brillante di classe F2II. Ha una massa stimata in quasi 6 volte quella solare ed un'et\u00e0 di circa 67 milioni di anni. Nel diagramma di Hertzsprung-Russell la stella si trova in un punto in cui le stelle si destabilizzano ed iniziano a pulsare come variabili Cefeidi. Si pensa che tra 1,5 milioni di anni Pi Sagittarii entrer\u00e0 a far parte di questo gruppo di variabili..\nLe due compagne si trovano rispettivamente a 0,09 e 0,4 secondi d'arco dalla principale, che corrispondono, a quella distanza, a 13 e di distanza dalla componente principale. Non si conoscono molti dettagli delle due compagne, se non che Pi Sagittarii C, la pi\u00f9 lontana, \u00e8 di sesta magnitudine ed \u00e8 probabilmente una stella di classe B9."}
{"id": "4193020", "revid": "1543377", "url": "https://it.wikipedia.org/wiki?curid=4193020", "title": "Campionato armeno di scacchi", "text": "Il campionato armeno di scacchi (in armeno \u0547\u0561\u056d\u0574\u0561\u057f\u056b \u0540\u0561\u0575\u0561\u057d\u057f\u0561\u0576\u056b \u0561\u057c\u0561\u057b\u0576\u0578\u0582\u0569\u0575\u0578\u0582\u0576\u0568) \u00e8 un torneo di scacchi che si disputa a partire dal 1934 per determinare il campione di scacchi dell'Armenia. Il campionato si svolse solo sporadicamente fino al 1945, ma da allora si \u00e8 disputato ogni anno. Dal 1993 si svolge annualmente anche il campionato femminile.\nIl torneo \u00e8 organizzato usualmente con la formula del doppio girone (\"round-robin\").\nStatistiche.\nNel torneo open hanno ottenuto pi\u00f9 vittorie (da soli o \"ex aequo\"):\nIn campo femminile Elina Danielyan ha ottenuto sei vittorie."}
{"id": "4193032", "revid": "105611", "url": "https://it.wikipedia.org/wiki?curid=4193032", "title": "Kalymnos", "text": ""}
{"id": "4193036", "revid": "105611", "url": "https://it.wikipedia.org/wiki?curid=4193036", "title": "Kalymnos (unit\u00e0 periferica)", "text": ""}
{"id": "4193037", "revid": "105611", "url": "https://it.wikipedia.org/wiki?curid=4193037", "title": "Kalymnos (citt\u00e0)", "text": ""}
{"id": "4193040", "revid": "33689", "url": "https://it.wikipedia.org/wiki?curid=4193040", "title": "Microsoft Voice Command", "text": "Microsoft Voice Command \u00e8 un software in grado di controllare i dispositivi Windows Mobile con la voce. La prima versione \u00e8 stata lanciata nel novembre 2003.L'ultima versione \u00e8 la 1.6, per il Regno Unito, Stati Uniti, Francia e Germania ed \u00e8 un aggiornamento gratuito per gli utenti che usufruivano delle versioni precedenti.\nIl 20 maggio 2009, l'ultima revisione era la 1.6.21040 (esiste anche la 21.715) e incorpora le modifiche necessarie per l'interfaccia di Windows Mobile 6.5 Titanium. Questa release \u00e8 stata resa disponibile per produttori di telefoni ed \u00e8 attualmente disponibile per il pubblico.\nIl software fu successivamente implementato in Windows Phone come parte del motore di ricerca preinstallato Bing Mobile."}
{"id": "4193042", "revid": "738436", "url": "https://it.wikipedia.org/wiki?curid=4193042", "title": "13 Attributi della Clemenza divina", "text": ""}
{"id": "4193044", "revid": "640277", "url": "https://it.wikipedia.org/wiki?curid=4193044", "title": "Kaus Media", "text": ""}
{"id": "4193045", "revid": "106990", "url": "https://it.wikipedia.org/wiki?curid=4193045", "title": "Sonate Bibliche", "text": "Con Sonate Bibliche ci si riferisce a una raccolta di sei sonate per strumento a tastiera di Johann Kuhnau.\nStoria.\nPubblicate nel 1700 con il titolo \"Musicalische Vorstellung einiger biblischer Historien in sechs Sonaten auf dem Claviere zu spielen\" (tedesco, \"Rappresentazioni musicali di alcune storie bibliche in sei sonate da eseguire su strumento a tastiera\"), le composizioni, meglio conosciute come \"Biblische Sonaten\" (\"Sonate Bibliche\"), formano l'ultimo dei quattro gruppi di composizioni per strumento a tastiera pubblicati da Johann Kuhnau prima della sua nomina a Cantor della Thomaskirche di Lipsia nel 1701 (le altre raccolte sono la prima e la seconda parte del \"Neue Clavier-\u00dcbung\", pubblicate nel 1689 e nel 1692, e il \"Frische Clavier-Fr\u00fcchte\", una raccolta di sette sonate edita nel 1696).\nStruttura.\nLe \"Sonate Bibliche\", saldamente nel solco delle teorizzazioni seicentesche sugli affetti, consistono in sei sonate \"a programma\" basate su altrettanti racconti dell'Antico Testamento, rispettivamente 1Sam 17-18, 1Sam 16, Genesi 29-31, 2Re 20, Giudici 6-7 e Genesi 49-50. L'ispirazione biblica non \u00e8 inconsueta in un'epoca che considerava le Sacre Scritture come base della formazione dell'individuo ed \u00e8 riscontrabile in numerosi altri lavori del periodo, come le \"Sonate del Rosario\" di Heinrich Ignaz Franz Biber (1676) o i due libri di \"Cantate Bibliche\" di \u00c9lisabeth Jacquet de La Guerre (1708 e 1711).\nLa prefazione delle sonate, scritta da Kuhnau, \u00e8 un chiaro esempio di come la musica venisse considerata una scienza esatta: l'autore, infatti, sosteneva che le architetture musicali, mediante accorgimenti rigidamente razionalizzati, potessero influenzare direttamente le emozioni umane, ammettendo per\u00f2 che molto era condizionato dall'animo e dal carattere dell'ascoltatore.\nKuhnau dimostr\u00f2 di conoscere bene le difficolt\u00e0 della musica a programma, affermando come fosse relativamente semplice, nella musica strumentale, riprodurre alcuni effetti, come il canto degli uccelli o il rumore delle cannonate, \u00abin modo tale che l'ascoltatore possa cogliere le intenzioni del compositore, anche senza l'uso delle parole\u00bb. Per trasmettere immagini pi\u00f9 complesse, invece, si deve \u00abpuntare su analogie, scrivendo la musica in modo tale da evidenziare le qualit\u00e0 che essa ha in comune con l'oggetto rappresentato\u00bb.\nKuhnau intese dunque dimostrare, anche e soprattutto agli increduli, le potenzialit\u00e0 espressive dei suoni. Il compositore, infatti, oltre a dichiarare di essersi rifatto a modelli espressivi di autori precedenti, come Johann Jakob Froberger, afferm\u00f2 che la musica \u00e8 in grado di esprimere nella stessa misura della pittura e della scultura le diverse emozioni. In aggiunta ai titoli, Kuhnau annot\u00f2 in italiano, alle battute iniziali di ogni movimento, una breve descrizione di ci\u00f2 che intendeva rappresentare. La natura di molte di queste annotazioni, come \"Il tremore degl'Israeliti alla comparsa del Gigante\", pu\u00f2 oggi sembrare bizzarra, ma era una componente fondamentale della retorica musicale barocca.\nNella prefazione, l'autore descrisse anche alcune scelte da lui stesso operate nella composizione delle sonate. Kuhnau spieg\u00f2 che il primo movimento della prima sonata \u00abrappresenta in musica il ringhio e il passo di Golia mediante un tema rozzo e prepotente. Il combattimento dei Filistei e il loro inseguimento \u00e8 rappresentato da una fuga con note veloci\u00bb. Nella terza sonata il compositore racconta di aver descritto l'inganno di Laban \u00abconfondendo l'orecchio degli ascoltatori mediante inaspettate progressioni da una tonalit\u00e0 a un'altra\u00bb.\nPer figurare i combattimenti, Kuhnau utilizz\u00f2 volute dissonanze, come, ad esempio, un Si\u266d e un Sol# in contemporanea ne \"Il di lui paura, vedendosi addosso un grand'essercito de' nemici\" della quinta sonata. Quando le anime si rivolgono a Dio in preghiera, Kuhnau introduce la melodia di due corali luterani: nella seconda sezione della prima sonata, \"Il tremore degl'Israeliti alla comparsa del Gigante, e la loro preghiera fatta a Dio\", l'autore utilizza una continua ripetizione di note per esprimere la paura, mentre il \"cantus firmus\" \u00e8 rappresentato dalla melodia del corale \"Aus tiefer Not schrei ich zu dir\" di Martin Lutero. Ne \"Il lamento di Hiskia per la morte annonciatagli e le sue preghiere ardenti\" della quarta sonata, invece, il compositore utilizza la melodia della strofa \"Heil du mich, lieber Herre\", tratta dal corale \"Ach Herr mich armen S\u00fcnder\".\nLa qualit\u00e0 delle varie sezioni \u00e8 molto eterogenea: si va da pezzi ingegnosi come \"La tristezza ed il furore del R\u00e8\" della seconda sonata, dove la musica si alterna nell'esprimere la follia, la disperazione, gli scatti d'ira, i barlumi di sanit\u00e0 e di rassegnazione, a brani decisamente banali, come \"La Canzona refrigerativa dell'arpa di Davide\", dove, dopo sole otto battute, l'impianto tematico diventa del tutto ripetitivo.\nDal punto di vista tecnico, le sonate contengono vari elementi francesi (lo stile improvvisatorio nel quarto movimento della sesta sonata), italiani (la scrittura toccatistica nella narrazione della battaglia di Gedeone) e tedeschi. Ampio \u00e8 l'uso di figure retoriche tipicamente seicentesche. La scelta delle tonalit\u00e0 non \u00e8 casuale: ogni sonata, infatti, rispecchia determinate caratteristiche decodificate dalla retorica del tempo, che Kuhnau intese trasmettere agli ascoltatori. Nella prima sonata, ad esempio, l'arroganza del gigante Golia \u00e8 rappresentata dal do maggiore, considerata una \u00abtonalit\u00e0 gaia e guerriera\u00bb dotata di \u00abcarattere insolente\u00bb.\nIl tracciato tonale rispecchia spesso la figura del chiasmo e il percorso modulante prevede, in genere, una crescita della tensione al centro delle sonate, in corrispondenza degli eventi pi\u00f9 carichi di drammaticit\u00e0, tensione che poi si attenua con il ritorno alla tonalit\u00e0 d'impianto. Anche la tipologia dei movimenti rispecchia l'esigenza seicentesca delle diverse caratterizzazioni affettive: danze quali il minuetto e la giga sono utilizzate in contesti gioiosi, mentre la forma libera della toccata si presta alla rappresentazione di immagini drammatiche.\nKuhnau non indic\u00f2 uno specifico strumento di destinazione delle sonate, le quali possono essere indifferentemente eseguite al clavicembalo, al clavicordo o all'organo. Il carattere descrittivo della raccolta pu\u00f2 aver influenzato il giovane Johann Sebastian Bach per il suo \"Capriccio sopra la lontananza del suo fratello dilettissimo\", un insieme di musiche a programma composto nel 1704 in occasione della partenza del fratello Johann Jacob, arruolatosi come oboista nell'esercito del re Carlo XII di Svezia."}
{"id": "4193046", "revid": "106990", "url": "https://it.wikipedia.org/wiki?curid=4193046", "title": "Sonate bibliche", "text": ""}
{"id": "4193047", "revid": "106990", "url": "https://it.wikipedia.org/wiki?curid=4193047", "title": "Musicalische Vorstellung einiger biblischer Historien", "text": ""}
{"id": "4193048", "revid": "767487", "url": "https://it.wikipedia.org/wiki?curid=4193048", "title": "Una fragile armonia", "text": "Una fragile armonia (\"A Late Quartet\") \u00e8 un film del 2012 diretto da Yaron Zilberman e interpretato da Philip Seymour Hoffman, Christopher Walken, Catherine Keener e Mark Ivanir.\nTrama.\nDopo aver suonato insieme per pi\u00f9 di venti anni, il famoso quartetto d'archi Fugue, mentre \u00e8 impegnato a preparare l'esecuzione dell'op. 131 di Beethoven, \u00e8 inaspettatamente costretto a fare i conti con l'imminente prospettiva della perdita del pi\u00f9 anziano dei membri, il violoncellista Peter Mitchell, colpito dalla malattia di Parkinson.\nI quattro musicisti si trovano cos\u00ec a riconsiderare i loro rapporti sul piano professionale e personale.\nLa pretesa del secondo violino, Robert Gelbart, di voler diventare primo violino, posto fino ad allora ricoperto da Daniel Lerner, fa riemergere questioni irrisolte con la moglie Juliette, violista del quartetto, che non condivide la richiesta. A complicare ulteriormente le cose, si aggiungono la relazione amorosa di Daniel con la giovane Alexandra Gelbart, figlia di Robert e Juliette e violinista anch'essa, ed il tradimento, scoperto, di Robert con una ballerina di flamenco. Questi eventi minano fortemente l'armonia del quartetto, che a questo punto sembra fatalmente destinato a sciogliersi.\nTuttavia, la tenacia e la fermezza professionale di Peter nella guida del quartetto, insieme alla sua straordinaria umanit\u00e0, porteranno alla catarsi finale in cui i nodi saranno platealmente sciolti.\nIl film si chiude con l'ultimo concerto di Peter, che a met\u00e0 dell'esecuzione dell'op. 131 di Beethoven si ferma per un commosso commiato dal suo pubblico e cede il proprio posto alla violoncellista Nina Lee (che nel film interpreta s\u00e9 stessa) per completare il concerto. Il quartetto d'archi Fugue ha dunque un futuro.\nPromozione.\nL'11 settembre 2012 \u00e8 stato diffuso online il trailer del film.\nDistribuzione.\nLa distribuzione nelle sale statunitensi \u00e8 avvenuta il 2 novembre 2012, mentre in Italia \u00e8 uscito il 12 settembre 2013."}
{"id": "4193051", "revid": "717966", "url": "https://it.wikipedia.org/wiki?curid=4193051", "title": "I doveri del cuore", "text": ""}
{"id": "4193057", "revid": "1404372", "url": "https://it.wikipedia.org/wiki?curid=4193057", "title": "Assemblea nazionale (Azerbaigian)", "text": "L'Assemblea nazionale dell'Azerbaigian (azero: Milli M\u0259clis) \"Assemblea nazionale\", \u00e8 il nome ufficiale del Parlamento dell'Azerbaigian.\nL'Assemblea nazionale \u00e8 unicamerale. Comprende 125 membri, eletti per cinque anni (fino al 2002 erano 100 secondo il sistema maggioritario e 25 secondo quello proporzionale, dopo il referendum popolare saranno eletti tutti e 125 su base maggioritaria). \u00c8 il successore del Consiglio nazionale(\"Az\u0259rbaycan Xalq Cumhuriyy\u0259ti Milli \u015euras\u0131\") della Repubblica Democratica dell'Azerbaigian. Assemblea nazionale fu il primo parlamento repubblicano secolare nel mondo musulmano.\nL'attuale presidente dell'Assemblea \u00e8 Ogtay Asadov.\nStoria.\nRepubblica Democratica dell'Azerbaigian (1918-1920).\nDopo la rivoluzione russa del febbraio 1917, fu creato un comitato speciale composto da imputati della Duma di stato transcaucasica. A novembre, il Commissariato transcaucasico \u00e8 stato creato come primo governo della Transcaucasia indipendente. Il Seim composto da rappresentanti di tre nazioni non aveva una solida piattaforma politica, dato che ogni nazione si prendeva cura dei propri interessi. Questo poi ha portato alla dissoluzione del Seim il 25 maggio 1918.\nIl 27 maggio, 44 deputati musulmani del Seim si sono riuniti a Tbilisi e hanno istituito il Consiglio nazionale dell'Azerbaigian per formare il governo dell'Azerbaigian. Mahammad Emin Rasulzade \u00e8 stato eletto presidente. Il 28 maggio, il Consiglio nazionale ha approvato una risoluzione che proclamava l'indipendenza della Repubblica Democratica dell'Azerbaijan. Il 16 giugno, il Consiglio nazionale e il governo azero si sono trasferiti a Ganja. Alla settima sessione del consiglio di Ganja presieduta da Mahammad Emin Rasulzade, fu deciso di sciogliere il consiglio e trasferire tutti i poteri legislativi ed esecutivi al governo provvisorio dell'Azerbaigian guidato da Fatali Khan Khoyski. Una volta istituito il governo, l'azerbaigiano diventa la lingua ufficiale di stato. Una delle priorit\u00e0 del governo prima di trasferirsi a Baku era di liberare Baku dalla Dittatura Centrocaspiana, poi nel controllo della citt\u00e0 che si svolse il 15 settembre 1918. Il 16 novembre quando il Consiglio nazionale si riunisce e il 19 novembre Mahammad Emin Rasulzade annuncia che tutte le nazionalit\u00e0 dell'Azerbaigian saranno rappresentate nel Parlamento dell'Azerbaigian, che sar\u00e0 composto di 120 deputati.\nPertanto, in base a 24.000 rappresentanti di nazionalit\u00e0 nell'Azerbaigian, il parlamento azerbaigiano costituito da 80 musulmani, 21 armeni, 10 russi, 1 tedesco e 1 ebreo ed \u00e8 stato istituito il 29 novembre e convocato il 7 dicembre 1918. Quindi, la prima sessione del parlamento si \u00e8 svolto nell'edificio della ex scuola musulmana russa di Zeynalabdin Tagiyev , situata nell'attuale via Istiglaliyyat di Baku ed \u00e8 stata presieduta da Mahammad Emin Rasulzade. Alimardan bey Topchubashov \u00e8 stato eletto Presidente del Parlamento, Hasanbey Agayev - Vicepresidente. Alla fine del 1919, c'erano 11 diverse fazioni del partito politico in parlamento rappresentate da 96 deputati. Durante i suoi 17 mesi di esistenza, il parlamento ha tenuto 145 sessioni con l'ultima sessione convocata il 27 aprile 1920 alla vigilia dell'occupazione russa dell'Azerbaigian. Sono state sponsorizzate in totale 270 risoluzioni, di cui 230 passate. Le delegazioni parlamentari dell'Azerbaigian hanno firmato diversi trattati di amicizia con Turchia, Iran, Gran Bretagna e Stati Uniti e un patto di difesa con la Georgia; hanno partecipato alla Conferenza di pace di Parigi pi\u00f9 volte chiedendo il riconoscimento da parte dei paesi occidentali. Nel gennaio 1920, la Repubblica Democratica dell'Azerbaigian \u00e8 stata de facto riconosciuta dalla Conferenza di pace.\nSoviet Supremo della Repubblica Socialista Sovietica Azera.\nDurante l'ultima sessione del parlamento dell'Azerbaigian il 27 aprile 1920 sotto la pressione dell'11\u00aa Armata Rossa bolscevica e l'ultimatum del Comitato Caucasico del Partito Comunista Russo che invase l'Azerbaigian, i deputati decisero di sciogliere il governo a favore dei bolscevichi per evitare spargimenti di sangue. Una volta che i bolscevichi presero il potere, abolirono tutte le strutture del governo azerbaigiano e fondarono il Comitato rivoluzionario ad interim dell'Azerbaigian amministrato dai comunisti azeri Nariman Narimanov, Aliheydar Garayev, Gazanfar Musabekov, Hamid Sultanov e Dadash Bunyadzade. I bolscevichi sciolsero l'esercito azerbaigiano, eseguirono i suoi generali e ufficiali e nazionalizzarono i settori privati. Nel maggio del 1921 si riun\u00ec a Baku la prima Sessione sovietica azerbaigiana composta da neo-eletti deputati di tutte le regioni dell'Azerbaigian. La prima sessione ha istituito il Comitato esecutivo centrale dell'Azerbaigian composto da 75 membri e il consiglio di amministrazione con 13 membri. Dal 1921 al 1937 furono convocate nove sessioni di soviet azerbaigiano. Nel 1937, durante la nona sessione dei soviet dell'Azerbaigian, fu ratificata una nuova Costituzione della Repubblica Socialista Sovietica Azera e fu istituito il nuovo organo legislativo, il Soviet Supremo di RSS Azera.\nLe prime elezioni del Soviet Supremo avvenne il 24 giugno 1938. Su 310 deputati eletti, 107 erano operai, 88 agricoltori collettivi e 115 dipendenti pubblici istruiti. Settantadue dei deputati erano donne. A causa della natura autoritaria del dominio sovietico in cui la maggior parte delle nuove iniziative sono state incontrate come cospirazioni contro lo stato, il parlamento era praticamente inefficace. A causa delle molteplici riforme e ristrutturazioni nel governo di RSS Azera negli anni '70 -'80, il ruolo del Soviet Supremo \u00e8 aumentato. Molte riforme legislative, compresa la ratifica della nuova Costituzione dell'Azerbaigian del 1977, ha avuto luogo. Dopo le richieste della RSS Armena di trasferire la regione NKAO dell'Azerbaigian in Armenia, il parlamento \u00e8 stato in gran parte passivo e indifferente. Il 18 ottobre 1991 il Soviet Supremo approv\u00f2 una risoluzione che confermava il ripristino dell'indipendenza dell'Azerbaigian.\nParlamento della Repubblica dell'Azerbaigian.\nLe prime elezioni parlamentari azerbaigiane si sono svolte alla fine del 1990, quando il Soviet Supremo aveva gi\u00e0 discusso sull'indipendenza dell'Azerbaigian dall'Unione Sovietica. Elezioni parlamentari del 1995 furono le prime a tenersi dopo il ripristino dell'indipendenza dell'Azerbaigian. L'assemblea \u00e8 guidata dal suo presidente dell'assemblea coadiuvato dal primo vicepresidente e da due vice presidenti. Ogtay Asadov \u00e8 l'attuale presidente dell'assemblea, Ziyafet Asgarov \u00e8 il primo vicepresidente e, Bahar Muradova e Valeh Alasgarov sono vice presidenti. Il lavoro al parlamento \u00e8 gestito dall'apparato del Parlamento guidato da Sefa Mirzayev, assistito dal vice direttore Elkhan Ahmadov. L'Apparato del Parlamento \u00e8 suddiviso in Dipartimento di Stato per le Unit\u00e0 territoriali e i Comuni e il Dipartimento del Settore della Codifica."}
{"id": "4193062", "revid": "2048534", "url": "https://it.wikipedia.org/wiki?curid=4193062", "title": "Annona militaris", "text": "Per annona militaris si intendeva la parte di \"stipendium\" distribuita ai \"milites\" dell'esercito romano \"in natura\", a partire dall'alto Impero romano (probabilmente dal II secolo).\nStoria.\nDurante l'alto Impero, l'approvvigionamento alle truppe, stanziate lungo i confini imperiali, fu garantito da un sistema di raccolta di derrate alimentari, anche attraverso requisizioni forzose (dietro rimborso), chiamato \"annona militaris\". In sostanza alla paga del legionario o dell'ausiliario venivano, poi, dedotti tutti i costi legati al suo mantenimento. Lo \"stipendium\" risultava, pertanto, composto da una paga in moneta ed una \"in natura\".\nIn un periodo poi compreso tra Settimio Severo e Diocleziano, che qualcuno ritiene appartenesse all'epoca di Aureliano, l'approvvigionamento delle truppe sarebbe stato compensato, non tanto sottraendolo alla paga del \"miles\", bens\u00ec con una nuova tassa che pagavano i cittadini. Vi \u00e8 da aggiungere che questi privilegi furono accordati, almeno fini dal II secolo, alle armate che scortavano il \"princeps\" durante le campagne militari, oltre alla guardia pretoriana."}
{"id": "4193067", "revid": "834", "url": "https://it.wikipedia.org/wiki?curid=4193067", "title": "Castle of Wizardry", "text": ""}
{"id": "4193069", "revid": "834", "url": "https://it.wikipedia.org/wiki?curid=4193069", "title": "Haunted Spooks", "text": ""}
{"id": "4193071", "revid": "339392", "url": "https://it.wikipedia.org/wiki?curid=4193071", "title": "Annona (storia romana)", "text": ""}
{"id": "4193072", "revid": "1776051", "url": "https://it.wikipedia.org/wiki?curid=4193072", "title": "Garc\u00eda de Avellaneda y Haro", "text": "Biografia.\nEra il secondo figlio del marchese di Carpio, Luis M\u00e9ndez de Haro e Beatriz de Sotomayor y Haro, e quindi fratello del quinto marchese del Carpio, Diego L\u00f3pez de Haro.\nNel Colegio Mayor de Cuenca (Salamanca) fu professore e rettore. Il rapporto con il conte duca di Olivares lo ha aiutato ad occupare posizioni di rilievo al servizio di Filippo IV e Marianna d'Austria: fu cavaliere dell'Ordine di Calatrava e di Alc\u00e1ntara, presidente del Consiglio delle Indie (1632-1658), contemporaneamente Presidente del Consiglio delle Finanze (1643-1645), vicer\u00e9 di Napoli (1653-1658: durante il suo viceregno dovette affrontare gli attacchi portati dal Duca di Guisa nel corso della guerra franco-spagnola e la peste del 1656), Presidente del Consiglio d'Italia (1655) e presidente del Consiglio di Castiglia (1658-1668); inoltre fece parte del consiglio di amministrazione che ha partecipato alla reggenza durante la minore et\u00e0 di Carlo II).\nNel 1623 spos\u00f2 la contessa di Castrillo de Avellaneda Maria Delgadillo, dal cui matrimonio acquis\u00ec il titolo di conte. La coppia ebbe quattro figli:"}
{"id": "4193075", "revid": "834", "url": "https://it.wikipedia.org/wiki?curid=4193075", "title": "Ilio (osso)", "text": ""}
{"id": "4193081", "revid": "599013", "url": "https://it.wikipedia.org/wiki?curid=4193081", "title": "Leif Rune Salte", "text": "Carriera.\nClub.\nSalte vest\u00ec la maglia del Bryne dal 1985 al 1990. Esord\u00ec nella 1. divisjon in data 2 giugno 1985, subentrando a Paal Fjeldstad nella sconfitta per 3-2 sul campo dello Start. Con questa maglia, vinse la Coppa di Norvegia 1987. Nel 1992, fu in forza al Viking. Debutt\u00f2 con questa casacca in data 24 maggio, in occasione del pareggio per 1-1 contro il Kongsvinger. Nel 1993 torn\u00f2 al Bryne, rimanendovi in forza fino all'anno seguente.\nNazionale.\nSalte gioc\u00f2 una partita per la ."}
{"id": "4193083", "revid": "599013", "url": "https://it.wikipedia.org/wiki?curid=4193083", "title": "Arnt Kortgaard", "text": "Carriera.\nClub.\nKortgaard vest\u00ec la maglia del Mj\u00f8ndalen.\nNazionale.\nConta 4 presenze per la . Debutt\u00f2 il 19 maggio 1983, nel pareggio per 2-2 contro la ."}
{"id": "4193090", "revid": "124123", "url": "https://it.wikipedia.org/wiki?curid=4193090", "title": "Melchiorre Crescenzi", "text": "Appartenente all'illustre famiglia di cavalieri romani, negli anni '90 studia a Perugia; \u00e8 legatissimo, sin dall'et\u00e0 scolare, a Gasparo Salviani (con la famiglia del quale i Crescenzi hanno un rapporto clientelare, versando alla madre del Salviani un vitalizio), col quale condivide una grande passione per l'arte e la letteratura.\nIntorno al 1590 il Salviani s'incarica di procurare all'amico un ritratto di Laura Maccarani, una delle pi\u00f9 belle donne di Roma, della quale il Crescenzi s'\u00e8 innamorato, nonostante sia sposata.\nNello stesso anno sia il Crescenzi sia il Salviani conoscono il carcere.\nNel 1597, compiuti gli studi, diviene chierico di camera. Nel 1607 vende l'ufficio di chierico per debiti; e nello stesso anno, a Venezia, d\u00e0 scandalo perch\u00e9 si mostra pubblicamente in abito secolare e perch\u00e9 frequenta \u00abmolto strettamente\u00bb Paolo Sarpi.\nNel 1601 accoglie nel Palazzo Serlupi Crescenzi Giovan Battista Marino, che gli dedicher\u00e0 la prima parte delle \"Rime\" (1602); una lettera del Marino datata 28 ottobre dello stesso 1601 parla di rapporti gi\u00e0 molto stretti.\n\u00c8 morto da anni quando il Marino rientra a Roma da Parigi nel 1623, ed \u00e8 suo fratello Crescenzio ad accogliere il poeta a palazzo Crescenzi."}
{"id": "4193093", "revid": "709565", "url": "https://it.wikipedia.org/wiki?curid=4193093", "title": "Leedham Bantock", "text": ""}
{"id": "4193099", "revid": "599013", "url": "https://it.wikipedia.org/wiki?curid=4193099", "title": "Georg Rosbigalle", "text": ""}
{"id": "4193100", "revid": "767487", "url": "https://it.wikipedia.org/wiki?curid=4193100", "title": "Walter Mirabelli (calciatore 1934)", "text": "Carriera.\nDebutta in Serie C nel 1950 con l'Alessandria, dove rimane fino al 1955 con l'intermezzo di una stagione in prestito nelle giovanili del ; con i grigi disputa due campionati di Serie B per un totale di 42 presenze.\nDopo altri due anni in Serie B con il Marzotto Valdagno, con cui totalizza altre 41 presenze, passa al Lecce in Serie C dove mette a segno 7 reti in una stagione."}
{"id": "4193101", "revid": "300067", "url": "https://it.wikipedia.org/wiki?curid=4193101", "title": "Luigi Bussetti", "text": "Carriera.\nCon la maglia dell'Alessandria disputa nove campionati, debuttando giovanissimo in Serie B nella stagione 1942-1943 e, dopo altre due stagioni tra i cadetti a partire dal 1948-1949, retrocede in Serie C nel 1950. Sempre con l'Alessandria, torna in Serie B al termine della vittoriosa stagione 1952-1953, e gioca per altre tre stagioni.\nCon i grigi totalizza 90 presenze e 2 gol nei sei campionati di Serie B complessivamente disputati.\nDopo un infortunio ad un piede, smette di giocare con l'Alessandria e termina la carriera con la Veloce Savona."}
{"id": "4193104", "revid": "599013", "url": "https://it.wikipedia.org/wiki?curid=4193104", "title": "Kai Lagesen", "text": "Carriera.\nClub.\nLagesen gioc\u00f2 nel Mj\u00f8ndalen dal 1985 al 1987. Pass\u00f2 poi al V\u00e5lerengen, per cui esord\u00ec il 1\u00ba maggio 1988, nella vittoria per 1-2 sul Brann. Nel 1996, torn\u00f2 al Mj\u00f8ndalen.\nNazionale.\nConta 2 presenze per la . Debutt\u00f2 l'8 novembre 1986, nella sconfitta per 1-0 contro la ."}
{"id": "4193106", "revid": "767487", "url": "https://it.wikipedia.org/wiki?curid=4193106", "title": "Per Terje Markussen", "text": "Carriera.\nClub.\nMarkussen vest\u00ec la maglia del Mj\u00f8ndalen.\nNazionale.\nConta 2 presenze per la . Debutt\u00f2 l'8 novembre 1986, nella sconfitta per 1-0 contro la ."}
{"id": "4193107", "revid": "110157", "url": "https://it.wikipedia.org/wiki?curid=4193107", "title": "Blu\u010dina", "text": "Blu\u010dina \u00e8 un comune della Repubblica Ceca facente parte del distretto di Brno-venkov, in Moravia Meridionale."}
{"id": "4193108", "revid": "428624", "url": "https://it.wikipedia.org/wiki?curid=4193108", "title": "European Sports Magazines", "text": ""}
{"id": "4193110", "revid": "834032", "url": "https://it.wikipedia.org/wiki?curid=4193110", "title": "Gilera G", "text": "La Gilera G \u00e8 una gamma di scooter prodotta dalla casa motociclistica Gilera dal 1962 al 1968, composta dai modelli Gilera G50, Gilera G50 T e Gilera G80.\nIl contesto.\nNel 1959, l'entrata in vigore del DPR 956/58, meglio conosciuto come Nuovo codice della strada, aveva delineato la nuova categoria dei ciclomotori, quale unico veicolo a motore privo di targa e utilizzabile senza patente di guida. Pensato come mezzo di locomozione utilitaristico, la Legge fissava per il ciclomotore limiti di, cilindrata, potenza, velocit\u00e0 e peso che, in linea teorica, avrebbero dovuto focalizzare la competizione tecnologica tra le case motociclistiche, sui valori di economia d'esercizio e di comfort, escludendo le prestazioni velocistiche.\nTale riflessioni furono la base per decidere di costruire uno scooter con motore a 4 tempi, di potenza rispettosa dei limiti imposti e con consumi bassissimi.\nTuttavia le previsioni di Giuseppe Gilera si dimostrarono illusorie. Anche su questi mezzi utilitari, il confronto era ancora basato sulle prestazioni e il pubblico preferiva acquistare ciclomotori dotati di propulsori a 2 tempi che, con piccola spesa, potevano essere portati a potenze ben maggiori.\nStoria.\nL'originalit\u00e0 progettuale profusa dalla Gilera per lo scooter \"G50\" fu riservata principalmente al propulsore e alla sua economia di esercizio. Il piccolo propulsore a ciclo Otto e quattro tempi, vanta la trasmissione finale senza catena e il cambio a tre marce. La parte ciclistica e telaistica fu ispirata alla \"Vespa\", con la scocca portante in lamiera d'acciaio. Anche sotto il profilo estetico le somiglianze con il modello sopra citato sono evidenti.\nNonostante un consumo dichiarato di 1,1 litri di benzina ogni 100\u00a0km, lo scooter della casa di Arcore venne accolto tiepidamente dal mercato e non raggiunse importanti volumi produttivi.\nLa prima serie del 1962 \u00e8 contraddistinta principalmente da originali ruote a sbalzo di tipo scomponibile, sella singola e sospensione anteriore curva con attacco dall'alto. Per il mercato estero Gilera produsse la versione \"G50T\" con potenza di 2,3cv e velocit\u00e0 massima raggiunta di 60Km/h. Questa versione ottenne l'omologazione italiana come motociclo ed era dotata di luce di arresto in quanto le prestazioni del motore erano oltre al limite imposto dal codice della strada per i ciclomotori.\nL'anno successivo nel 1963, fu affiancata il \"G80\", con cilindrata maggiorata a 76,4\u00a0cm\u00b3 e possibilit\u00e0 di trasportare un passeggero, fu prodotto in quasi 3000 esemplari fino al 1968.\nIl motore del \"G50\" fu utilizzato anche sul ciclomotore \"Cadet\".\nLa Gilera ritorner\u00e0 con uno scooter solo nel 1982 con la presentazione del \"GSA\"."}
{"id": "4193111", "revid": "767487", "url": "https://it.wikipedia.org/wiki?curid=4193111", "title": "Arne M\u00f8ller (calciatore 1960)", "text": "Carriera.\nGiocatore.\nClub.\nM\u00f8ller ha giocato per il Brann dal 1979 al 1988, totalizzando complessivamente 198 presenze e 15 reti in campionato. Con questa maglia, ha vinto il Norgesmesterskapet 1982. Nel 1988, si \u00e8 trasferito ai greci dell'Ar\u012bs Salonicco, dove \u00e8 rimasto per un biennio.\nNazionale.\nConta 4 presenze per la . Ha debuttato il 26 febbraio 1986 nella vittoria per 1-2 contro la .\nAllenatore.\nTerminata l'attivit\u00e0 agonistica, \u00e8 stato dirigente del Brann dal 1999 al 2002.\nDal 2006 al 2009, \u00e8 stato allenatore della sezione femminile del Sandviken. Il 24 novembre 2013 \u00e8 stato nominato ufficialmente nuovo tecnico dell'Avaldsnes, sempre per quanto riguarda il calcio femminile, che avrebbe guidato a partire dal 1\u00ba gennaio successivo. Ha portato la squadra al 5\u00ba posto finale in campionato. Il 1\u00ba novembre 2014, a stagione appena conclusa, ha lasciato l'Avaldsnes per divergenze con la dirigenza."}
{"id": "4193112", "revid": "6923", "url": "https://it.wikipedia.org/wiki?curid=4193112", "title": "Palazzo baronale di Lizzanello", "text": "Anche noto come Palazzo Paladini, dal nome della famiglia feudataria che lo eresse, \u00e8 di origine quattrocentesca e fu edificato originariamente come castello. Modificato una prima volta nel Cinquecento, fu trasformato in residenza signorile da Giovanni Paladini nel XVII secolo. Ha subito arricchimenti e modifiche nel corso dei secoli seguenti, in particolare in epoca neoclassica.\nDella struttura originaria rimane, nella parte posteriore, una torre in pietra leccese. La torre possiede una base tronco-conica e si sviluppa con una pianta cilindrica. L'interno custodisce lo stemma dei Paladini consistente in uno scudo diviso in quattro parti, con due gigli bianchi su corpo rosso e due rossi su corpo bianco: la targa \u00e8 sormontata da un cimiero e riposa sulla croce di Malta. Seicentesca \u00e8 anche la circolare torre colombaia posta alle spalle del palazzo. Lo stile architettonico tardo-rinascimentale del palazzo, costruito molto probabilmente con la consulenza di Gian Giacomo dell'Acaya, fu stravolto verso la fine dell'Ottocento con la trasformazione della facciata e del giardino in stile neoclassico. Il prospetto, che conserva ancora la base scarpata, \u00e8 caratterizzato da un austero allineamento di grandi finestre e da una portale trapezoidale sormontato dallo stemma dei \"Lotti\", ultimi feudatari di Lizzanello.\nNulla \u00e8 rimasto delle numerose opere d'arte che rendevano lussuoso l'edificio in quanto vendute a privati o trasferite a Napoli nel palazzo partenopeo dei Lotti. Non esistono pi\u00f9 neanche le cappelle interne dell'Annunziata e di San Salvatore, intitolata successivamente a San Gregorio. Restano tuttavia un frantoio ipogeo e una torre casamatta munita di petriere e saettiere."}
{"id": "4193113", "revid": "767487", "url": "https://it.wikipedia.org/wiki?curid=4193113", "title": "Wolfgang Pfeifer", "text": ""}
{"id": "4193116", "revid": "767487", "url": "https://it.wikipedia.org/wiki?curid=4193116", "title": "Arne M\u00f8ller (calciatore 1904)", "text": "Carriera.\nClub.\nM\u00f8ller vest\u00ec la maglia del Frigg.\nNazionale.\nConta 9 presenze e una rete per la . Esord\u00ec il 30 agosto 1924, in occasione della sconfitta per 2-0 contro la."}
{"id": "4193119", "revid": "1494169", "url": "https://it.wikipedia.org/wiki?curid=4193119", "title": "Arne M\u00f8ller", "text": ""}
{"id": "4193120", "revid": "132266", "url": "https://it.wikipedia.org/wiki?curid=4193120", "title": "Ragusavecchia", "text": ""}
{"id": "4193121", "revid": "767487", "url": "https://it.wikipedia.org/wiki?curid=4193121", "title": "Oh Jae-suk", "text": "Carriera.\nClub.\nDal 2010 al 2012 ha giocato nella massima serie coreana; successivamente \u00e8 passato al Gamba Osaka, con cui ha ottenuto una promozione dalla seconda serie del campionato giapponese alla massima serie; al primo anno nella nuova categoria vince il campionato.\nNazionale.\nHa partecipato ai Giochi Olimpici di Londra 2012, chiusi al terzo posto dalla sua nazionale.\nPalmar\u00e8s.\nNazionale.\n Giochi asiatici: 1"}
{"id": "4193123", "revid": "901512", "url": "https://it.wikipedia.org/wiki?curid=4193123", "title": "Michael Noack", "text": ""}
{"id": "4193127", "revid": "599013", "url": "https://it.wikipedia.org/wiki?curid=4193127", "title": "Guus van Hecking Colenbrander", "text": ""}
{"id": "4193128", "revid": "599013", "url": "https://it.wikipedia.org/wiki?curid=4193128", "title": "The Girl of My Heart", "text": ""}
{"id": "4193129", "revid": "767487", "url": "https://it.wikipedia.org/wiki?curid=4193129", "title": "Wolf-R\u00fcdiger Netz", "text": ""}
{"id": "4193130", "revid": "287204", "url": "https://it.wikipedia.org/wiki?curid=4193130", "title": "Wolf-Rudiger Netz", "text": ""}
{"id": "4193131", "revid": "461603", "url": "https://it.wikipedia.org/wiki?curid=4193131", "title": "Wolf-Ruediger Netz", "text": ""}
{"id": "4193140", "revid": "599013", "url": "https://it.wikipedia.org/wiki?curid=4193140", "title": "Klaus M\u00fcller", "text": ""}
{"id": "4193141", "revid": "287204", "url": "https://it.wikipedia.org/wiki?curid=4193141", "title": "Klaus Muller", "text": ""}
{"id": "4193143", "revid": "461603", "url": "https://it.wikipedia.org/wiki?curid=4193143", "title": "Klaus Mueller", "text": ""}
{"id": "4193146", "revid": "767487", "url": "https://it.wikipedia.org/wiki?curid=4193146", "title": "Ulf Moen", "text": "Carriera.\nClub.\nMoen gioc\u00f2 per l'Odd, prima di passare al Bryne. Esord\u00ec con questa maglia il 27 aprile 1985, nel pareggio per 1-1 contro il Lillestr\u00f8m. La prima rete arriv\u00f2 il 4 maggio 1986, nella vittoria per 4-1 sul Kongsvinger.\nNazionale.\nConta 4 presenze per la . Debutt\u00f2 il 26 settembre 1984, subentrando a Joar Vaadal nella sconfitta per 1-0 contro la ."}
{"id": "4193148", "revid": "6923", "url": "https://it.wikipedia.org/wiki?curid=4193148", "title": "Santa Barbara (Stati Uniti d'America)", "text": ""}
{"id": "4193150", "revid": "486946", "url": "https://it.wikipedia.org/wiki?curid=4193150", "title": "Qabodiyon", "text": ""}
{"id": "4193151", "revid": "944090", "url": "https://it.wikipedia.org/wiki?curid=4193151", "title": "Gazzetta di Venezia", "text": "La Gazzetta di Venezia \u00e8 stato il quotidiano principale della metropoli veneta nel XIX secolo e nei primi decenni del XX secolo. Ha attraversato la storia di Venezia e ne ha testimoniato i vari cambiamenti. Il giornale inform\u00f2 i lettori anche sui pi\u00f9 importanti avvenimenti europei.\nStoria.\nIl nome \"gazzetta\" nel significato di \u201cfoglio di notizie\u201d nacque proprio a Venezia alla met\u00e0 del XVI secolo; successivamente dalla citt\u00e0 lagunare si diffuse in tutta Italia e in Europa. I \u201cfogli di notizie\u201d corrispondevano a un'iniziativa del governo della Repubblica di Venezia e venivano scritti a mano. Non erano il frutto di un'impresa editoriale.\nIl primo stampatore a pubblicare una \"Gazzetta di Venezia\" fu Giovanni di Memel, che nel 1759 fece uscire un giornale con questa testata che conteneva scritti am\u00e9ni, avvisi economici, notizie ed altro. Di tale periodico si hanno solo poche notizie.\nDenominazioni della testata\nGazzetta Veneta privilegiata \nGiornale di Venezia \nGazzetta Privilegiata di Venezia \nGazzetta di Venezia, foglio uffiziale \nGazzetta di Venezia \nGazzetta Uffiziale di Venezia \nGazzetta di Venezia \nLa \"Gazzetta di Venezia\" nacque per volere del governo austriaco. Nel 1798 il Veneto fu annesso all'Arciducato d'Austria. L'anno seguente iniziarono le pubblicazioni della \"Gazzetta Veneta privilegiata\", organo ufficiale del governo veneto sotto il dominio asburgico. Il privilegio di stampa fu concesso a Pietro Zerletti. Il primo numero usc\u00ec il 4 settembre 1799. Il giornale usciva nel formato \"in folio\", inizialmente con periodicit\u00e0 bisettimanale.\nDopo la Restaurazione, il quotidiano fu affidato ad Antonio Graziosi (1814), che ne rimase proprietario fino alla morte. Continu\u00f2 l'attivit\u00e0 la vedova, che poi nel 1832 la cedette a Giovanni Antonio Perlini. Successivamente la fattura del quotidiano pass\u00f2 al genero Tommaso Locatelli, che fu direttore della \"Gazzetta\" fino al 1860. Dal 1838 il giornale fu stampato nella \u201ctipografia della Gazzetta\u201d.\nNel periodo della Repubblica di San Marco, ovvero dal marzo 1848 all'agosto 1849, il giornale fu diretto da Pacifico Valussi. Dopo la restaurazione del potere imperiale, Locatelli torn\u00f2 alla direzione, decidendo per\u00f2 di non firmare pi\u00f9 il giornale.\nDopo l'annessione del Veneto al Regno d'Italia (1866), la \"Gazzetta di Venezia\" divenne un giornale indipendente. Locatelli chiam\u00f2 il genero, l'avvocato Paride Zajotti, ad affiancarlo alla direzione. Nel 1868 Locatelli mor\u00ec e Zajotti gli subentr\u00f2 sia come direttore che come proprietario. Morto Zajotti, il quotidiano fu rilevato dal deputato Ferruccio M\u00e0cola (1889), che assunse anche la direzione. \nNel 1902 M\u00e0cola cedette la testata al gruppo di liberali veneziani capeggiati dal conte Lorenzo Tiepolo. Il primo direttore della nuova propriet\u00e0 fu Vittorio Banzatti (1903 - dicembre 1905), gi\u00e0 redattore capo del Corriere della Sera. Nel 1906 la Gazzetta assorb\u00ec il concorrente \"Giornale di Venezia\" (fondato appena tre anni prima), mutuandone anche l'indirizzo conservatore.\nIl periodo tra le due guerre fu coperto dalla ventennale direzione di Gino Damerini (1922-1941). Nel 1941 fu assorbita dal \"Gazzettino\", di cui divenne l'edizione pomeridiana. Dopo la fine della seconda guerra mondiale la testata scomparve.\nDirettori.\n\"Direttori dal 1838\":"}
{"id": "4193155", "revid": "767487", "url": "https://it.wikipedia.org/wiki?curid=4193155", "title": "Rein Boomsma", "text": "Biografia.\nBoomsma si trasferisce all'et\u00e0 di 9 anni a Rotterdam, dove viene notato da Kees van Hasselt che lo porta a giocare nello Sparta Rotterdam, squadra in cui rimarr\u00e0 fino al ritiro avvenuto nel 1907.\nHa giocato anche due partite con la Nazionale olandese, tra cui la prima giocata in assoluto dagli \"Oranje\", il 30 maggio 1905 contro il Belgio ad Anversa.\nIl 1\u00ba luglio 1898 diventa volontario dell'Esercito dei Paesi Bassi; nel 1939 sar\u00e0 messo a capo della Vesting Holland con base vicina ad Apeldoorn. All'inizio della seconda guerra mondiale, con l'invasione tedesca diventa un comandante della resistenza nei Paesi Bassi, mantenendo continui contatti con il governo in esilio dei Paesi Bassi a Londra grazie a trasmissioni radio criptate; questo lo far\u00e0 imprigionare per tre volte: le prime due a Scheveningen e la terza prima a Utrecht, poi a Vught e, infine, nel campo di concentramento di Neuengamme, dove morir\u00e0 il 26 maggio 1943."}
{"id": "4193156", "revid": "125863825", "url": "https://it.wikipedia.org/wiki?curid=4193156", "title": "Episodi di Jessie (seconda stagione)", "text": "La seconda stagione della serie televisiva Jessie \u00e8 stata trasmessa in prima visione assoluta negli Stati Uniti dal canale pay Disney Channel dal 5 ottobre 2012 al 13 settembre 2013. In Italia la stagione \u00e8 stata trasmessa su Disney Channel dal 15 marzo 2013 al 1\u00ba marzo 2014.\nLa notte di Halloween.\nTrama.\nI piccoli Ross sono spaventati: un vecchio portinaio racconta di una tata che incuteva terrore ai suoi bambini. Jessie lavora tutto il giorno su un racconto che consegner\u00e0 a un giornalista famoso presente alla festa di Halloween. Quando finisce \u00e8 stanchissima e aiuta Tony, che lavorer\u00e0 alla festa, a fare il punch. Il punch ricadr\u00e0 per\u00f2 su Jessie che sembrer\u00e0 essere coperta di sangue. Si accorge poi che sono le 21.15 quando i bambini dovevano essere di ritorno alle 21.00 e inizia una caccia ai bambini, che credono che Jessie sia indemoniata proprio come nel racconto del portinaio. Alla fine si scoprir\u00e0 che le spaventose gemelle erano quattro e non due, l'ombra del maniaco con la mannaia era Bertram che se ne prendeva cura (era la sua mannaia preferita) e Jessie era semplicemente stanca e il sangue era in realt\u00e0 del punch. \nMostri dagli occhi verdi.\nTrama.\nRavi si lamenta poich\u00e9 i piccoli di lucertola di Ms Kipling lo tengono troppo occupato e assume Zuri per prendersene cura. Tuttavia lei non si dimostra particolarmente amorevole nei loro confronti, e Ravi la licenzia. Nel frattempo Jessie va con Pete a un corso di teatro, scatenando la gelosia di Tony.\nCose in comune.\nTrama.\n\u00c8 l'inizio del nuovo anno scolastico e Jessie e Bertram ne sono contenti. Emma, al suo primo giorno di liceo, incontra una ragazza aggressiva di nome Rosie (Kelly Gould). Per sgomento di Emma, devono fare un progetto artistico insieme e Rosie finisce per metterla in imbarazzo. Nel frattempo a Luke, mentre cercava qualcosa nel suo zaino cade da quest'ultimo Kenny il Koala. I suoi amici, testimoni dell'incidente ridono di lui. Ravi si prende la colpa per lasciare Luke fuori dai guai e purtroppo, cominciano a prenderlo in giro. Zuri \u00e8 sconvolta perch\u00e9 ha appena iniziato la terza elementare e teme di non essere all'altezza per svolgere i propri compiti cos\u00ec si rifiuta di farli. Rosie e Emma fanno pace e Luke protegge Ravi confessando che l'orsacchiotto \u00e8 suo, ottenendo piacevoli attenzioni.\n101 lucertole.\nTrama.\nRavi si rende conto che non pu\u00f2 prendersi cura di dodici piccole lucertoline e Jessie lo invita a dare esse in adozione.\nIntervistano pi\u00f9 persone per l'adozione ma Ravi le rifiuta tutte perch\u00e9 vuole che le sue lucertoline siano dati a genitori affidabili.\nIntervistano poi una donna di nome Cassandra e la accettano. Rimangono sconvolti quando scoprono che Cassandra lavora per la signora Chesterfield.\nA causa di varie incomprensioni, Jessie e i bambini credono che la signora Chesterfield voglia trasformare le lucertoline in accessori. Comincia quindi una corsa contro il tempo per recuperare le piccole lucertoline ma alla fine si scopre che la signora Chesterfield ha riunito molte lucertole per farne un grande terrario.\nUna linea non troppo di moda.\nTrama.\nEmma ha creato un blog sulla moda proprio quando sua madre sta lavorando su una linea che si chiama \"solo moda troppo giusta\". Luke e Ravi parteciperanno alla sfilata e tutti e due cercano di conquistare Diamond, una modella che parteciper\u00e0 alla sfilata. L'unico problema che gli abiti di Christina non sono apprezzati dalla modella e Christina si infuria ancora di pi\u00f9 quando scopre che il blog di Emma giudicher\u00e0 la sfilata (non sapendo che il blog era gestito dalla figlia e Rosie), perch\u00e9 il suo blog \u00e8 conosciuto per non apprezzare niente. Nel frattempo Bertram cerca di insegnare a Zuri ad andare in bicicletta, ma alla fine si scopre che il maggiordomo non \u00e8 mai andato in bicicletta. Cos\u00ec avviene l'esatto contrario.\nUna tata a Miami.\nTrama.\nIn seguito agli avvenimenti accaduti nella prima parte del crossover, tutti arrivano a Miami, dove Austin e Jessie canteranno un duetto al suo prossimo concerto, ma si rivela che la canzone di Jessie \u00e8 in realt\u00e0 un compito scolastico di Zuri. Zuri scopre tutto ma finisce per dare credito a Jessie perch\u00e9 sa quanto significa per lei esibirsi con Austin. Alla fine, Austin e Jessie danno uno spettacolo indimenticabile e Dez fa un videoclip, che ha soddisfatto tutti.\nInnamorati e nemici.\nTrama.\nJessie incontra Tony nella hall e lui le mostra un 'Tessie', t-shirt che ha fatto.\nDice che \u00e8 tempo che Jessie conosca la sua famiglia. Jessie per\u00f2 \u00e8 insicura e si comporta stranamente per tutta la giornata. Zuri e il suo nemico, innamorato della prima, escono con Tony e Jessie. Emma e Bertram vogliono vedere un film nella sala di programmazione ma Luke e Ravi ne vogliono vedere un altro. Una serie di battibecchi si avvia in casa Ross. Tony mostra a Jessie l'appartamento che ha affittato e quest'ultima pensava che Tony volesse farle una proposta di matrimonio, ma capisce poi che era tutto un malinteso e Tony intendeva aspettare anni prima di sposarsi con lei.\nIl vestito giusto.\nTrama.\nUn giorno, Luke, Zuri, Emma e Jessie incontrano un giocatore di basket al parco. Jessie gli dice che lo conosceva gi\u00e0 perch\u00e9 una volta a una sua partita gli aveva fatto il tifo e quindi lo voleva invitare a dormire a casa con i ragazzi. Luke cerca di fare di tutto per non far andare il giocatore alla sua partita, perch\u00e9 la squadra a cui lui tifa perde sempre. Invece Jessie indossa un vestito di Arturo Vitali che Emma aveva ricevuto dallo stilista per rencesire. La puntata finisce con Jessie che strappa il vestito per sbaglio ed Emma si arrabbia con lei e poi fanno pace, Luke riesce a far riparare tutto quello che aveva fatto con il giocatore e la puntata si conclude.\nUna maestra da domare.\nTrama.\nJessie scopre Zuri in casa invece che a scuola e quest'ultima le dice di non volere andare a scuola perch\u00e9 la maestra \u00e8 cattiva con i bambini. Cos\u00ec Jessie decide di sorvegliare la maestra diventando la sua aiutante, ma a quanto pare la maestra \u00e8 cattiva persino con Jessie!\nIntanto Ravi litiga con Mrs. kipling la quale \u00e8 arrabbiata perch\u00e9 le mancano i suoi piccoli. Cos\u00ec decidono di allontanarsi l'uno dall'altro e cos\u00ec Ravi comincia a dare fastidio a Luke e Mrs. kipling a Emma. I due escogitano un piano per far riavvicinare Ravi e la sua lucertola e il piano riesce alla perfezione. Intanto Jessie scopre che la maestra adora Harry Potter e convince la tata a giocare con lei al Quidditch Babbano, da quel momento la maestra diventa buona con i bambini, specialmente con Zuri. Jessie non sa per\u00f2 giocare e quindi la maestra trova un altro compagno con cui giocare, il quale \u00e8 un gran potteriano, proprio come la maestra! Quindi la maestra continua ad essere buona e tutto finisce bene.\nJessie attrice a tutti i costi.\nTrama.\nL'episodio inizia con l'incontro tra Jessie e Shaylee, un'attrice molto famosa, fidanzata con il regista di un film che stanno girando, McD. Jessie le mente e dice che \u00e8 una controfigura per entrare nel suo film. Inizialmente ne \u00e8 entusiasta, ma poi si rende conto di farsi troppo male. Zuri vuole portare a casa la sua zebra, avuta per il suo compleanno. Allora chiede l'aiuto di Emma, che finge di essere la madre Christina. Dopo aver portato la zebra a casa, Zuri, Ravi ed Emma devono proteggerla. Jessie nel frattempo continua a farsi male facendo la controfigura, per\u00f2, almeno ha trovato una nuova amica: Shaylee, infatti la invita a casa sua per un pigiama party. Luke ha il consenso di riprendere le due ragazze e le spia da qualsiasi angolo. Bertram scopre la zebra e chiama la zoologa che la riporta nello zoo. Purtroppo anche Mrs. Kipling viene portata via, non avendo i documenti necessari per tenerlo. McD ci prova con Jessie ed \u00e8 l\u00ec che iniziano i problemi: per non far rimaner male Shaylee, decide di non dirle niente. Visto che Jessie lo rifiuta, McD cerca di farla licenziare in tutti i modi. Ovviamente lui desterebbe sospetti licenziandola e quindi cerca di farla andare via da sola. Jessie riceve la parte di Receptionist in un film. Per questa parte, dovr\u00e0 per\u00f2 prima fare ancora qualche altra acrobazia. McD la fa lottare addirittura con un gorilla vero per farla andare via dal cast. Ed \u00e8 quando Jessie decide di dire tutto a Shaylee che viene licenziata, perch\u00e9 interviene prima McD dicendole che Jessie ci provava con lui e non il contrario. Shaylee crede al suo fidanzato e Jessie viene portata via dal backstage. Ravi scopre che Mrs. Kipling \u00e8 stata portata via e quindi se la prende con Bertram che gli spiega tutto. Allora Ravi porta alla zoologa i documenti, dove per\u00f2 c'\u00e8 scritto che Mrs. Kipling in realt\u00e0 \u00e8 un Mr. Kipling. La zoologa decide di farlo uscire dalla gabbia, ma per farlo tornare in India. I ragazzi allora sono costretti la notte a sostituire il lucertolone con un'altra lucertola e si fanno aiutare anche da Bertram. Quando tutto sta per riuscire, Emma apre per sbaglio la porta e scatta l'allarme. Interviene subito la zoologa, che decide di chiamare la polizia, ma poi i ragazzi e Bertram la convincono e Mrs. Kipling torna a casa al posto di Gladys (l'altra lucertola) che torna in India. Jessie grazie a Luke ha un video dove McD fa il cascamorto con lei e lo porta a Shaylee che rimane delusa, ma riacquista un'amica. Shaylee, come da contratto, pu\u00f2 licenziare il regista e quindi lo fa. Zuri adotta un \"micio\" dopo che le \u00e8 stata sequestrata la zebra e quando Jessie e lei arrivano in soggiorno per portarle una ciotola di latte la tigre insegue Bertram che si aggirava per il corridoio attirata dal look tigrato del suo nuovo pigiama pensando sia un suo parente.\nBancarella di carnevale.\nTrama.\nLuke si rompe una gamba ballando la Breakdance e quindi non potr\u00e0 partecipare alla festa di Carnevale. Jessie cerca di organizzare una bancarella migliore di quella di tata Agata. Dopo un po' Jessie si accorge che alla sua bancarella vincono tutti e pensa che sia tutta colpa di Agata. Intanto Luke dal balcone della terrazza vede una persona vestita di nero cos\u00ec chiede ad Emma di aiutarlo a scoprire chi \u00e8 la persona misteriosa. Alla fine si scoprir\u00e0 che la persona misteriosa era Bertram e che Agata \u00e8 innamorata dell'agente Petey\nUno scambio infelice.\nTrama.\nJessie riceve dal padre la bambola di quando era piccola e Zuri finisce per scambiarla con un commerciante per un pupazzo inutile. Intanto Bertram fa breccia nel cuore di una donna spagnola (Salma Espinoza) e deve partecipare con lei ad una gara di salsa. Emma e Luke insegnano a Bertram a ballare la salsa e Bertram si fidanza con la spagnola. Jessie riesce a riprendersi la bambola insieme a Zuri e Ravi.\nEssere me o non essere me.\nTrama.\nA Ravi arriva una campana magica che fa scambiare tutti di corpo. Jessie e Zuri si scambiano di corpo e lo stesso succede con Emma e Luke e con Bertram e Ravi. Zuri non ubbidisce a Jessie, Luke cerca di rovinare il video del blog di Emma e Bertram \u00e8 ossessionato dall'avere i capelli. Zuri \u00e8 costretta a recitare in uno spettacolo di cui Jessie faceva parte, ma nel frattempo Ravi capisce che per ritornare nei propri corpi bisogna dire cose positive su gli altri. Tutti ritornano in loro stessi e alla fine era tutto un sogno di Mrs Kipling. Ma proprio quando il varano si sveglia ecco che arriva veramente la campana.\nIl primo anniversario.\nTrama.\nJessie e Tony stanno per avere il loro primo anniversario. Per celebrare l'occasione, Jessie scrive una canzone che esprime quando sia importante per Tony. Ma quando Tony dimentica l'anniversario, Jessie si arrabbia molto e scrive una canzone. Emma per\u00f2 pubblica la canzone sul suo video-blog, dove ottiene un successo sorprendente. Cos\u00ec Jessie canta la canzone al pubblico al parco, ma Tony la sente. Per non rovinare il loro anniversario, Jessie gli canta la canzone originale. Intanto Ravi scopre di avere dei brutti voti in educazione fisica. Luke cos\u00ec lo aiuta e lo fa vincere contro di lui a scherma per fargli acquistare fiducia in s\u00e9 stesso.\nFuori dal gruppo.\nTrama.\nEmma rimane sconvolta quando le sue amiche cominciano ad acclamare la nuova ragazza reale: Bryn Breitbart. Luke sceglie di fare il suo progetto multiculturale sull'India e inganna Ravi per farlo al suo posto. Ravi si vendica e riscrive il progetto e fa apparire Luke scemo, ma si sente male e lo aiuta a recuperare durante l'esposizione. Jessie porta Emma al cinema. L\u00ec incontra Bryn e Emma viene insultata allora Jessie insulta Bryn. Parte una lotta di cibo e si scopre che Bryn non \u00e8 una reale. Emma invita le amiche, che ora sanno che Bryn non \u00e8 una reale, a vedere un film e Zuri cerca di accodarsi. \nScatto matto.\nTrama.\nQuando Jessie scopre le doti eccezionali di Zuri nel gioco degli scacchi, la spinge a partecipare al torneo di Central Park nella speranza di vincere un viaggio a Parigi. Intanto Emma e Luke si convincono che Bertram \u00e8 il pericoloso bandito subacqueo a cui la polizia d\u00e0 la caccia da 25 anni. Bertram sta al gioco, si finge il ladro e simula la preparazione di un furto. Alla fine Zuri perde perch\u00e9 voleva far tornare dalla sua famiglia il campione in carica, ma si fa prestare il jet da suo padre e porta Jessie a Parigi\nNon ci serve un cavolo di distintivo.\nTrama.\nJessie decide di aiutare Zuri a prendere un distintivo con la truppa delle bruchette aspiranti farfalla, e la segue al campeggio nel parco. Nel frattempo, Ravi dice a Bertram una serie di bugie dietro l'altra e finisce per provocare una sfida tra maggiordomi. Chieder\u00e0 scusa ma dovr\u00e0 pagare le conseguenze\nUn coniglietto nei guai.\nTrama.\nJessie permette a Zuri di occuparsi di Lucy, il coniglietto della classe, sperando che questo l'aiuti a diventare pi\u00f9 responsabile. Ma sar\u00e0 proprio Jessie a lasciare aperta la gabbietta e a doversi scusare con Zuri. Intanto Emma ha una cotta per Brett che per\u00f2 sembra avere pi\u00f9 affinit\u00e0 con Luke.\nUn ballo con sorpresa.\nTrama.\nEmma \u00e8 incaricata da Jessie di recuperare Zuri da scuola, ma non lo fa e le viene vietato di andare al ballo della scuola. Luke chiede a una ragazza di nome Rachel, la ex di un suo compagno soprannominato \"Gorilla\", di venire al ballo con lui. Al ballo, Adam Sandler d\u00e0 a Luke qualche consiglio di coppia, quando il \"Gorilla\" cerca di riconquistare Rachel umiliando Luke. Nel frattempo, Zuri e Ravi costruiscono trappole per la cattura di un ladro. Alla fine, Jessie conforta Luke e finisce per ballare con lui al ballo della scuola.\nUn passo importante.\nTrama.\nLuke non riesce a dormire a casa di amici senza Kenny e Jessie lo aiuta. Luke la notte fa incubi e pensa continuamente a Kenny, quando non lo ha accanto a s\u00e9 . Nel frattempo per\u00f2 Kenny viene distrutto sotto una macchina e Jessie, Ravi e Stuart cercano di ricomporlo.\nStanza dell'Attacco di Panico.\nTrama.\nStuart vuole stare un po' da solo con Zuri. Vuole andare nella stanza dell'attacco di panico ma, quando ci vanno, rimangono intrappolati e uno a uno vengono intrappolati tutti tranne Bertram ed Emma che restano nel loro appartamento\nIl regalo di compleanno.\nTrama.\nLuke e Ravi devono fare un progetto di scienze dove devono creare un involucro per non far rompere un uovo quando cade dall'alto. Intanto per il compleanno di Bertram viene sua mamma che all'inizio vuole stare sempre al centro dell'attenzione ma alla fine si scopre che \u00e8 molto affettuosa.\nJessie-nator: Il giorno della vendetta.\nTrama.\nJessie e i piccoli Ross viaggiono nel futuro di 60 anni. Il mondo \u00e8 dominato dei Bertram-bot, un bot maggiordomo inventato da Ravi che, a causa di un difetto, \u00e8 andato in tilt ed \u00e8 diventato malvagio. La Jessie di 80 anni fa parte della Resistenza contro questi robot. Viene catturata, ma grazie ad un bot che ha dubitato su chi fosse Emma, quest'ultima la libera prendendoli a calci. Si scopre che il Bertram-bot \u00e8 in realt\u00e0 malvagio di suo, non per colpa di Ravi, bens\u00ec per gli insulti a lui rivolti, ma soprattutto dopo che Luke mise delle miccette nel cassetto che fecero saltare tutti gli \"amichetti\" di Bertram. \nA causa di un potente magnete umano, rimangono attaccati al muro, o al frigorifero. Sempre grazie ad Emma, che non \u00e8 diventata famosa nel futuro, Ravi riesce a liberarsi e a sconfiggere Bertram-bot staccandogli i cavi. \nRitornati nel presente, l'attuale Jessie scopre che Luke ha messo gi\u00e0 delle miccette nel cassetto, e per evitare che succeda tutto quello che \u00e8 successo, le prende, ma prima che potesse gettarle, le esplodono in faccia.\nLa testa di Bertram ritorna a casa Ross e sono tutti in preda al panico. Alla fine per\u00f2 si viene a sapere che \u00e8 tutta una storia inventata da Ravi, per evitare che Luke mettesse delle miccette nel cassetto, ma lui, senza fregarsene niente, ce ne mette un paio.\nUna trasmissione movimentata.\nTrama.\nJessie scopre che Zuri ha letto di nascosto il suo diario, per darle una lezione, confida al diario un falso segreto. Intanto Ravi, Emma e Luke sono occupati con la realizzazione della trasmissione web per la loro scuola e devono vedersela con la perfida Bryn\nRotture e nuovi equilibri.\nTrama.\nJessie \u00e8 gelosa di un'amica di vecchia data di Tony e cerca di ingelosirlo presentandogli un suo ex. Alla fine i due capiscono di non essere pi\u00f9 legati come prima e decidono di lasciarsi in amicizia. Intanto Ravi e Luke gareggiano per aiutare Bertram a combattere lo stress.\nUna sorpresa da pap\u00e0.\nTrama.\nJessie accetta l'invito di suo padre a tornare alla base militare in cui \u00e8 cresciuta, sperando di appianare i dissapori con lui. Tuttavia dopo che i ragazzi combinano qualche guaio Scopre che l'uomo sta per sposarsi con madre di Darla, sua storica nemica. Contrariata ed esasperata dai problemi causati dai ragazzi decide di andarsene e licenziarsi."}
{"id": "4193158", "revid": "767487", "url": "https://it.wikipedia.org/wiki?curid=4193158", "title": "Henning Bjarn\u00f8y", "text": "Carriera.\nClub.\nBjarn\u00f8y gioc\u00f2 per il V\u00e5lerengen dal 1981 al 1990, vincendo tre campionati (1981, 1983 e 1984). Sostenne dei provini per il Norwich City nel 1981, nel 1982 e nel 1983. Vest\u00ec poi la maglia del Lillehammer, prima di diventare allenatore-giocatore del Manglerud Star, nel 1992. Si ritir\u00f2 l'anno seguente.\nNazionale.\nBjarn\u00f8y conta 6 presenze e una rete per la . Esord\u00ec il 26 ottobre 1983, trovando anche la via del gol nel successo per 4-2 sulla ."}
{"id": "4193163", "revid": "400694", "url": "https://it.wikipedia.org/wiki?curid=4193163", "title": "Fatur", "text": ""}
{"id": "4193164", "revid": "113419598", "url": "https://it.wikipedia.org/wiki?curid=4193164", "title": "Subang Jaya", "text": "Subang Jaya \u00e8 una citt\u00e0 della Malaysia nello Stato di Selangor. \u00c8 una citt\u00e0 suburbana posta a 25\u00a0km da Kuala Lumpur, capoluogo del distretto di Petaling, con una popolazione di 708.296 abitanti.\nSubang Jaya comprende le strade da SS12 a SS19, la Bandar Sunway, USJ, Putra Heights e Batu Tiga.\nLa citt\u00e0 \u00e8 governata dal Consiglio citt\u00e0 di Subang Jaya (MBSJ), che governa anche altre aree del distretto di Petaling non incluse in Petaling Jaya e nel Shah Alam.\nStoria.\nIn origine, Subang Jaya era una cittadina di Petaling Jaya. A causa della popolazione elevata e dei rapidi sviluppi, ottenne lo status di municipio nel 1997, con la costituzione del Consiglio Municipale (\"Majlis Perbandaran Subang Jaya\").\nLa citt\u00e0 fu sviluppata dalla Sime UEP Berhad, ramo dedito allo sviluppo della propriet\u00e0 del gruppo malese Sime Darby. \nIn precedenza, il sito era una piantagione di palma da olio chiamata Seafield Estate, dipendente dalla municipalit\u00e0 di Petaling Jaya (\"Majlis Bandaraya Petaling Jaya\"). \nAttivit\u00e0 edili per lo sviluppo del Subang Jaya iniziarono nel 1974 e furono concluse nel 1988. \nA seguito del completamento di Subang Jaya nello stesso anno, Sime UEP inizi\u00f2 a liberare il terreno per lo sviluppo dell'USJ.\nNel 1997, al momento del cambio di status, l'autorit\u00e0 locale fu trasferita dal \"Majlis Perbandaran Petaling Jaya (MPPJ)\" (Petaling Jaya Municipal Council) al \"Majlis Perbandaran Subang Jaya (MPSJ)\" (Subang Jaya Municipal Council).\nLo MPSJ \u00e8 l'autorit\u00e0 locale non solo per Subang Jaya, ma anche per USJ, Putra Heights, Batu Tiga, Bandar Sunway, Puchong, Bandar Kinrara, Seri Kembangan, Balakong e altre parti del distretto di Petaling.\nNel 2005, a Subang Jaya si verific\u00f2 un incremento significativo dei casi di dengue.\nIl 28 settembre 2011, alle 03:45, si verific\u00f2 una grossa esplosione presso l'Empire Subang, sulla SS16.\nI vigili del fuoco sospettarono che l'esplosione fosse stata causata da una fuga di gas.\nQuattro persone rimasero ferite."}
{"id": "4193169", "revid": "124128878", "url": "https://it.wikipedia.org/wiki?curid=4193169", "title": "Canio Giovanni Mazzaro", "text": "\u00c8 azionista di riferimento di due gruppi quotati alla Borsa di Milano: Pierrel, attiva nel business farmaceutico e Bioera, nel settore bioalimentare.\nBiografia.\nNel 1987 si laurea in Ingegneria civile presso l'Universit\u00e0 degli Studi di Napoli Federico II. Due anni dopo, nel 1989 consegue il master in Pianificazione e Analisi strategica presso la Scuola di Direzione Aziendale dell'Universit\u00e0 commerciale Luigi Bocconi di Milano. Sposato e divorziato, ha un primo figlio, Michele, nato nel 1988. Nel 1995 incontra Daniela Santanch\u00e8, esponente di spicco dell'attuale panorama politico italiano, con la quale avr\u00e0 una lunga relazione e un figlio, Lorenzo.\nTra il 1999 e il 2000, rileva dalla Gazzoni Frascara la pi\u00f9 grande azienda italiana di ortopedia, la Rizzoli Ortopedia Spa di Bologna, cedendola alla fine del 2003. Tra il 2001 e il 2005, \u00e8 membro del consiglio di amministrazione dell'Universit\u00e0 degli Studi di Ferrara. Nel maggio 2006 ha portato a termine la quotazione di Pierrel, provider globale di servizi per l'industria farmaceutica e del life science, di cui oggi \u00e8 presidente e azionista.\nNel 2011, Mazzaro rileva dal fallimento il gruppo Burani e riporta in Borsa il gruppo Bioera, societ\u00e0 attiva nella produzione e distribuzione di prodotti biologici e naturali. Oggi Mazzaro \u00e8 azionista di riferimento del gruppo Bioera (50,001%) e ricopre il ruolo di direttore generale. \u00c8 membro del Comitato Scientifico (Advisory Board) di Cavour, di cui fanno parte economisti ed esponenti dell'ambiente accademico ed istituzionale, istituito allo scopo di discutere e confrontarsi periodicamente sui pi\u00f9 attuali temi di economia e finanza. Il 22 settembre 2013 gli \u00e8 stata conferita la cittadinanza onoraria di Acerenza (provincia di Potenza).\nSociet\u00e0 amministrate.\nMazzaro ricopre cariche nelle \nImpegno sociale.\nMazzaro sostiene diverse associazioni umanitarie, tra cui la Fondazione Bambini delle Fate, rivolta con finalit\u00e0 sociali e umanitarie alle disabilit\u00e0 infantili e alla ricerca."}
{"id": "4193170", "revid": "339392", "url": "https://it.wikipedia.org/wiki?curid=4193170", "title": "Tower Gateway DLR station", "text": ""}
{"id": "4193172", "revid": "767487", "url": "https://it.wikipedia.org/wiki?curid=4193172", "title": "Per Henriksen", "text": "Carriera.\nClub.\nViking.\nHenriksen gioc\u00f2 con la maglia del Viking dal 1978 al 1986, collezionando 180 presenze in campionato e 11 reti. Con questa maglia, vinse due campionati (1979 e 1982) e una Norgesmesterskapet (1979).\nNazionale.\nHenriksen gioc\u00f2 10 partite per la . Debutt\u00f2 il 15 giugno 1983, quando fu titolare nel pareggio per 1-1 contro la ."}
{"id": "4193174", "revid": "767487", "url": "https://it.wikipedia.org/wiki?curid=4193174", "title": "Stefan Minkwitz", "text": ""}
{"id": "4193175", "revid": "461603", "url": "https://it.wikipedia.org/wiki?curid=4193175", "title": "Steffen Minkwitz", "text": ""}
{"id": "4193176", "revid": "1543377", "url": "https://it.wikipedia.org/wiki?curid=4193176", "title": "Ganvi\u00e9 I", "text": "Ganvi\u00e9 I \u00e8 un arrondissement del Benin situato nella citt\u00e0 di S\u00f4-Ava (dipartimento dell'Atlantico) con 12.584 abitanti (dato 2006)."}
{"id": "4193177", "revid": "287204", "url": "https://it.wikipedia.org/wiki?curid=4193177", "title": "Ganvie I", "text": ""}
{"id": "4193178", "revid": "2166030", "url": "https://it.wikipedia.org/wiki?curid=4193178", "title": "Trattato di Bucarest (1916)", "text": "Il trattato di Bucarest del 1916 \u00e8 stato un accordo tra il Regno di Romania e le Potenze dell\u2019Intesa il 17 agosto 1916 con il quale venivano stipulate le condizioni per l'entrata in guerra della Romania. Il contenuto del trattato era segreto e tale doveva rimanere fino alla fine della guerra.\nI negoziati.\nNel 1915 il Ministro della Guerra britannico Horatio Herbert Kitchener invi\u00f2 il tenente colonnello Christopher Thomson a Bucarest per cercare di convincere il governo rumeno ad entrare in guerra al fianco dell'Intesa.\nDurante la sua missione Thomson ricav\u00f2 l'impressione che l'esercito rumeno fosse poco preparato e privo dei sufficienti armamenti per poter combattere su tre fronti, contro l'Impero Ottomano, la Germania e l'Austria-Ungheria.\nNonostante il parere contrario di Thomson, il governo britannico lo incaric\u00f2 di concludere una convenzione militare con la Romania, che venne effettivamente firmata il 13 agosto 1916.\nIl trattato.\nIl trattato di Bucarest del 1916 si divide in due parti: un accordo politico (sette articoli) ed una convenzione militare (17 articoli). Ai sensi del trattato la Romania avrebbe dichiarato guerra all'Austria entro il 28 agosto e in cambio avrebbe ricevuto i seguenti compensi territoriali:\nLa linea di demarcazione (descritta all'art. IV) sarebbe partita da un punto lungo il fiume Prut sulla frontiera tra Romania e Russia nei pressi di Novoselycja e sarebbe arrivata fino alla Galizia, alla confluenza tra il Prut ed il Ceremus. Da l\u00ec la linea avrebbe seguito la frontiera tra Galizia e Bucovina e tra Galizia ed Ungheria fino al fiume Tibisco per proseguire fino a 6\u00a0km ad est di Debrecen, passando poi ad ovest di Orosh\u00e1za e B\u00e9k\u00e9ss\u00e1mson fino alla confluenza tra il Tibisco ed il Danubio.\nLa Romania si impegnava a non costruire fortificazioni contro la Serbia e ad indennizzare le popolazioni serbe del Banato nel caso in cui fossero emigrate nei due anni successivi alla fine della guerra.\nAi sensi dell'art. IV le parti si impegnavano a non concludere una pace separata e a garantire alla Romania uguali diritti rispetto agli Alleati alla Conferenza di Pace.\nLa convenzione militare annessa al trattato stabiliva che la Romania avrebbe attaccato l'Austria-Ungheria da sud e che la Russia avrebbe contemporaneamente iniziato un'offensiva per sostenere l'avanzata rumena in Transilvania. L'alto comando russo promise inoltre di inviare due divisioni di fanteria e una di cavalleria in Dobrugia per proteggere la Romania da un eventuale attacco della Bulgaria.\nLa Romania entra in guerra.\nLa mattina del 27 agosto il re Ferdinando I riun\u00ec il consiglio reale e dichiar\u00f2 guerra all'Austria-Ungheria.\nL'esercito rumeno, composto da tre armate per un totale di circa 440.000 uomini, attacc\u00f2 nei Carpazi meridionali avanzando senza incontrare forti resistenze fino a met\u00e0 settembre quando le truppe tedesche e bulgare penetrarono in Dobrugia.L'intervento della Romania riusc\u00ec disastroso sia per i rumeni sia per gli Alleati: presa in mezzo fra l'Austria-Ungheria e la Bulgaria, la Romania venne occupata quasi per intero, e in essa gli Imperi Centrali trovarono una preziosa fonte di rifornimento di grano e petrolio. Il crollo della Russia poi, costrinse il governo romeno ad accettare la pace di Bucarest (5 aprile 1918), non meno esosa della pace imposta a Mosca."}
{"id": "4193180", "revid": "1543377", "url": "https://it.wikipedia.org/wiki?curid=4193180", "title": "Ganvi\u00e9 II", "text": "Ganvi\u00e9 II \u00e8 un arrondissement del Benin situato nella citt\u00e0 di S\u00f4-Ava (dipartimento dell'Atlantico) con 12.595 abitanti (dato 2006)."}
{"id": "4193181", "revid": "599013", "url": "https://it.wikipedia.org/wiki?curid=4193181", "title": "Erhard Meinhold", "text": ""}
{"id": "4193183", "revid": "287204", "url": "https://it.wikipedia.org/wiki?curid=4193183", "title": "Ganvie II", "text": ""}
{"id": "4193186", "revid": "599013", "url": "https://it.wikipedia.org/wiki?curid=4193186", "title": "Geir Johansen (calciatore 1960)", "text": "Carriera.\nClub.\nJohansen gioc\u00f2 nell'Eik-T\u00f8nsberg, prima di passare al Moss. Esord\u00ec con questa maglia il 1\u00ba maggio 1988, nella sconfitta per 2-1 sul campo del Rosenborg. Vi rimase fino al 1989.\nNazionale.\nConta 4 presenze per la . Debutt\u00f2 il 19 maggio 1983, subentrando ad Arnt Kortgaard nel pareggio per 2-2 contro la ."}
{"id": "4193187", "revid": "1543377", "url": "https://it.wikipedia.org/wiki?curid=4193187", "title": "Hou\u00e9do-Agu\u00e9kon", "text": "Hou\u00e9do-Agu\u00e9kon \u00e8 un arrondissement del Benin situato nella citt\u00e0 di S\u00f4-Ava (dipartimento dell'Atlantico) con 12.989 abitanti (dato 2006)."}
{"id": "4193189", "revid": "287204", "url": "https://it.wikipedia.org/wiki?curid=4193189", "title": "Houedo-Aguekon", "text": ""}
{"id": "4193190", "revid": "767487", "url": "https://it.wikipedia.org/wiki?curid=4193190", "title": "Aurelia (Stati Uniti)", "text": "Aurelia \u00e8 una citt\u00e0 degli Stati Uniti, situata nella Contea di Cherokee, nello Stato dell'Iowa.\nGeografia fisica.\nLa citt\u00e0 ha una superficie di . Audubon \u00e8 situata a .\nSociet\u00e0.\nEvoluzione demografica.\nAl censimento del 2010, Aurelia contava 1.036 abitanti e 299 famiglie. La densit\u00e0 di popolazione era di 385,13 abitanti per chilometro quadrato. Le unit\u00e0 abitative erano 447 con una media di 166,17 per chilometro quadrato. La composizione razziale contava il 96,3% di bianchi, lo 0,3% di afroamericani, lo 0,2% di nativi americani, lo 0,6% di asiatici e l'1,6% di altre razze. Ispanici o latini erano il 2,6% della popolazione."}
{"id": "4193191", "revid": "1543377", "url": "https://it.wikipedia.org/wiki?curid=4193191", "title": "Vekky", "text": "Vekky \u00e8 un arrondissement del Benin situato nella citt\u00e0 di S\u00f4-Ava (dipartimento dell'Atlantico) con 27.146 abitanti (dato 2006)."}
{"id": "4193194", "revid": "1543377", "url": "https://it.wikipedia.org/wiki?curid=4193194", "title": "Agu\u00e9", "text": "Agu\u00e9 \u00e8 un arrondissement del Benin situato nella citt\u00e0 di Toffo (dipartimento dell'Atlantico) con 6.301 abitanti (dato 2006)."}
{"id": "4193195", "revid": "116512561", "url": "https://it.wikipedia.org/wiki?curid=4193195", "title": "Mismatch (pallacanestro)", "text": "Il mismatch \u00e8, nella pallacanestro, la situazione in cui un giocatore della squadra attaccante affronta singolarmente un avversario trovandosi in condizione di vantaggio rispetto ad esso.\nTattica.\nAll'insorgere del mismatch possono contribuire i movimenti degli atleti in campo, per esempio l'avanzare di una guardia tiratrice oppure l'arretramento del pivot, volti a creare \"buchi\" difensivi e spazi in cui ricercare superiorit\u00e0 numerica: dal punto di vista tattico, un mismatch risulta facilmente applicabile contro schieramenti che prevedano la difesa \u00aba uomo\u00bb piuttosto che \u00aba zona\u00bb.\nIl pieno sfruttamento del mismatch, tramite per esempio la riuscita del dribbling, pu\u00f2 consentire alla squadra in attacco di giungere pi\u00f9 facilmente al tiro."}
{"id": "4193196", "revid": "287204", "url": "https://it.wikipedia.org/wiki?curid=4193196", "title": "Ague", "text": ""}
{"id": "4193197", "revid": "767487", "url": "https://it.wikipedia.org/wiki?curid=4193197", "title": "Lutopecny", "text": "Lutopecny (in tedesco \"Lutopetz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193198", "revid": "1543377", "url": "https://it.wikipedia.org/wiki?curid=4193198", "title": "Colli-Agbam\u00e8", "text": "Colli-Agbam\u00e8 \u00e8 un arrondissement del Benin situato nella citt\u00e0 di Toffo (dipartimento dell'Atlantico) con 8.768 abitanti (dato 2006)."}
{"id": "4193200", "revid": "767487", "url": "https://it.wikipedia.org/wiki?curid=4193200", "title": "Per Egil Nyg\u00e5rd", "text": "Carriera.\nClub.\nNyg\u00e5rd cominci\u00f2 la carriera con la maglia dello Skeid, per poi passare al Bryne. Nel 1987, fu in forza all'Asker.\nNazionale.\nConta 10 presenze per la . Esord\u00ec il 31 maggio 1978, nella sconfitta per 1-2 contro la ."}
{"id": "4193201", "revid": "1305772", "url": "https://it.wikipedia.org/wiki?curid=4193201", "title": "Martinice (Zl\u00edn)", "text": "Martinice (in tedesco \"Martinitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193202", "revid": "1543377", "url": "https://it.wikipedia.org/wiki?curid=4193202", "title": "Coussi", "text": "Coussi \u00e8 un arrondissement del Benin situato nella citt\u00e0 di Toffo (dipartimento dell'Atlantico) con 14.548 abitanti (dato 2006)."}
{"id": "4193203", "revid": "76963", "url": "https://it.wikipedia.org/wiki?curid=4193203", "title": "Stella Soleil", "text": "Fa parte anche del gruppo Dirty Little Rabbits."}
{"id": "4193204", "revid": "736476", "url": "https://it.wikipedia.org/wiki?curid=4193204", "title": "Nike Fuhrmann", "text": "Complessivamente, tra cinema e - soprattutto - televisione, ha partecipato a circa una trentina di differenti produzioni. Tra i suoi ruoli pi\u00f9 noti, figurano quelli in serie televisive quali \"Maddin in Love\" (2008) e \"Der Bergdoktor\" (2009-2011).\nBiografia.\nNike Fuhrmann nasce a Monaco di Baviera l'11 settembre 1974.\nDal 1995 al 1999 studia recitazione a Hannover presso la Hochschule f\u00fcr Musik und Theater.\nIn seguito, viene ingaggiata dalla compagnia del Teatro di Magdeburgo, dove recita nel ruolo da protagonista in \"Die neuen Leiden des jungen W.\" e \"Berlin Alexanderplatz\". In seguito viene ingaggiata dalla compagnia teatrale per ragazzi Schnawwl, per la quale recita in vari ruoli da protagonista fino al 2006.\nIl suo primo ruolo televisivo degno di nota arriva nel 2008, quando viene scelta per interpretare Isabelle nella serie televisiva \"Maddin in Love\".\nL'anno seguente, entra nel cast della serie televisiva \"Der Bergdoktor\", remake dell'omonima serie, dove, fino al 2011 interpreta il ruolo di Kara Hoffmann.\nNel 2016, \u00e8 protagonista, nel ruolo di Charlotte Rampley, del film TV, basato sui racconti di Katie Fforde, \"Tu e io\" (Du \"und ich\").\nNel 2017, entra nel cast principale della serie televisiva poliziesca \"SOKO Wismar\" (dove gi\u00e0 era apparsa precedentemente come guest-star), dove interpreta il ruolo del Commissario Capo Isabelle Joost."}
{"id": "4193205", "revid": "1543377", "url": "https://it.wikipedia.org/wiki?curid=4193205", "title": "Dam\u00e8", "text": "Dam\u00e8 \u00e8 un arrondissement del Benin situato nella citt\u00e0 di Toffo (dipartimento dell'Atlantico) con 13.506 abitanti (dato 2006)."}
{"id": "4193210", "revid": "4175", "url": "https://it.wikipedia.org/wiki?curid=4193210", "title": "Anastasija Jakimova", "text": ""}
{"id": "4193211", "revid": "729019", "url": "https://it.wikipedia.org/wiki?curid=4193211", "title": "Horch 4-5 PS", "text": "La Horch 4/5 PS \u00e8 un'autovettura prodotta dal 1901 al 1902 dalla Casa automobilistica tedesca Horch.\nStoria e profilo.\nDopo il primo esperimento con la Horch-Wagen, August Horch trasse le prime deduzioni: la vettura doveva essere innanzitutto pi\u00f9 potente, pi\u00f9 leggera e soprattutto doveva essere meno costosa, in maniera tale da avere meno ripercussioni sul prezzo finale alla clientela. Inoltre, anche il cambio doveva essere reso pi\u00f9 maneggevole e semplice da utilizzare.\nSulla base di queste e di altre considerazioni, gi\u00e0 mentre da una parte continuava la sperimentazione sulla \"Horch-Wagen\", cominci\u00f2 anche la progettazione del modello che ne avrebbe preso il posto. Le esigenze di leggerezza del motore, e pi\u00f9 in generale del corpo vettura, spinsero Horch a rinunciare al bicilindrico \"Sto\u00dffreiem\" (\"senza vibrazioni\" in tedesco), in favore di un'unit\u00e0 monocilindrica, sempre in lega leggera e sempre posizionato anteriormente, ma in grado di raggiungere una potenza massima (fra i 3.5 ed i 4 CV) che alla fine risult\u00f2 ovviamente inferiore rispetto a quella del motore della \"Horch-Wagen\". Per sopperire a ci\u00f2, il corpo vettura venne alleggerito mediante l'accorciamento del passo e mediante l'adozione di nuove ruote a raggi e di diametro inferiore, in luogo delle precedenti ruote pi\u00f9 grandi e con razze in legno. La pi\u00f9 grande novit\u00e0 proposta dalla nuova vettura stava nella trasmissione ad albero cardanico, una soluzione che all'epoca suscit\u00f2 grande interesse dopo la sua introduzione da parte del francese Louis Renault nel suo primissimo modello, la Type A. Si ritiene che August Horch (cos\u00ec come altri progettisti di altre Case) si sia ispirato proprio all'invenzione di Renault. Sempre rimanendo in tema di trasmissione, per la sua nuova vettura August Horch rinunci\u00f2 al cambio in blocco con il differenziale e separ\u00f2 i due dispositivi posizionando il cambio al centro del telaio ed il differenziale al retrotreno.&lt;br&gt;\nPer quanto riguarda la carrozzeria, August Horch si affid\u00f2 al carrozziere tedesco Uterm\u00f6hle, che realizz\u00f2 una carrozzeria vis-\u00e0-vis, una soluzione non pi\u00f9 modernissima neppure all'epoca, e che di l\u00ec a poco sarebbe rapidamente scomparsa dalle scene. Era anche prevista una versione con carrozzeria biposto di tipo phaeton.&lt;br&gt;\nNel 1901, al momento del lancio, August Horch dichiar\u00f2 che la vettura, oltre a montare il gi\u00e0 menzionato monocilindrico, avrebbe potuto essere equipaggiata anche con il motore della precedente \"Horch-Wagen\", motore che come gi\u00e0 detto garantiva prestazioni leggermente superiori ed era meno soggetto a vibrazioni. Per questo motivo, molte delle fonti che oggi affrontano tale argomento, riportano spesso che la \"4/5 PS\" era equipaggiata con un motore bicilindrico. Oltretutto questo fu il motore che di fatto diede il nome alla vettura, poich\u00e9 la sua potenza, compresa tra i 4 ed i 5 CV, era la stessa di quella della \"Horch-Wagen\". &lt;br&gt;\nSempre nel 1901, la vettura fu posta in commercio ad un prezzo di 2.300 marchi. In realt\u00e0, con una velocit\u00e0 massima di 30 km/h, le prestazioni non incontrarono ancora le aspettative di August Horch e nel giro di un anno la vettura fu tolta di produzione per far posto ad un nuovo modello, questa volta sensibilmente pi\u00f9 potente, la 10/12 PS."}
{"id": "4193212", "revid": "767487", "url": "https://it.wikipedia.org/wiki?curid=4193212", "title": "Thomas Hopkins Gallaudet", "text": "Insieme a Laurent Clerc e Mason Cogswell, ha cofondato la prima istituzione per l'educazione dei sordi in Nord America, a Washington DC, e divenne il suo primo direttore. Inaugurato nel 1817, \u00e8 stato chiamato l\"'University Gallaudet\", oggi \u00e8 conosciuto come l'Universit\u00e0 per i Sordi di tutto il mondo."}
{"id": "4193213", "revid": "1543377", "url": "https://it.wikipedia.org/wiki?curid=4193213", "title": "Djanglanm\u00e8", "text": "Djanglanm\u00e8 \u00e8 un arrondissement del Benin situato nella citt\u00e0 di Toffo (dipartimento dell'Atlantico) con 5.939 abitanti (dato 2006)."}
{"id": "4193217", "revid": "287204", "url": "https://it.wikipedia.org/wiki?curid=4193217", "title": "Djanglanme", "text": ""}
{"id": "4193218", "revid": "684805", "url": "https://it.wikipedia.org/wiki?curid=4193218", "title": "Drop set", "text": ""}
{"id": "4193219", "revid": "1543377", "url": "https://it.wikipedia.org/wiki?curid=4193219", "title": "Hou\u00e9gbo", "text": "Hou\u00e9gbo \u00e8 un arrondissement del Benin situato nella citt\u00e0 di Toffo (dipartimento dell'Atlantico) con 9.257 abitanti (dato 2006)."}
{"id": "4193220", "revid": "287204", "url": "https://it.wikipedia.org/wiki?curid=4193220", "title": "Houegbo", "text": ""}
{"id": "4193221", "revid": "1543377", "url": "https://it.wikipedia.org/wiki?curid=4193221", "title": "Kpom\u00e9", "text": "Kpom\u00e9 \u00e8 un arrondissement del Benin situato nella citt\u00e0 di Toffo (dipartimento dell'Atlantico) con 6.432 abitanti (dato 2006)."}
{"id": "4193222", "revid": "287204", "url": "https://it.wikipedia.org/wiki?curid=4193222", "title": "Kpome", "text": ""}
{"id": "4193223", "revid": "767487", "url": "https://it.wikipedia.org/wiki?curid=4193223", "title": "Terror and Hubris", "text": "Terror and Hubris \u00e8 il primo DVD del gruppo musicale statunitense Lamb of God, pubblicato nel gennaio 2004 dalla Epic Records.\nIl disco.\nContiene filmati, \"live\" video, contenuti extra e scene dal backstage riguardo alla formazione e all'affermazione della band nel panorama metal, sin dai loro esordi con il nome Burn the Priest oltre che con la successiva carriera di Lamb of God. Il DVD, nei contenuti extra, racchiude anche i videoclip dei brani \"Ruin\" e \"Black Label\", mentre \"11th Hour\" (brano presente nel precedente \"As the Palaces Burn\") manca per ragioni legali."}
{"id": "4193224", "revid": "1543377", "url": "https://it.wikipedia.org/wiki?curid=4193224", "title": "S\u00e8 (Atlantico)", "text": "S\u00e8 \u00e8 un arrondissement del Benin situato nella citt\u00e0 di Toffo (dipartimento dell'Atlantico) con 5.933 abitanti (dato 2006)."}
{"id": "4193225", "revid": "599013", "url": "https://it.wikipedia.org/wiki?curid=4193225", "title": "Jarle \u00d8degaard", "text": "Carriera.\nClub.\n\u00d8degaard gioc\u00f2 per lo Start dal 1979 al 1985, vincendo il campionato 1980. Nel 1986 pass\u00f2 al V\u00e5lerengen, debuttando con questa maglia in data 27 aprile: fu titolare nel successo per 1-3 sul campo dello Str\u00f8mmen. Dal 1987 al 1988, fu in forza all'Aalesund.\nNazionale.\nConta una presenza per la . Esord\u00ec il 19 maggio 1983, subentrando a Kjell Iversen nel pareggio per 2-2 contro la ."}
{"id": "4193226", "revid": "1543377", "url": "https://it.wikipedia.org/wiki?curid=4193226", "title": "S\u00e9hou\u00e8", "text": "S\u00e9hou\u00e8 \u00e8 un arrondissement del Benin situato nella citt\u00e0 di Toffo (dipartimento dell'Atlantico) con 14.788 abitanti (dato 2006)."}
{"id": "4193227", "revid": "1543377", "url": "https://it.wikipedia.org/wiki?curid=4193227", "title": "Toffo-Agu\u00e9", "text": "Toffo-Agu\u00e9 \u00e8 un arrondissement del Benin situato nella citt\u00e0 di Toffo (dipartimento dell'Atlantico) con 5.986 abitanti (dato 2006)."}
{"id": "4193228", "revid": "4175", "url": "https://it.wikipedia.org/wiki?curid=4193228", "title": "Ekaterina Dzehalevi\u010d", "text": ""}
{"id": "4193230", "revid": "1543377", "url": "https://it.wikipedia.org/wiki?curid=4193230", "title": "Avam\u00e8", "text": "Avam\u00e8 \u00e8 un arrondissement del Benin situato nella citt\u00e0 di Tori-Bossito (dipartimento dell'Atlantico) con 5.441 abitanti (dato 2006)."}
{"id": "4193234", "revid": "287204", "url": "https://it.wikipedia.org/wiki?curid=4193234", "title": "Avame", "text": ""}
{"id": "4193235", "revid": "767487", "url": "https://it.wikipedia.org/wiki?curid=4193235", "title": "Nick Sandberg", "text": "Carriera.\nClub.\nSandberg gioc\u00f2 per l'Eik-T\u00f8nsberg, prima di passare al Frigg.\nNazionale.\nConta una presenza per la . Il 30 giugno 1983, infatti, subentr\u00f2 a Tom Sundby nella sconfitta per 0-1 contro la ."}
{"id": "4193236", "revid": "1543377", "url": "https://it.wikipedia.org/wiki?curid=4193236", "title": "Azohou\u00e8-Aliho", "text": "Azohou\u00e8-Aliho \u00e8 un arrondissement del Benin situato nella citt\u00e0 di Tori-Bossito (dipartimento dell'Atlantico) con 2.764 abitanti (dato 2006)."}
{"id": "4193239", "revid": "287204", "url": "https://it.wikipedia.org/wiki?curid=4193239", "title": "Azohoue-Aliho", "text": ""}
{"id": "4193240", "revid": "767487", "url": "https://it.wikipedia.org/wiki?curid=4193240", "title": "Arthur Kane", "text": "Conosciuto soprattutto per essere stato il bassista del pionieristico gruppo glam rock dei New York Dolls. Nel documentario del 2005 sulla storia della band intitolato \"New York Doll\", Kane rifer\u00ec che il suo soprannome, Arthur \"Killer\" Kane, derivava dal primo articolo scritto sui Dolls scritto dalla stampa musicale nel quale il giornalista aveva descritto il suo modo di suonare il basso con la parola \"killer\". Inoltre sugger\u00ec anche che era stato ispirato dal nome di un personaggio del serial televisivo \"Buck Rogers\", il malvagio \"Killer Kane\".\nKane rimase nei Dolls dalla loro fondazione nel 1971 fino alla fuoriuscita dalla band di Johnny Thunders e Jerry Nolan nel 1975. Nel 2004, dopo decenni di contrasti con il cantante originale dei Dolls David Johansen, Kane partecip\u00f2 alla riunione dei membri originali sopravvissuti della band (Johansen e Sylvain Sylvain) per registrare un nuovo album e suonare un concerto a Londra, che successivamente fu il soggetto del documentario del 2005 \"New York Doll\".\nIl 13 luglio 2004, solamente 22 giorni dopo il concerto della riunione dei Dolls, Kane, sentendosi senza forze, si ricover\u00f2 in una struttura ospedaliera di Los Angeles. L\u00ec gli fu diagnosticata una forma di leucemia in fase avanzata, e Kane mor\u00ec appena due ore dopo. Aveva 55 anni."}
{"id": "4193242", "revid": "1543377", "url": "https://it.wikipedia.org/wiki?curid=4193242", "title": "Azohou\u00e8-Cada", "text": "Azohou\u00e8-Cada \u00e8 un arrondissement del Benin situato nella citt\u00e0 di Tori-Bossito (dipartimento dell'Atlantico) con 7.904 abitanti (dato 2006)."}
{"id": "4193244", "revid": "1839752", "url": "https://it.wikipedia.org/wiki?curid=4193244", "title": "\u0130brahim \u00d6zt\u00fcrk", "text": ""}
{"id": "4193245", "revid": "287204", "url": "https://it.wikipedia.org/wiki?curid=4193245", "title": "Azohoue-Cada", "text": ""}
{"id": "4193246", "revid": "1543377", "url": "https://it.wikipedia.org/wiki?curid=4193246", "title": "Tori-Cada", "text": "Tori-Cada \u00e8 un arrondissement del Benin situato nella citt\u00e0 di Tori-Bossito (dipartimento dell'Atlantico) con 14.631 abitanti (dato 2006)."}
{"id": "4193249", "revid": "110157", "url": "https://it.wikipedia.org/wiki?curid=4193249", "title": "M\u00ed\u0161kovice", "text": "M\u00ed\u0161kovice (in tedesco \"Mischkowitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193250", "revid": "1543377", "url": "https://it.wikipedia.org/wiki?curid=4193250", "title": "Tori-Gare", "text": "Tori-Gare \u00e8 un arrondissement del Benin situato nella citt\u00e0 di Tori-Bossito (dipartimento dell'Atlantico) con 8.540 abitanti (dato 2006)."}
{"id": "4193252", "revid": "200568", "url": "https://it.wikipedia.org/wiki?curid=4193252", "title": "Mrl\u00ednek", "text": "Mrl\u00ednek (in tedesco \"Mrlinek\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193254", "revid": "1522738", "url": "https://it.wikipedia.org/wiki?curid=4193254", "title": "Mildred Pierce (personaggio)", "text": "Mildred Pierce \u00e8 un personaggio immaginario, protagonista femminile del romanzo di James M. Cain \"Mildred Pierce\" (1941), della pellicola cinematografica del 1945 e dell'adattamento televisivo del 2011.\nPersonaggio.\nCaratteristiche e comportamento.\nMildred Pierce \u00e8 nata nel 1903 e all'inizio del romanzo ha 28 anni, ma ne dimostra di pi\u00f9. Ha i capelli castani tendenti al rosso ed \u00e8 sotto il metro e settanta. Ha un amore incondizionato per le sue due figlie ma quando una di queste muore e lei si lascia col marito, si dedica solo ed esclusivamente a Veda, la figlia maggiore, che per\u00f2 non prova alcun affetto verso la madre. \u00c8 molto orgogliosa e per questo rifiuta alcuni lavori (governante, cameriera) anche perch\u00e9 non vuole che sua figlia si vergogni di lei ma capisce che deve darsi da fare e far mangiare la sua famiglia.\nVita privata.\n1931. Mildred \u00e8 una donna sposata con prole. Dopo aver divorziato con Bert Pierce, Mildred si ritrova da sola con le due figlie, Veda e Ray. Inizia a frequentare Wally Burgan, ex-collega del marito, ma poi si fidanza con Monty, ricco snob che lascia perch\u00e9 troppo superficiale e ambiguo. Intanto la figlia Ray muore per una grave polmonite.\n1939. Mildred rincontra Monty e si sposano. Dopo alcuni mesi per\u00f2 divorziano poich\u00e9 lui tradisce la donna con sua figlia Veda. A questo punto Mildred \u00e8 disperata e trova confronto con l'uomo che davvero ama: il suo primo marito, Bert.\nVita professionale.\nMildred si presenta all'inizio come una casalinga orgogliosa e ambiziosa. Dopo aver girato e rifiutato lavori, Mildred diventa cameriera in una tavola calda di Hollywood e dopo alcuni mesi apre un ristorante proprio, dedito solo a pollo con contorno di verdure o \"waffle\". Sette anni dopo apre un locale a Beverly Hills, gestito da Ida, e dopo un ristorante di lusso a Laguna, dedito a pesce e bistecche, gestito dalla vicina Lucy.\nJoan Crawford e Mildred Pierce.\nL'interpretazione e l'Oscar.\nDopo essere stata licenziata dalla MGM, la Crawford si ritrov\u00f2 a lavorare con la Warner Bros. e il primo copione assegnatole fu proprio Il romanzo di Mildred. Il film non solo si rivel\u00f2 un vero e autentico successo ma fece vincere alla Crawford la tanto ambita e sudata statuetta dell'Oscar, l'unica nella sua carriera. L'interpretazione di Joan Crawford \u00e8 stata giudicata da molti come una delle migliori di sempre. Joan Crawford risulta essere al decimo posto nella lista delle pi\u00f9 grandi attrici di sempre stilata dalla AFI nel 1998.\nIl rapporto genitori-figli nella realt\u00e0 e nella finzione.\nMentre Mildred Pierce aveva un burrascoso rapporto con sua figlia Veda, in quegli anni Joan Crawford aveva un brutto rapporto e usava violenza con sua figlia Christina, almeno come quest'ultima ha raccontato nel 1978 in \"Mammina cara\". Nel 1981 il libro venne adattato per il cinema e Joan Crawford fu interpretata da Faye Dunaway. \"Mammina cara\", nonostante il successo di pubblico, fu un flop nel mondo della critica vincendo 5 Razzie Awards (su 7 nomination), gli anti-Oscar, i premi per le peggiori produzioni hollywoodiane dell'anno.\nKate Winslet e Mildred Pierce.\nL'interpretazione e l'Emmy.\nNel 2011 \u00e8 uscita la miniserie televisiva \"Mildred Pierce\", diretta da Todd Haynes, ed interpretata da Kate Winslet. Successo di pubblico e di critica, la miniserie ha vinto 5 Emmy Awards (su 21 nomination) tra cui quello per Kate Winslet, che vinse anche il Golden Globe e lo Screen Actors Guild Awards. L'interpretazione di Kate Winslet \u00e8 stata elogiata da molti, giudicandola la migliore performance televisiva del 2011."}
{"id": "4193255", "revid": "110157", "url": "https://it.wikipedia.org/wiki?curid=4193255", "title": "N\u011bm\u010dice (Zl\u00edn)", "text": "N\u011bm\u010dice (in tedesco \"Niemtschitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193256", "revid": "110157", "url": "https://it.wikipedia.org/wiki?curid=4193256", "title": "N\u00edtkovice", "text": "N\u00edtkovice (in tedesco \"Nitkowitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193260", "revid": "110157", "url": "https://it.wikipedia.org/wiki?curid=4193260", "title": "Nov\u00e1 D\u011bdina", "text": "Nov\u00e1 D\u011bdina (in tedesco \"Neudorf\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193264", "revid": "110157", "url": "https://it.wikipedia.org/wiki?curid=4193264", "title": "Pacetluky", "text": "Pacetluky (in tedesco \"Patzetluk\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193272", "revid": "227767", "url": "https://it.wikipedia.org/wiki?curid=4193272", "title": "Terza guerra anglo-afgana", "text": ""}
{"id": "4193277", "revid": "767487", "url": "https://it.wikipedia.org/wiki?curid=4193277", "title": "Tonning Hammer", "text": "Carriera.\nGiocatore.\nClub.\nHammer gioc\u00f2 al Viking dal 1978 al 1985, totalizzando 152 presenze e 6 reti in campionato. Con questa maglia, conquist\u00f2 due campionati (1979 e 1982) e una Norgesmesterskapet (1979). Gioc\u00f2 poi nel Madla e nel Vidar.\nNazionale.\nConta una presenza per la . Il 13 novembre 1982, infatti, fu in campo nella sconfitta per 1-0 contro il .\nAllenatore.\nNel 1990, fu allenatore del Vidar."}
{"id": "4193280", "revid": "287204", "url": "https://it.wikipedia.org/wiki?curid=4193280", "title": "Paul Emile Lecoq de Boisbaudran", "text": ""}
{"id": "4193282", "revid": "124198273", "url": "https://it.wikipedia.org/wiki?curid=4193282", "title": "Punto di McBurney", "text": "Il punto di McBurney \u00e8 un punto di repere situato a livello del primo terzo della \"linea spiospinale destra\", ossia della linea che congiunge idealmente la spina iliaca anteriore superiore destra e l'ombelico.\nSe la pressione di tale punto evoca dolore nel paziente pu\u00f2 essere sospettata un'appendicite acuta."}
{"id": "4193284", "revid": "1305772", "url": "https://it.wikipedia.org/wiki?curid=4193284", "title": "Geir Johansen", "text": ""}
{"id": "4193285", "revid": "1543377", "url": "https://it.wikipedia.org/wiki?curid=4193285", "title": "Nazionale Under-20 di calcio dell'Australia", "text": "La Nazionale di calcio dell'Australia Under-20 \u00e8 la squadra di calcio nazionale giovanile dell'Australia ed \u00e8 posta sotto l'egida della Federazione calcistica dell'Australia.\nLa squadra vanta quattordici partecipazioni al Campionato mondiale di calcio Under-20 la prima nel 1981 e come miglior risultato ha i quarti posti nelle edizioni 1991 e 1993.\nPrima del 2006 la squadra prendeva parte alla OFC Under-20 Championship e nelle tredici edizioni a cui ha preso parte gli australiani ne hanno vinto 10.\nDal 2006 invece la squadra prende parte allo AFC Youth Championship in cui vanta quattro presenze e come miglior risultato il secondo posto nell'edizione 2010\nOFC Youth Championship.\n\"Non pi\u00f9 membro OFC.\"\nRosa Attuale.\n! colspan=\"9\" style=\"background:#b0d3fb; text-align:left;\"|\n! colspan=\"9\" style=\"background:#b0d3fb; text-align:left;\"|\n! colspan=\"9\" style=\"background:#b0d3fb; text-align:left;\"|"}
{"id": "4193290", "revid": "767487", "url": "https://it.wikipedia.org/wiki?curid=4193290", "title": "Andrejs Kova\u013covs", "text": "Caratteristiche tecniche.\n\u00c8 un esterno destro.\nCarriera.\nClub.\nHa cominciato la carriera nel Daugava Daugavpils, squadra nella quale ha militato fino al 2013, tranne una parentesi di un anno con i concittadini del Dinaburg; con il Daugava ha vinto un campionato, una coppa nazionale, e il titolo di capocannoniere nel 2013.\nDal 2014 \u00e8 passato con i moldavi del Dacia.\nTornato in patria nel luglio 2015, ha giocato prima nello Skonto, poi dal 2016 nel Jelgava, con cui ha vinto la sua seconda Coppa di Lettonia.\nNazionale.\nIl 17 novembre 2010 ha esordito in nazionale nell'amichevole contro il , entrando nei minuti finali al posto di Aleksandrs Fertovs. Nel 2014 ha vinto la Coppa del Baltico."}
{"id": "4193291", "revid": "110157", "url": "https://it.wikipedia.org/wiki?curid=4193291", "title": "Pa\u010dlavice", "text": "Pa\u010dlavice (in tedesco \"Patschlawitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193293", "revid": "110157", "url": "https://it.wikipedia.org/wiki?curid=4193293", "title": "Po\u010denice-Tet\u011btice", "text": "Po\u010denice-Tet\u011btice \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193294", "revid": "1993636", "url": "https://it.wikipedia.org/wiki?curid=4193294", "title": "Trattato di pace di Cilicia", "text": "Il trattato di pace di Cilicia del 9 marzo 1921 \u00e8 stato un accordo tra la Francia e il movimento dei Giovani Turchi per porre fine alla guerra franco-turca.\nIl trattato aveva come unico obiettivo la fine delle ostilit\u00e0. I dettagli politici, militari e territoriali saranno fissati con il trattato di Ankara del 20 ottobre 1921."}
{"id": "4193297", "revid": "110157", "url": "https://it.wikipedia.org/wiki?curid=4193297", "title": "Podhradn\u00ed Lhota", "text": "Podhradn\u00ed Lhota (in tedesco \"Podhradni Lhotta\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193299", "revid": "110157", "url": "https://it.wikipedia.org/wiki?curid=4193299", "title": "Prasklice", "text": "Prasklice (in tedesco \"Prasklitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193301", "revid": "110157", "url": "https://it.wikipedia.org/wiki?curid=4193301", "title": "Prav\u010dice", "text": "Prav\u010dice \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193303", "revid": "110157", "url": "https://it.wikipedia.org/wiki?curid=4193303", "title": "Prusinovice", "text": "Prusinovice (in tedesco \"Prusinowitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193306", "revid": "110157", "url": "https://it.wikipedia.org/wiki?curid=4193306", "title": "P\u0159\u00edlepy (Zl\u00edn)", "text": "P\u0159\u00edlepy (in tedesco \"Pschilep\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193308", "revid": "599013", "url": "https://it.wikipedia.org/wiki?curid=4193308", "title": "Juby Johnson", "text": ""}
{"id": "4193309", "revid": "110157", "url": "https://it.wikipedia.org/wiki?curid=4193309", "title": "Rajnochovice", "text": "Rajnochovice (in tedesco \"Rainochowitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193311", "revid": "110157", "url": "https://it.wikipedia.org/wiki?curid=4193311", "title": "Ro\u0161t\u011bn\u00ed", "text": "Ro\u0161t\u011bn\u00ed (in tedesco \"Roschtien\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193312", "revid": "110157", "url": "https://it.wikipedia.org/wiki?curid=4193312", "title": "Ro\u0161t\u00edn", "text": "Ro\u0161t\u00edn (in tedesco \"Roschtin\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193313", "revid": "110157", "url": "https://it.wikipedia.org/wiki?curid=4193313", "title": "Rusava", "text": "Rusava (in tedesco \"Rottalowitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193315", "revid": "110157", "url": "https://it.wikipedia.org/wiki?curid=4193315", "title": "Rymice", "text": "Rymice \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193324", "revid": "767487", "url": "https://it.wikipedia.org/wiki?curid=4193324", "title": "Ole Johnny Henriksen", "text": "Carriera.\nClub.\nHenriksen veste la maglia del Moss, con cui vince un'edizione della Norgesmesterskapet (1983) e una del campionato (1987).\nNazionale.\nConta 6 presenze per la . Esordisce il 26 maggio 1977, nella sconfitta per 1-0 contro la ."}
{"id": "4193334", "revid": "110157", "url": "https://it.wikipedia.org/wiki?curid=4193334", "title": "V\u011b\u017eky (Zl\u00edn)", "text": "V\u011b\u017eky (in tedesco \"Weczek\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193337", "revid": "110157", "url": "https://it.wikipedia.org/wiki?curid=4193337", "title": "V\u00edtonice (Zl\u00edn)", "text": "V\u00edtonice (in tedesco \"Witonitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193338", "revid": "110157", "url": "https://it.wikipedia.org/wiki?curid=4193338", "title": "Vrbka", "text": "Vrbka (in tedesco \"Wrbka\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193339", "revid": "110157", "url": "https://it.wikipedia.org/wiki?curid=4193339", "title": "Zahna\u0161ovice", "text": "Zahna\u0161ovice (in tedesco \"Zahnaschowitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193340", "revid": "767487", "url": "https://it.wikipedia.org/wiki?curid=4193340", "title": "Svein Gunnar Rein", "text": "Carriera.\nClub.\nRein gioc\u00f2 nell'Os, per poi passare al Brann nel 1977. Nel 1978 si trasfer\u00ec allo Skeid, per poi militare nelle file degli svedesi del Karlstad.\nNazionale.\nConta 3 presenze e una rete per la . Debutt\u00f2 il 28 giugno 1979, nella sconfitta per 2-0 contro la . Realizz\u00f2 l'unica marcatura nel pareggio per 1-1 contro la , del 26 ottobre successivo."}
{"id": "4193342", "revid": "599013", "url": "https://it.wikipedia.org/wiki?curid=4193342", "title": "Karel Gleenewinkel Kamperdijk", "text": "Carriera.\nHa giocato due partite con la Nazionale olandese, tra cui la prima giocata in assoluto dagli \"Oranje\", il 30 maggio 1905 contro il Belgio ad Anversa."}
{"id": "4193346", "revid": "599013", "url": "https://it.wikipedia.org/wiki?curid=4193346", "title": "Ara Hakobyan", "text": "\u00c8 al terzo posto tra i marcatori pi\u00f9 prolifici del campionato armeno (127 reti) e conserva il secondo posto nella classifica dei marcatori della Nazionale armena, con 7 gol in 42 incontri. Detiene inoltre il record di reti nell'Under-21 con 5 marcature.\nIn totale realizz\u00f2 162 reti, 35 delle quali in Ucraina.\nCarriera.\nClub.\nProtagonista della classifica marcatori del campionato armeno tra la fine degli anni novanta e l'inizio degli anni duemila, vinse tre titoli di miglior marcatore del torneo nel 1998, nel 2000 e nel 2003 quando realizz\u00f2 rispettivamente 20, 21 e 45 reti. Nel 2002 raggiunse il secondo posto tra i capocannonieri siglando 21 marcature. I 45 gol messi a segno durante il 2003 gli valgono un record tutt'oggi imbattuto, come miglior marcatore della storia per numero di marcature realizzate in una singola stagione in un torneo a 8 squadre in 28 partite. Nel 2004, grazie alle realizzazioni segnate nella stagione precedente, viene inserito per la Scarpa d'oro raggiungendo il nono posto assieme a Henrik Larsson, risultando come miglior marcatore stagionale in Europa."}
{"id": "4193351", "revid": "599013", "url": "https://it.wikipedia.org/wiki?curid=4193351", "title": "Arild Olsen", "text": "Palmar\u00e8s.\nClub.\nOlsen vest\u00ec la maglia del Bod\u00f8/Glimt, con cui vinse la Coppa di Norvegia 1975.\nNazionale.\nConta 2 presenze per la . Esord\u00ec il 24 marzo 1976, nella sconfitta per 3-0 contro l'."}
{"id": "4193352", "revid": "188116", "url": "https://it.wikipedia.org/wiki?curid=4193352", "title": "CIPES", "text": ""}
{"id": "4193357", "revid": "122246", "url": "https://it.wikipedia.org/wiki?curid=4193357", "title": "Tereza Van\u017eurov\u00e1", "text": "Carriera.\nLa carriera di Tereza Van\u017eurov\u00e1 comincia nel 2003 esordendo nella squadra della sua citt\u00e0 natale, il Volejbalov\u00fd Klub Bene\u0161ov, dove resta per due stagioni. Nell'annata 2005-06 passa al Policejn\u00ed volejbalov\u00fd klub Olymp Praha, dove, in sei stagioni si aggiudica la vittoria del campionato 2007-08 e della Coppa della Repubblica Ceca 2006-07; nel 2010, dopo aver fatto parte delle nazionali giovanili, ottiene le prime convocazioni nella nazionale ceca.\nNella stagione 2012-13 si trasferisce in Italia, ingaggiata dall'AGIL Volley di Novara, militante in Serie A2, con cui ottiene la promozione in Serie A1 e nella quale esordisce con lo stesso club nella stagione successiva, categoria dove milita anche nell'annata 2014-15 con la Pallavolo Scandicci.\nResta in Serie A1 anche per la stagione 2015-16 quando gioca per l'Azzurra Volley San Casciano, mentre in quella successiva \u00e8 in Serie A2 con la Polisportiva Filottrano Pallavolo, con cui vince la Coppa Italia di categoria 2016-17, aggiudicandosi anche il riconoscimento di MVP. Rientra in campo a met\u00e0 campionato 2017-18 vestendo la maglia del , dove resta anche nella stagione successiva, quando la squadra approda in Serie A1. Nell'annata 2020-21 si accasa al , sempre in Serie A1."}
{"id": "4193359", "revid": "144796", "url": "https://it.wikipedia.org/wiki?curid=4193359", "title": "Achille L\u00e9once Victor Charles, duc de Broglie", "text": ""}
{"id": "4193361", "revid": "1543377", "url": "https://it.wikipedia.org/wiki?curid=4193361", "title": "Louis Antoine Francois Baillon", "text": "Biografia.\nFu introdotto alla Storia naturale da suo padre, un avvocato e corrispondente del Mus\u00e9um national d'histoire naturelle, per il quale procur\u00f2 numerosi campioni.\nLo stesso Baillon lavor\u00f2 per il Museo come assistente di Ren\u00e9 Maug\u00e9, a partire dal 1798-1799 e fino al 1802, anno della morte del padre, allorch\u00e9 fece ritorno ad Abbeville.\nQuando fall\u00ec il tentativo di ottenere la cattedra di professore liberatasi per la morte di Jean Baptiste Simon Ferdinand Desmoulins (1735-1803), divenne anch'egli, come gi\u00e0 il padre, corrispondente del Museo; in tale ruolo, procur\u00f2 al Museo numerosi campioni, facendo giungere ad oltre esemplari la collezione di Uccelli iniziata dal padre (quanto resta di questa collezione - circa 3000 esemplari - si trova ora al Mus\u00e9e George-Sand et de la Vall\u00e9e noire, a La Ch\u00e2tre, nell'Indre). \nIn particolare, Baillon \u00e8 noto per la collezione di scheletri di Cetacea.\nIn riconoscimento del suo lavoro, il suo nome fu assegnato a tre specie di Uccelli:\nOpere.\nBaillon scrisse una monografia sulla fauna di Abbeville:\nInoltre, collabor\u00f2 alla stesura dell'opera \"Flore du d\u00e9partement de la Somme et des environs de Paris\" di C. Pauquy del 1831."}
{"id": "4193371", "revid": "73997", "url": "https://it.wikipedia.org/wiki?curid=4193371", "title": "&quot;Fast&quot; Eddie Clarke", "text": ""}
{"id": "4193372", "revid": "339392", "url": "https://it.wikipedia.org/wiki?curid=4193372", "title": "Chumash (ebraismo)", "text": ""}
{"id": "4193374", "revid": "599013", "url": "https://it.wikipedia.org/wiki?curid=4193374", "title": "Kurt Tunheim", "text": "Carriera.\nClub.\nTunheim vest\u00ec la maglia del Moss.\nNazionale.\nConta una presenza per la . Il 26 settembre 1979, infatti, subentr\u00f2 a Torbj\u00f8rn Svendsen nella vittoria per 2-0 contro la ."}
{"id": "4193375", "revid": "118892035", "url": "https://it.wikipedia.org/wiki?curid=4193375", "title": "Craigslist", "text": "Craigslist \u00e8 un portale che ospita annunci dedicati al lavoro, eventi, acquisti, incontri e vari servizi.\nIl servizio \u00e8 stato creato da Craig Newmark nel 1995; inizialmente gli annunci comprendevano soltanto l'area di San Francisco. Nel 1996 \u00e8 diventato un servizio basato sul web e ha iniziato ad espandersi ad altre citt\u00e0 degli Stati Uniti. Attualmente copre circa 70 paesi."}
{"id": "4193377", "revid": "124308236", "url": "https://it.wikipedia.org/wiki?curid=4193377", "title": "Vytautas \u010cerniauskas", "text": "Carriera.\nClub.\nHa giocato nella massima serie dei campionati lituano, rumeno e polacco.\nNazionale.\nIl 3 settembre 2014 ha esordito con la nazionale lituana nell'amichevole pareggiata per 1-1 contro gli Emirati Arabi Uniti."}
{"id": "4193385", "revid": "109135275", "url": "https://it.wikipedia.org/wiki?curid=4193385", "title": "Spaghetti Funk Is Dead", "text": "Spaghetti Funk Is Dead \u00e8 un singolo dei Gemelli DiVersi pubblicato nel 2012. Secondo estratto dall'album Tutto da capo.\nIl disco.\nCome dice il titolo, il brano \u00e8 stato scritto per ricordare il collettivo Spaghetti Funk, che proprio nel 2012 si \u00e8 sciolto a seguito delle dichiarazioni dei suoi membri dei loro nuovi progetti.\nVideoclip.\nNel singolo i rapper sono personaggi di film. Grido travestito da Zombie, J-Ax da Willy l'orbo (pirata nel film I Goonies), Thema da furia del baseball de I guerrieri della notte e infine Space One da Capitano Spaulding. Mentre in versione normale THG e DJ Zak che compongono il beat.\nNel video si ribadisce il particolare interesse di J-Ax nei confronti di Willy l'orbo ed il film I Goonies in generale, scegliendo appunto di travestirsi come il pirata."}
{"id": "4193387", "revid": "599013", "url": "https://it.wikipedia.org/wiki?curid=4193387", "title": "Birk Engstr\u00f8m", "text": "Carriera.\nClub.\nEngstr\u00f8m cominci\u00f2 la carriera con la maglia dello \u00c5lg\u00e5rd, per poi passare al Bryne. Vi rimase dal 1968 al 1983.\nNazionale.\nConta una presenza per la . Il 18 agosto 1977, infatti, fu in campo nel pareggio per 1-1 contro la ."}
{"id": "4193395", "revid": "287204", "url": "https://it.wikipedia.org/wiki?curid=4193395", "title": "Drive (singolo)", "text": ""}
{"id": "4193398", "revid": "287204", "url": "https://it.wikipedia.org/wiki?curid=4193398", "title": "Drive (film)", "text": ""}
{"id": "4193399", "revid": "287204", "url": "https://it.wikipedia.org/wiki?curid=4193399", "title": "Ricky Jean-Francois", "text": "Carriera professionistica.\nSan Francisco 49ers.\nJean Francois fu scelto nel corso del settimo giro del Draft 2009 dai San Francisco 49ers. Nella sua stagione da rookie disput\u00f2 3 partite, nessuna delle quali come titolare. Nelle due stagioni successive, Ricky disput\u00f2 tutte le gare della stagione regolare, 2 di esse come titolare nella stagione 2011. In quelle stagioni, il giocatore \u00e8 divenuto celebre tra i tifosi dei 49ers per la sua \"Peanut Butter Jelly Dance\".\nNel Super Bowl XLVII Jean Francois mise a segno 2 tackle ma i 49ers furono sconfitti 34-31 dai Baltimore Ravens.\nIndianapolis Colts.\nIl 14 marzo 2013, Jean Francois firm\u00f2 un contratto quadriennale del valore di 22 milioni di dollari con gli Indianapolis Colts. Nella prima stagione con la nuova maglia mise a segno 19 tackle e un nuovo primato personale di 2,5 sack in dieci presenze, tutte come titolare. Il 23 febbraio 2015 fu svincolato dai Colts.\nWashington Redskins.\nIl 27 febbraio 2015 Jean Francois firm\u00f2 un contratto triennale del valore di 9 milioni di dollari con i Washington Redskins. Il 15 marzo 2017, durante la offseason, Jean Francois viene svincolato dai Redskins.\nGreen Bay Packers.\nIl 24 marzo 2017, Jean Francois firm\u00f2 un contratto annuale del valore di 3 milioni di dollari coi Green Bay Packers. Dopo essere stato prima svincolato e avere rifirmato 9 giorni dopo nel settembre 2017, venne svincolato definitivamente il 1\u00ba novembre 2017.\nNew England Patriots.\nIl 7 novembre 2017, Jean Francois firm\u00f2 con i New England Patriots."}
{"id": "4193411", "revid": "1494169", "url": "https://it.wikipedia.org/wiki?curid=4193411", "title": "Steurer", "text": ""}
{"id": "4193412", "revid": "767487", "url": "https://it.wikipedia.org/wiki?curid=4193412", "title": "Innocence of Muslims", "text": "Innocence of Muslims, (in origine Innocence of \"[sic]\" Laden) \u00e8 un film di carattere antislamico, alcuni estratti del quale sono stati pubblicati su YouTube. Secondo uno dei consulenti alla realizzazione il film sarebbe stato proiettato per intero solo una volta, in un teatro preso in affitto a Hollywood, davanti a un pubblico di circa dieci persone. Il film sarebbe stato prodotto da Nakoula Basseley Nakoula, un cristiano copto.\nIl film \u00e8 stato realizzato nel 2011 e distribuito nel mese di settembre 2012. La diffusione del lungometraggio (il \"trailer\" risultava reperibile nel web dall'estate 2012) ha innescato diverse proteste di piazza in alcuni paesi a maggioranza musulmana (come quelle presso l'ambasciata degli Stati Uniti a Il Cairo, in Egitto) e sarebbe stato alla base degli eventi violenti dell'11 settembre 2012 a Bengasi, culminati con l'attentato al consolato statunitense della citt\u00e0 nel quale hanno perso la vita 4 funzionari americani, tra cui l'ambasciatore Christopher Stevens. Successive indagini ufficiali chiarirono definitivamente che l'attacco al consolato statunitense fu pianificato in anticipo e non fu correlato in alcun modo alle proteste per il film.]\nProduzione.\nIl film \u00e8 stato prodotto e diretto da tale \"Sam Bacile\", inizialmente indicato come israeliano. In realt\u00e0, dietro quello che si \u00e8 rivelato uno pseudonimo si dissimula, molto probabilmente, la vera identit\u00e0 di tale Nakoula Basseley Nakoula, di origine egiziana e di religione cristiano copta. Bacile ha affermato di aver prodotto il film per richiamare l'attenzione su quelle che lui definisce le \"ipocrisie\" dell'Islam. Secondo Ynet, Bacile sostiene di aver raccolto, per la realizzazione del film, 5 milioni di dollari offertigli da circa 100 donatori anonimi. Lavorando in California, con una troupe di circa 60 attori e 45 tecnici, ha realizzato, in soli tre mesi del 2011, una pellicola della durata di circa due ore.\nReazioni.\nIl film \u00e8 stato promosso dal predicatore fondamentalista Terry Jones, i cui roghi di copie del Corano avevano in precedenza portato a violente proteste in tutto il mondo; Jones ha dichiarato di voler proiettare alcuni spezzoni del film nella sua chiesa, sostenendo che \"si tratta di un film che non \u00e8 progettato per attaccare i musulmani, ma per mostrare l'ideologia distruttiva dell'Islam, svelando in maniera satirica la vita di Maometto\".\nNel mese di luglio 2012 \u00e8 stato pubblicato su YouTube un estratto del film in lingua inglese della durata di circa un quarto d'ora; tradotto rapidamente in arabo, ha subito attirato l'attenzione dei leader musulmani, che lo hanno fortemente criticato. Il \"The Daily Telegraph\" ha riferito che il film ritrae Maometto come un sostenitore della pedofilia e un omosessuale, mostrandolo in scene di sesso.\nL'Afghanistan ha deciso di censurare la visione dello spezzone del film presente in rete. Il presidente Hamid Karzai ha dichiarato che i produttori del film hanno commesso un \"atto diabolico\". In seguito a queste reazioni, all'attentato al consolato statunitense di Bengasi e alle proteste all'ambasciata statunitense al Cairo, Bacile si \u00e8 rifugiato in un luogo sicuro, pur continuando a difendere il suo film."}
{"id": "4193413", "revid": "228587", "url": "https://it.wikipedia.org/wiki?curid=4193413", "title": "Edward Charles Stuart Baker", "text": "Fu \"Companion\" dell'Ordine dell'Impero Indiano (CIE) e Ufficiale dell'Ordine dell'Impero Britannico (OBE). \nFu membro della Zoological Society of London (FZS) e membro della Linnean Society of London (FLS).\nBiografia.\nBaker studi\u00f2 al Trinity College di Stratford-upon-Avon e, nel 1883, segu\u00ec suo padre nell'Indian Police Service. \nTrascorse la maggior parte della sua carriera in India nella Polizia di Assam, arrivando al grado di ispettore generale comandante l'unit\u00e0.\nNel 1910 fu assegnato alla sezione di Special Criminal Investigation.\nNel 1911 fece ritorno in Inghilterra, ove assunse l'incarico di Ufficiale Capo della Polizia portuale di Londra, incarico che ricopr\u00ec fino al pensionamento avvenuto nel 1925. \nPer il servizio svolto in questo ruolo durante la I Guerra Mondiale, negli onori di guerra ai civili resi nel 1920, fu nominato Ufficiale dell'Ordine dell'Impero Britannico (OBE).\nDopo il pensionamento divenne Sindaco di Croydon.\nFu un eccellente giocatore di tennis e un entusiasta cacciatore di grandi trofei.\nPerse il suo braccio sinistro a causa di una pantera (a Silchar, nell'Assam), fu disarcionato da un \"gaur\" e calpestato da un rinoceronte indiano nel corso di diverse spedizioni di caccia.\nOrnitologia.\nDurante il suo tempo libero, studiava e collezionava gli Uccelli dell'India.\nFra i suoi libri vi sono \"The Indian Ducks and their Allies\" (1908), \"Game Birds of India and Ceylon\" (1921), \"The Fauna of British India, Including Ceylon and Burma\". \"Birds\". (1922; sette volumi), \"Mishmi Man-eater\" (1928), \"The Nidification of the Birds of the Indian Empire\" (1932) e \"Cuckoo Problems\" (1942; il \"Cuculus canorus\" (cuculo) costituiva il suo principale interesse nell'ambito dell'ornitologia).\nNel tempo, egli compose una raccolta completa di quasi 50\u00a0000 uova di uccelli indiani, parte della quale fu da lui donata al Natural History Museum, dove trascorse molto tempo a lavorare sulle collezioni di uova provenienti da India e Thailandia.\nIl suo contributo in sette volumi all'opera \"The Fauna of British India, Including Ceylon and Burma\" divenne l'opera di riferimento in questo campo .\nParte della collezione, circa 152 campioni, fu venduta al museo privato dello Zar Ferdinando I di Bulgaria.\nBaker fu membro anche di comitati consultivi del governo riguardo alla protezione degli uccelli. \nDal 1913 al 1936 fu segretario onorario e tesoriere della British Ornithologists' Union.\nAlcuni fra i nidi e le uova della sua collezione sono state ritenute di dubbia provenienza e parrebbe che essi sarebbero delle realizzazioni artificiali di Baker.\nAlcuni, come Charles Vaurie, hanno considerato ci\u00f2 talmente improbabile che hanno pure suggerito la distruzione della sua collezione di uova.\nIn onore di Baker fu cos\u00ec chiamata la \"Yuhina bakeri\" (\"Baker's Yuhina\")."}
{"id": "4193421", "revid": "599013", "url": "https://it.wikipedia.org/wiki?curid=4193421", "title": "Mark Kendall Bingham Memorial Tournament", "text": "Il Mark Kendall Bingham Memorial Tournament, anche noto come Bingham Cup, \u00e8 una competizione internazionale di rugby a 15 per squadre di club dilettantistiche organizzata dall'IGRAB (International Gay Rugby Association and Board), un'associazione che si occupa della promozione del rugby tra le persone LGBT.\nBench\u00e9 fuori dalla giurisdizione di World Rugby, la Bingham Cup \u00e8, dopo la Coppa del Mondo, la pi\u00f9 larga, in termini di partecipazione internazionale, competizione di rugby a 15 del mondo, aperta a selezioni di tutti e cinque i continenti; essendo il carattere della competizione \"inclusive\", la manifestazione \u2014 che prevede anche un torneo femminile \u2014 \u00e8 aperta a giocatori di qualsiasi orientamento sessuale.\nLa prima edizione sotto l'egida dell'IGRAB si tenne a San Francisco (Stati Uniti) nel 2002.\nL'edizione di Manchester (Regno Unito) del 2012, pur non riconosciuta da World Rugby, ricevette tuttavia il patrocinio ufficiale della RFU, la federazione inglese di rugby a 15.\nIl torneo deve il suo nome a Mark Kendall Bingham, imprenditore statunitense gay ed ex rugbista, che l'11 settembre 2001 si trovava sul volo United Airlines 93 dirottato da terroristi arabi e che grazie alla rivolta dei passeggeri non si abbatt\u00e9 su Washington ma precipit\u00f2 a Shanksville, in Pennsylvania.\nStoria.\nIl prodromo di quella che in futuro divenne la Bingham Cup fu un torneo di rugby a 7 organizzato nel maggio 2001 a Washington per iniziativa di un club della Capitale federale, i Washington Renegades, e aperto a tutte le squadre \"inclusive\" (ovvero, che ammettessero giocatori a prescindere dal loro orientamento sessuale); nel corso di tale torneo, cui presero parte, tra l'altro, compagini e singoli giocatori provenienti da Regno Unito, Argentina e anche Australia, si tenne pure un incontro dimostrativo a 15 tra i Renegades e una squadra della costa occidentale, i San Francisco Fog.\nGli avvenimenti dell'11 settembre successivo diedero un'accelerazione al movimento rugbistico gay e spinsero i club che avevano partecipato all'evento di maggio a creare la IGRAB, acronimo di International Gay Rugby Association and Board.\nTra i passeggeri del volo United Airlines 93, dirottato da terroristi arabi e diretto su Washington presumibilmente con obiettivo la Casa Bianca o il Campidoglio, viaggiava infatti Mark Bingham, imprenditore gay californiano e rugbista dei San Francisco Fog, che fu tra coloro che si ribellarono ai terroristi e organizz\u00f2 un'irruzione nel cockpit dell'aereo, costringendo cos\u00ec il pilota dirottatore a rinunciare all'intento di effettuare l'attacco suicida su Washington e di puntare su una citt\u00e0 della Pennsylvania poco distante, Shanksville, dove tutti gli occupanti dell'aereo \u2014 passeggeri, dirottatori ed equipaggio \u2014 trovarono la morte.\nL'IGRAB vide la luce nel 2002 e il suo primo atto ufficiale fu quello di organizzare una \"Coppa del Mondo LGBT di rugby\"; il 28 e 29 giugno di quell'anno, al Polo Field di San Francisco, si tenne quindi la prima edizione del Mark Kendall Bingham Memorial Tournament, che divenne subito noto come Bingham Cup.\nA tale prima edizione presero parte sette squadre, una delle quali, i San Francisco Fog, presenti con una selezione A e una B per portare il totale a otto.\nA rappresentare gli Stati Uniti, a parte la citata San Francisco, figuravano i Washington Renegades, i Los Angeles Rebellion, i Seattle Quake e i Gotham Knights di New York; dal Regno Unito invece giunsero i Manchester Village Spartans e i London Kings Cross Steelers, prima squadra gay d'Inghilterra.\nProprio Londra giunse in finale contro San Francisco, perdendo per\u00f2 per 5-27.\nDue anni pi\u00f9 tardi la competizione sbarc\u00f2 in Europa, a Londra, ospitata nello stadio dell'Esher Rugby FC; il torneo si tenne il 29 e 30 maggio e vide di nuovo la partecipazione di otto squadre divise in due gironi; rispetto a quelle di due anni prima, Seattle e New York non furono presenti, rimpiazzati dai Philadelphia Gryphons e una squadra mista nota come IGRAB Barbarians; un ulteriore posto, libero dalla seconda selezione di San Francisco, fu preso da una squadra australiana, i Sydney Convicts.\nLa finale fu di nuovo Regno Unito-Stati Uniti, con questi ultimi di nuovo rappresentati da San Francisco, che batt\u00e9 Manchester per 26-7.\nIl 2004 avrebbe dovuto anche essere l'edizione in cui due squadre femminili avrebbero preso parte alla competizione a titolo dimostrativo, ma per motivi organizzativi (le giocatrici furono convocate dalla Nazionale inglese a sette) non fu possibile tenere l'incontro; tuttavia per la prima volta un arbitro donna, la statunitense Lois Bukowski, diresse un incontro del torneo.\nL'edizione del 2006, che si tenne a New York, vide ai nastri di partenza le stesse squadre dell'edizione 2002, con Sydney di nuovo al posto della squadra B di San Francisco.\nFurono proprio gli australiani ad aggiudicarsi il torneo, battendo in finale, il 29 maggio, i campioni uscenti di San Francisco.\nA tale edizione di torneo, in aggiunta alle otto squadre che si disputarono il titolo maggiore, parteciparono altre compagini da Europa, Nord America e Oceania: furono infatti presenti squadre da Boston, Dallas, Filadelfia, Austin, Chicago, Atlanta, Portland, Phoenix e Minneapolis, solo per rimanere agli Stati Uniti; dal Canada fu presente Toronto, dall'Europa vennero una rappresentativa di Dublino (Irlanda), una di Cardiff (Galles) e una di Amsterdam (Paesi Bassi).\nLa presenza femminile al torneo, preannunciata gi\u00e0 nel 2005 fu assicurata dalle statunitensi Scottsdale Lady Blues e Bingham Motley (New York), che si disputarono il torneo in gara unica, vinto 15-14 dalle newyorkesi.\nSydney si ripet\u00e9 nel 2008 a Dublino, che ospit\u00f2 la competizione dal 13 al 15 giugno; la partecipazione fu allargata a 32 squadre, e per la prima volta si vide anche la presenza di un club francese da Parigi; anche l'Irlanda del Nord fu presente con un club, gli Ulster Titans e la Danimarca con i Copenaghen Scrums; la finale vide gli australiani battere i londinesi del King Cross Steelers per 18-3 e appaiare a quota due titoli vinti gli statunitensi di San Francisco.\nL'edizione 2010 di Minneapolis fu annunciata nell'ottobre 2009 insieme al debutto del sito ufficiale della competizione; il torneo, che si tenne dal 17 al 20 giugno, vide la vittoria, per la prima volta, dei newyorkesi Gotham Knights, che sconfissero 18-15 i campioni uscenti australiani.\nNel 2012 la competizione \u00e8 tornata in Europa, ospitata dal Broughton Park RUFC di Manchester dal 1\u00ba al 3 giugno sotto il patrocinio ufficiale della Rugby Football Union, la federazione rugbistica inglese, e con la presenza, come padrini, degli ex rugbisti internazionali Gareth Thomas, internazionale per il Galles, che nel 2009 dichiar\u00f2 la sua omosessualit\u00e0, e Ben Cohen, ex nazionale inglese e campione del mondo nel 2003, il quale, bench\u00e9 eterosessuale, \u00e8 da tempo impegnato nelle campagne contro le discriminazioni di tipo sessuale.\nLa vittoria \u00e8 andata agli australiani di Sydney, alla quarta finale consecutiva su altrettante partecipazioni, che hanno sconfitto per 22-5 San Francisco in quello che era divenuto uno spareggio per la supremazia assoluta nel torneo, vantando entrambe le squadre due titoli a testa prima della finale; battendo gli americani, Sydney si \u00e8 assicurata il terzo titolo che ne fece la squadra pi\u00f9 vittoriosa della Bingham Cup.\nNell'agosto del 2014 Sydney ospit\u00f3 la prima edizione del torneo nell'emisfero australe. La competizione vide la partecipazione di 30 squadre. I padroni di casa Sidney Convicts rafforzarono il primato, aggiudicandosi per la quarta volta il titolo, battendo in finale i connazionali dei Brisban Hustlers. Per i Convicts si \u00e8 trattato del secondo titolo consecutivo, il quarto in sette edizioni della Coppa.\nL'edizione del 2016 si \u00e8 svolta a Nashville, negli USA. Le squadre partecipanti salirono a 49, suddivise in 12 tiers. Per il top tier, i Sidney Convincts raggiungesero la sesta finale consecutiva del torneo, ma furono battuti dai connazionali dei Melbourne Chargers, al loro primo successo nella competizione e attualmente detentori del torneo.\nL'ultima edizione si \u00e8 svolta dall'8 al 10 giugno 2018 ad Amsterdam, nei Paesi Bassi. Con la partecipazione di circa 60 team su 3 tiers per la competizione maschile e 6 team su un unico tier per la competizione femminile."}
{"id": "4193426", "revid": "125999137", "url": "https://it.wikipedia.org/wiki?curid=4193426", "title": "Jorginho (calciatore 1991)", "text": " Premier league medaglia d oro \n 2021\nConsiderato uno dei migliori centrocampisti al mondo, \u00e8 cresciuto nelle giovanili del dove ha esordito in prima squadra nel 2009. Dopo un anno in prestito alla , \u00e8 rientrato nelle file dei giallobl\u00f9, di cui \u00e8 divenuto una pedina chiave e in cui ha militato fino al gennaio del 2014, quando \u00e8 stato prelevato dal ; ha disputato quattro stagioni e mezza con i campani, vincendo una Coppa Italia nella stagione 2013-2014 e una Supercoppa italiana, sempre nel 2014. Dal 2018 milita nel Chelsea, con cui ha vinto una Europa League nella stagione 2018-2019, una Champions League nella stagione 2020-2021, una Supercoppa europea nel 2021 e una Coppa del mondo per club FIFA (2021).\nMembro della nazionale italiana dal 2016, ha preso parte all\u2019europeo 2020, vincendolo e decidendo, con un suo tiro dal dischetto, la semifinale ai rigori contro la Spagna.\nA livello individuale, nel 2021 \u00e8 stato nominato Giocatore dell\u2019anno della UEFA, diventando il primo giocatore italiano a ricevere tale riconoscimento, e si \u00e8 classificato terzo nella graduatoria del Pallone d'oro.\nBiografia.\nJorginho \u00e8 nato a Imbituba, in Brasile. \u00c8 cittadino italiano dalla nascita (\"de iure sanguinis\"), per il suo trisavolo paterno, Giacomo Frello, che ha lasciato Santa Caterina, in provincia di Vicenza, per cercare fortuna in Brasile. Figlio di un'ex calciatrice, si \u00e8 trasferito in Italia all'et\u00e0 di 15 anni.\nCaratteristiche tecniche.\n\u00c8 un centrocampista centrale tecnicamente dotato e abile nel dettare i tempi della squadra con passaggi corti e precisi, che gioca in prevalenza come regista in un centrocampo a due o a tre. Ha una buona visione di gioco ed \u00e8 un ottimo rigorista: utilizzatore della tecnica del \u201csalto\u201d, ha segnato in carriera 45 rigori su 53 calciati. Abile nel dribbling nello stretto e nei passaggi lunghi, \u00e8 inoltre bravo a smarcarsi per ricevere passaggi dai compagni, mentre in fase di non possesso, sa intercettare palloni e farsi valere nei contrasti.\nCarriera.\nClub.\nGli esordi e il Verona.\nDopo aver avuto inizialmente problemi ad essere tesserato dal , cresce nel vivaio giallobl\u00f9, iniziando la propria carriera nella Berretti dell'Hellas e con altri compagni di squadra soggiorna in un antico monastero, venendo pagato 20 euro alla settimana. Esordisce ufficialmente con la maglia giallobl\u00f9 all'et\u00e0 di 17 anni, l'8 ottobre 2009, subentrando all'85' a Colombo nella partita Verona-Sambonifacese (2-1) di Coppa Italia Lega Pro. Scende in campo in tutte le 4 partite di coppa, senza, per\u00f2, debuttare in campionato. Dopo una breve parentesi in prestito al Sassuolo per disputare il Torneo di Viareggio, \u00e8 in procinto di prendere parte al ritiro degli Juniores del Verona quando viene mandato a giocare in prestito per una stagione in Lega Pro Seconda Divisione alla Sambonifacese, con cui scende in campo per 31 volte, siglando un gol.\nTornato al Verona, esordisce in Serie B il 4 settembre 2011, divenendo in breve tempo un giocatore importante della formazione \"scaligera\" che arriva fino alla semifinale dei \"play-off\", persa contro il . Nella stagione 2012-2013 contribuisce alla promozione diretta del Verona con 41 presenze e 2 gol, risultando uno degli elementi chiave della squadra che arriva seconda in campionato.\nEsordisce in Serie A il 24 agosto 2013, all'et\u00e0 di 21 anni, nella partita vinta per 2-1 contro il Milan allo stadio Bentegodi. Il 25 settembre 2013 segna su calcio di rigore il suo primo gol in Serie A contro il Torino e il 20 ottobre seguente realizza la sua prima doppietta, contro il Parma, segnando due reti su rigore nella gara terminata con il risultato di 3-2. In totale con i veronesi in Serie A mette a segno 7 reti, di cui 5 dal dischetto.\nNapoli.\nIl 18 gennaio 2014 viene acquistato in compartecipazione dal . Esordisce il 25 gennaio successivo nel pareggio interno (1-1) contro il Chievo, subentrando a Blerim D\u017eemaili al 56'. Quattro giorni dopo disputa la sua prima gara da titolare nei quarti di finale di Coppa Italia contro la (1-0), nella quale colpisce un palo e viene sostituito al 90' da D\u017eemaili. Escluso dalla lista UEFA, ma utilizzato molto frequentemente in campionato e in Coppa Italia, il 12 febbraio 2014 sigla la sua prima rete in maglia partenopea nella semifinale di ritorno di Coppa Italia contro la Roma, siglando il 3-0 definitivo per i partenopei. Il 3 maggio 2014 mette in bacheca anche la sua prima Coppa Italia, giocando titolare la finale vinta 3-1 contro la Fiorentina.\nIl 19 agosto 2014, al primo incontro ufficiale dell'annata 2014-2015, disputa la sua prima partita nelle coppe europee in occasione del turno di play-off di Champions League, pareggiata 1-1 contro gli spagnoli dell'Athletic Bilbao. Nel prosieguo della stagione, Jorginho incontra difficolt\u00e0 nel trovare un posto da titolare in squadra, dimostrandosi incompatibile col centrocampo a due di Ben\u00edtez, chiuso dai nuovi arrivati Gargano e L\u00f3pez. Tuttavia, sfruttando i vari impegni del Napoli tra campionato e coppe, torna ad avere un buon minutaggio in maglia azzurra, ma non sempre con buone prestazioni. Il 22 dicembre subentra a Jonathan de Guzm\u00e1n durante i tempi supplementari della Supercoppa Italiana contro la Juventus, contribuendo, nonostante un errore dal dischetto, alla conquista del trofeo da parte della squadra azzurra. Il 22 gennaio, negli ottavi di finale di Coppa Italia contro l'Udinese, realizza su calcio di rigore il gol del momentaneo 1-1 (la partita terminer\u00e0 ai rigori con la vittoria del Napoli). Il 25 giugno 2015 il Napoli riscatta l'altra met\u00e0 del cartellino dal Verona per 3,5 milioni di euro: Jorginho diventa cos\u00ec un giocatore interamente degli azzurri. Il costo complessivo dell'operazione di acquisizione del cartellino \u00e8 quindi di circa 8,5 milioni di euro.\nLa stagione 2015-2016, con un Napoli foriero di novit\u00e0 a cominciare dall'arrivo in panchina di Maurizio Sarri, vede Jorginho relegato a riserva del neo acquisto Valdifiori. Dopo poche partite, tuttavia, il tecnico inverte le gerarchie: Jorginho, a suo agio come regista del 4-3-3 schierato da Sarri, diventa ben presto una pedina inamovibile della squadra partenopea e il 23 dicembre 2015 rinnova il proprio contratto col Napoli fino al 2020. Grazie alle prestazioni offerte in quest'annata, la societ\u00e0 Opta, che raccoglie dati e statistiche sulle competizioni sportive, lo inserisce al primo posto nella classifica per i giocatori con pi\u00f9 palloni toccati nei cinque principali campionati europei, mentre l'Osservatorio del calcio (\"CIES Football Observatory\") di Neuch\u00e2tel, in Svizzera, lo classifica quinto in una speciale classifica dei nomi dei migliori centrocampisti tra i principali campionati europei. La definitiva affermazione del centrocampista ai massimi livelli coincide inoltre con una stagione record per il Napoli, che si conclude con un secondo posto in campionato dietro la Juventus e con la conseguente qualificazione alla successiva Champions League.\nNella stagione 2016-2017, Jorginho \u00e8 spesso messo in ballottaggio con il neo acquisto Diawara per il posto di titolare. Proprio l'arrivo del guineano crea non poche difficolt\u00e0 all'italo-brasiliano che non riesce a mettersi in mostra come la passata stagione, finendo spesso in panchina, complici anche alcune prestazioni al di sotto delle aspettative. Sul finale di stagione, per\u00f2, si riprende il posto da titolare e contribuisce al terzo posto del Napoli, utile per la qualificazione ai preliminari della Champions League 2017-2018.\nAll'esordio nella stagione 2017-2018, il 16 agosto realizza dal dischetto, nel preliminare di andata di Champions League 2017-2018, il gol del definitivo 2-0 contro il Nizza, nonch\u00e9 il suo primo gol in assoluto nelle competizioni europee. Il 20 settembre 2017 trova il primo gol in campionato con la maglia del Napoli, nella vittoria per 4-1 contro la Lazio. Segna l'ultima rete con la maglia del Napoli nella vittoriosa trasferta contro l'Udinese il 23 novembre 2017.\nChelsea.\nIl 14 luglio 2018 viene acquistato dal , firmando un contratto quinquennale; secondo organi di stampa, il cartellino del giocatore sarebbe costato agli inglesi 60 milioni di euro pi\u00f9 3 di bonus. Nella squadra inglese ritrova il tecnico Maurizio Sarri, gi\u00e0 suo allenatore nelle tre stagioni precedenti al Napoli. Esordisce con la maglia dei \"Blues\" il 5 agosto seguente, a 26 anni, disputando la partita valida per il Community Shield 2018, trofeo perso per uno 0-2 a favore del Manchester City. Esordisce in Premier League l'11 agosto 2018, nella partita esterna contro l'Huddersfield (0-3): tra le reti dei londinesi, figura anche il primo centro di Jorginho, su rigore, con la maglia del club inglese. Durante la stagione riceve numerose critiche dai commentatori inglesi, per via del suo rendimento considerato non all'altezza.\nIn campionato raccoglie 37 presenze e realizza 2 gol (l'altra su azione al Fulham). Il 29 maggio 2019 vince l'Europa League giocando titolare nella finale vinta 4-1 contro l'Arsenal a Baku, disputando un'ottima partita.\nAll'inizio della stagione successiva, disputa tutti i 120 minuti della gara valida per la Supercoppa UEFA, siglando anche una delle due reti dei \"Blues\": la gara verr\u00e0 poi persa ai calci di rigore, in favore del Liverpool. Viene designato come rigorista della squadra dal nuovo allenatore Frank Lampard e realizza tutti e tre i rigori calciati in Premier League. Il 5 novembre 2019 realizza la sua prima doppietta (entrambe le reti segnate su rigore) con il club londinese nella partita di Champions League disputata contro l\u2019Ajax. Jorginho offre un buon rendimento durante la stagione, e disputa la finale di FA Cup persa 2-1 contro l'Arsenal a Wembley.\nAll'inizio della stagione 2020-2021 trova meno spazio con Lampard (sotto la cui gestione fallisce due rigori nelle sconfitte contro e ), per poi tornare a essere titolare con Thomas Tuchel, sotto la cui gestione offre un buon rendimento. Il 15 maggio 2021 disputa, per la seconda annata consecutiva, la finale di FA Cup, persa per 1-0 contro il . Due settimane pi\u00f9 tardi viene schierato come titolare nella finale di UEFA Champions League, che vince battendo in finale il Manchester City per 1-0. \nAll'inizio della stagione successiva si aggiudica anche la Supercoppa UEFA ai tiri di rigore contro il Villarreal, mettendo a segno il proprio tiro dal dischetto. Il 26 agosto 2021 viene nominato UEFA Men's Player of the Year. Il 29 novembre seguente si classifica terzo nella graduatoria del Pallone d'oro 2021, primo italiano a tornare sul podio del trofeo dal 2006.\nIl 25 dicembre, durante la gara del \"Boxing Day\" contro l' segna una doppietta su calcio di rigore, che gli permette di stabilire un nuovo record di rigori segnati durante un anno solare in Premier League (10). Il 12 febbraio 2022 vince la Coppa del mondo per club FIFA, senza tuttavia scendere in campo nella finale di Abu Dhabi vinta per 2-1 contro il .\nNazionale.\nIn virt\u00f9 della cittadinanza italiana riconosciutagli per discendenza il 2 ottobre 2012 a Verona (la famiglia paterna era originaria di Santa Caterina di Lusiana, in provincia di Vicenza, da dove proviene la famiglia Frello), sceglie di rappresentare l'Italia, rispondendo alla chiamata del CT della nazionale Under-21 Devis Mangia che lo convoca tra le file degli azzurrini per l'amichevole disputata il 13 novembre 2012 contro i pari et\u00e0 della Spagna, nella quale tuttavia non viene impiegato.\nIl 19 marzo 2016, a 24 anni, viene convocato per la prima volta nella nazionale maggiore dal CT Antonio Conte, ed esordisce il 24 marzo, subentrando a Marco Parolo nel finale della partita amichevole contro la (1-1) disputata a Udine. Inserito nel gruppo dei 30 pre-convocati per il campionato europeo 2016 in Francia, viene poi escluso dalla lista definitiva.\nNel novembre 2017 l'agente del giocatore dichiara che Jorginho ha scelto definitivamente la nazionale italiana in luogo del Brasile. Sebbene venga inizialmente escluso dal CT Gian Piero Ventura nelle convocazioni per le qualificazioni al mondiale 2018, Jorginho viene infine convocato nel novembre 2017 per il \"play-off\" contro la , giocando da titolare la gara di ritorno terminata 0-0, che sancisce l'eliminazione della nazionale.\nCon il cambio ai vertici della nazionale, Jorginho riceve piena fiducia dal nuovo CT Roberto Mancini. Il 7 settembre 2018, nella partita di esordio in UEFA Nations League disputata a Bologna contro la , fissa il risultato sul definitivo 1-1 su calcio di rigore: per lui \u00e8 anche il primo gol siglato con la maglia azzurra. Nelle qualificazioni all'europeo 2020 segna 3 gol su rigore nei successi contro Finlandia (1-2), Grecia (2-0) e Armenia (9-1). \nNel 2020 prende parte a cinque delle sei gare disputate nella fase a gironi della UEFA Nations League segnando un gol, su rigore, nel successo per 2-0 contro la Polonia.\nConvocato per la fase finale dell'europeo 2020, posticipata all'estate del 2021 a causa della pandemia di Covid-19, viene schierato titolare in tutte le gare disputate dall'Italia, segnando anche il rigore decisivo nella semifinale contro la , battuta per 4-2 ai tiri di rigore dopo l'1-1 alla fine dei supplementari. Nella finale svoltasi l'11 luglio a Wembley contro l' padrona di casa e anch'essa conclusasi dal dischetto in favore dell'Italia, Jorginho si laurea campione d'Europa (malgrado lui stesso avesse sbagliato il proprio tentativo di trasformazione). A manifestazione conclusa, viene inserito nell'XI All Star Team dell'europeo. \nL\u20198 settembre seguente, nella gara delle qualificazioni mondiali vinta per 5-0 contro la Lituania a Reggio Emilia, indossa per la prima volta la fascia da capitano diventando cos\u00ec il secondo oriundo a riuscirci dopo Miguel Montuori. Di seguito, viene inserito tra i 23 convocati per la fase finale della UEFA Nations League 2020-2021, contribuendo al terzo posto dei padroni di casa.\nStatistiche.\nPresenze e reti nei club.\n\"Statistiche aggiornate al 27 febbraio 2022.\""}
{"id": "4193432", "revid": "287451", "url": "https://it.wikipedia.org/wiki?curid=4193432", "title": "Luigi Masperi", "text": "Carriera.\nCresciuto nel Torino, nel 1951 passa all'Alessandria, disputando due campionati di Serie C e raggiungendo la Serie B al termine della stagione 1952-1953. Disputa i due successivi campionati di Serie B con la maglia dell'Alessandria totalizzando 59 presenze ed una rete tra i cadetti.\nNel 1955 si trasferisce in prestito al Siracusa, militante in Serie C, e nel 1957 passa definitivamente al Bagheria.\nDal 1958 si trasferisce al Potenza dove gioca quattro stagioni, ottenendo nella stagione 1958-1959 la promozione in serie D e nel 1960-1961 la promozione in serie C. Chiude la sua carriera nel 1961-1962 proprio al Potenza nel quale, a fine anni settanta, svolge anche il ruolo di allenatore del settore giovanile."}
{"id": "4193435", "revid": "599013", "url": "https://it.wikipedia.org/wiki?curid=4193435", "title": "Basilio Cabas", "text": "Carriera.\nCresciuto nell', nel 1951 passa alla con cui debutta in Serie B, disputando 22 gare con i granata.\nL'anno successivo passa al , dove disputa altri quattro campionati di Serie B per un totale di 79 presenze e 27 reti.\nLa sua carriera calcistica prosegue dapprima in IV Serie con la ed in seguito in Serie C, con , , Vis Pesaro e Asti."}
{"id": "4193439", "revid": "144796", "url": "https://it.wikipedia.org/wiki?curid=4193439", "title": "Albert, IV duca de Broglie", "text": ""}
{"id": "4193441", "revid": "125418836", "url": "https://it.wikipedia.org/wiki?curid=4193441", "title": "Successione di Thue-Morse", "text": "La successione di Thue-Morse, chiamata anche successione di Prouhet-Thue-Morse, \u00e8 una sequenza di cifre binarie che trova applicazioni in vari settori della matematica.\nLa successione inizia con:\nAgli 0 e agli 1 si pu\u00f2 sostituire qualunque altra coppia di simboli, senza che la struttura logica della successione ne risenta.\nStoria.\nLa successione di Thue-Morse \u00e8 stata originariamente studiata dal matematico Eug\u00e8ne Prouhet nel 1851, che la applic\u00f2 alla teoria dei numeri senza per\u00f2 definirla esplicitamente. Il primo a farlo fu, nel 1906, Axel Thue, che us\u00f2 la sequenza per fondare la combinatoria delle parole. Tuttavia, la successione fu portata all'attenzione della comunit\u00e0 internazionale solo nel 1921, grazie al lavoro di Marston Morse che la applic\u00f2 alla geometria differenziale.\nLa successione di Thue-Morse \u00e8 stata riscoperta indipendentemente diverse volte, anche da matematici non professionisti. Per esempio il gran maestro di scacchi, ex-campione del mondo e docente di matematica Max Euwe ha scoperto nel 1929 un modo di usare la successione per aggirare una regola degli scacchi che considera la partita finita in patta in caso di ripetizioni continuate di sequenze di mosse, e prolungare infinitamente il gioco, sfruttando la sua propriet\u00e0 di essere priva di sottostringhe ripetute tre volte consecutive.\nDefinizione.\nEsistono diversi modi equivalenti di definire la successione di Thue-Morse.\nDefinizione diretta.\nL'formula_1-esimo numero della successione di Thue-Morse \u00e8 0 se l'espressione di \"n\" in base 2 contiene un numero pari di 1, ed \u00e8 uno se ne contiene una quantit\u00e0 dispari. Per esempio l'espressione binaria del numero 5 \u00e8 101, che contiene due cifre 1: quindi il quinto simbolo della successione di Thue-Morse \u00e8 0. Denotiamo con formula_2 l'formula_1-esimo numero della successione di Thue-Morse. Il matematico John Conway ha definito \"numero odioso\" ogni numero intero formula_1 tale che formula_5 e \"numero malvagio\" ogni numero intero tale che formula_6 (si tratta di un gioco di parole, nella lingua inglese, tra \"odious\" e \"evil\", che significano \"odioso\" e \"malvagio\", e \"odd\" ed \"even\", che significano \"dispari\" e \"pari\").\nCome sequenza ricorsiva.\nLa successione di Thue-Morse \u00e8 la sequenza che soddisfa la propriet\u00e0 che, se formula_2 \u00e8 l'formula_1-esimo elemento della successione di Thue-Morse, allora:\nper qualunque numero intero positivo formula_12\nCome L-sistema.\nLa successione di Thue-Morse \u00e8 l'output del seguente sistema di Lindenmayer:\n variabili 0 1\n costanti nessuna\n inizio 0\n regole (0 \u2192 01), (1 \u2192 10)\nQuesto significa che pu\u00f2 essere ottenuta iniziando da uno 0 e operando la sostituzione tutti gli 0 con 01 e tutti gli 1 con 10, e ripetendola all'infinito. Si noti che questo procedimento lascia invariati i valori iniziali della stringa, mentre ogni iterazione raddoppia il numero di cifre.\nDefinizione per negazione bit per bit.\nLa successione di Thue-Morse, se considerata come sequenza di bit, pu\u00f2 essere definita ricorsivamente mediante la negazione, aggiungendo a ogni passaggio alla sequenza il suo esatto opposto. Quando si posseggono i primi 2\"n\" elementi della stringa, si pu\u00f2 cos\u00ec conoscerne i successivi 2\"n\", che consistono nel bit opposto alla prima met\u00e0. Per esempio, sapendo che il primo bit \u00e8 uno 0, dato che la sua negazione \u00e8 1 il bit successivo sar\u00e0 1; e dato che la negazione di 01 \u00e8 10 i successivi due bit saranno 10; e cos\u00ec via. I primi passaggi sono i seguenti:\nCome prodotto infinito.\nLa successione di Thue-Morse pu\u00f2 essere definita come la successione di 0 e 1 che soddisfa la seguente relazione:\nsempre considerando formula_2 come l'formula_1-esimo elemento della successione.\nPropriet\u00e0 matematiche.\nEssendo la successione di Thue-Morse costruibile per negazioni e aggiunte successive, tramite il metodo della negazione dei blocchi di bit, essa contiene molti quadrati: ossia sottostringhe ripetute nella forma \"xx\", dove \"x\" \u00e8 una sequenza di bit. Non ci sono invece cubi, cio\u00e8 stringhe nella forma \"xxx\". Non vi sono nemmeno quadrati sovrapposti, cio\u00e8 stringhe 0\"x\"0\"x\"0 oppure 1\"x\"1\"x\"1. Per tutti gli formula_16, il pezzo della successione di Thue-Morse dall'inizio a formula_17 \u00e8 palindroma. Inoltre, contando gli 1 tra due 0 consecutivi in formula_17 (cio\u00e8 fino a formula_19) e chiamando formula_20 come la stringa ottenuta concatenando tali valori (per esempio formula_21 e formula_22), formula_20 \u00e8 sempre una stringa palindroma e priva di quadrati. Questo perch\u00e9 formula_24 non contiene mai quadrati sovrapposti e formula_24 \u00e8 sempre palindromo.\nLa successione di Thue-Morse, pur non essendo una successione periodica, \u00e8 una sequenza ricorrente: ci\u00f2 vuol dire che, prendendo una qualunque stringa formula_26 al suo interno, esiste sempre una lunghezza formula_27 (solitamente molto pi\u00f9 grande della lunghezza di formula_26) tale che qualunque pezzo della successione contenga sempre formula_26 almeno una volta. L'esponente critico della successione \u00e8 2. Definendo un'endofunzione formula_30 sull'insieme delle sequenze binarie, che operi su una sequenza sostituendo tutti gli 0 con 01 e tutti gli 1 con 10, la successione di Thue-Morse rimarr\u00e0 invariata dall'applicazione di formula_31: ossia formula_32, e formula_33 \u00e8 dunque un punto fisso di formula_31. L'unico altro punto fisso \u00e8 quello che si ottiene negando la successione di Thue-Morse stessa, ossia sostituendo tutti gli 0 con 1 e viceversa; si tratta quindi sostanzialmente dell'unico punto fisso della funzione formula_31.\nFunzione generatrice.\nDefinendo formula_36 come la funzione generatrice della successione di Thue-Morse nel campo finito formula_37:\nsi pu\u00f2 dimostrare che formula_39 soddisfa l'equazione quadratica:\nQuesta equazione ha due soluzioni: la successione di Thue-Morse e la sua complementare, che si ottiene sostituendo gli 0 con gli 1 e gli 1 con gli 0.\nLegami con \u221a2 e \u03c0.\nValgono le seguenti relazioni:\nApplicazioni.\nNel problema di Prouhet\u2013Tarry\u2013Escott.\nIl problema di Prouhet-Tarry-Escott chiede di trovare, dati due numeri interi formula_44 e formula_45, una partizione dell'insieme dei numeri naturali da 0 ad formula_46 in due sottoinsiemi disgiunti tali che ognuna delle somme delle potenze fino alla formula_47-esima dei rispettivi elementi sia la stessa, ovvero:\nper ogni esponente intero formula_49 da 1 a formula_47. Il problema ha sempre almeno una soluzione se formula_51 \u00e8 un multiplo di formula_52, che si ottiene mettendo nel sottoinsieme formula_53 i numeri formula_1 per cui formula_55 (cio\u00e8 i numeri malvagi) e nel sottoinsieme formula_56 i numeri formula_1 per cui formula_58 (i numeri odiosi), o viceversa.\nDato un qualunque insieme formula_59 di formula_51 elementi disponibili in una progressione aritmetica, dal teorema binomiale segue inoltre che se formula_51 \u00e8 un multiplo di formula_52 esiste sempre almeno una partizione dell'insieme delle formula_47-esime potenze degli elementi di formula_59 in due sottoinsiemi le cui somme degli elementi siano uguali.\nLa successione come grafico di Turtle.\nUn grafico di Turtle \u00e8 una curva ottenuta in base a una sequenza e a uno schema di istruzioni prefissato. La successione di Thue-Morse codifica la curva di Koch, usando come input e le seguenti istruzioni:\nCi\u00f2 illustra la natura autosomigliante della successione.\nNella distribuzione delle risorse.\nLa successione di Thue-Morse fornisce una soluzione ai problemi di distribuzione di risorse tra due contendenti. Per esempio, se A e B vogliono spartirsi un gruppo di elementi, volendo trovare un modo per evitare che uno dei due abbia la possibilit\u00e0 di scegliere elementi di qualit\u00e0 maggiore occorre che ad A spetti la 1\u00b0, 4\u00b0, 6\u00b0, 7\u00b0, ecc. scelta (uno pi\u00f9 i numeri ordinali malvagi) e a B la 2\u00b0, 3\u00b0, 5\u00b0, 8\u00b0, ecc. scelta (uno pi\u00f9 i numeri odiosi). Questa propriet\u00e0 pu\u00f2 anche essere applicata, per esempio, per suddividere il contenuto di una caffettiera in un dato numero di tazze di caff\u00e8 con uguale concentrazione di soluti, e quindi con uguale sapore.\nQuesto \u00e8 stato provato dal matematico Robert Richman che, pur senza nominare esplicitamente la successione, ha descritto le relazioni delle funzioni gradino descritte da T\"n\" nell'intervallo [0,1] con la funzione di Walsh e la funzione di Rademacher. Richman ha mostrato che la loro \"n\"-esima derivata pu\u00f2 essere espressa in termini di T\"n\", e che quindi la funzione a gradino descritta da T\"n\" \u00e8 ortogonale ai polinomi di grado \"n\"-1."}
{"id": "4193443", "revid": "1915706", "url": "https://it.wikipedia.org/wiki?curid=4193443", "title": "Adosterolo", "text": "L'adosterolo \u00e8 uno sterolo contenente iodio. L'atomo di iodio pu\u00f2 essere sostituito con l'isotopo radioattivo iodio-131 ottenendo un tracciante da usare in esami di medicina nucleare come la scintigrafia, in particolare per la ricerca di patologie della corteccia surrenale."}
{"id": "4193446", "revid": "144796", "url": "https://it.wikipedia.org/wiki?curid=4193446", "title": "Duca de Broglie", "text": ""}
{"id": "4193451", "revid": "547034", "url": "https://it.wikipedia.org/wiki?curid=4193451", "title": "The Panthers F\u00fatbol Club", "text": "Il The Panthers F\u00fatbol Club \u00e8 una societ\u00e0 calcistica equatoguineana fondata nel 1997 a Malabo. Milita nella massima serie equatoguineana.\nHa vinto due coppe nazionali, nel 2012 e nel 2013."}
{"id": "4193452", "revid": "52486665", "url": "https://it.wikipedia.org/wiki?curid=4193452", "title": "Iles Wallis", "text": ""}
{"id": "4193453", "revid": "132266", "url": "https://it.wikipedia.org/wiki?curid=4193453", "title": "Capitanerie di porto croate", "text": ""}
{"id": "4193454", "revid": "1609015", "url": "https://it.wikipedia.org/wiki?curid=4193454", "title": "Lupo di Francesco", "text": "Biografia.\nAllievo di Giovanni Pisano \u00e8 noto soprattutto per l'oratorio, poi chiesa, di Santa Maria della Spina in Pisa.\nAltre sue opere notabili sono il sepolcro di Sant'Eulalia nella Cattedrale di Barcellona, il sepolcro della famiglia Della Gherardesca, un tempo in San Francesco a Pisa, oggi suddiviso tra Campo Santo e Museo di San Matteo, e il monumento ad Arrigo VII noto come \"Vaso del talento\", poi smantellato all'inizio del XVII secolo e ricostruito in forma semplificata, ma senza le sculture di Lupo di Francesco, alcune delle quali reimpiegate nei monumenti del complesso del duomo di Pisa, ma in buona parte purtroppo smarrite."}
{"id": "4193459", "revid": "1452073", "url": "https://it.wikipedia.org/wiki?curid=4193459", "title": "Starhaven", "text": "Starhaven \u00e8 un pianeta immaginario comparso per la prima volta nelle storie della Legione dei Super-Eroi della DC Comics ambientate nel XXX e XXXI secolo, e descritto come ubicato in prossimit\u00e0 della Via Lattea. Fu descritto come il pianeta natale della Legionaria Dawnstar.\nStoria.\nStarhaven fu colonizzato nel XIII secolo da una trib\u00f9 Anasazi creduta estinta sulla Terra. Come risultato di alcuni esperimenti genetici condotti da una razza aliena sconosciuta, la stessa che port\u00f2 la trib\u00f9 sul nuovo pianeta, il metagene latente nascosto nei membri della colonia si attiv\u00f2 e caus\u00f2 mutazioni specifiche.\nAgli abitanti crebbero ali che permisero loro di volare, e che ebbero un ruolo fondamentale nel permettere ai loro discendenti di muoversi nello spazio. Alcuni di loro, inizialmente per variazioni casuali e successivamente attraverso l'accoppiamento selettivo, svilupparono abilit\u00e0 di orientamento e di monitoraggio superiori.\nIl loro modo di vestire e i loro tagli di capelli ricordavano molto quelli degli Indiani d'America: la corona di piume da guerra, pelle di daino frangiata, mini gilet in pelo d'animale, gonnellini, mocassini e lunghi capelli legati in due trecce (sia per gli uomini che per le donne).\nIl loro tempio principale, su di un terreno sacro per il Grande Spirito che loro vedevano come capo dell'Universo, riposava in cima ad una grande Mesa e somigliava molto ad una statua Moai ritagliata dalla pietra. All'interno, degli archi spalancati erano supportate da enormi colonne lisce attraverso cui si poteva intravedere la luna. I bracieri erano allineati lungo dei pavimenti verniciati e sopra una pedana dove erano tenute le cerimonie.\nLe abitazioni famigliari somigliavano a dei Teepee futuristici e si potevano tranquillamente poggiare sul suolo. La cima era invisibile dall'esterno, ma dall'interno il cielo era tranquillamente visibile. Le strutture comuni erano cilindriche, verticali, e circolari in cima nonch\u00e9 supportati da sei gambe.\nAll'epoca di Dawnstar, nel XXX secolo, \u00e8 una tradizione per chi compie diciotto anni imbarcarsi in un \"grand tour\" spirituale della galassia. Dopo che il/la giovane torna a casa, si crede che abbia avuto la visione di colei/colui che sar\u00e0 il/la partner per la vita."}
{"id": "4193462", "revid": "400694", "url": "https://it.wikipedia.org/wiki?curid=4193462", "title": "Livemocha", "text": "Livemocha \u00e8 stato un social network che ha avuto come scopo l'apprendimento delle lingue.\nDescrizione.\nCi sono stati circa 12 milioni di utenti registrati provenienti da 196 nazioni diverse e circa 400.000 utenti che hanno visitato il sito ogni giorno.\nIl sito ha ottenuto particolari attenzioni da giornali famosi a livello internazionale come il New York Times e Financial Times. Nel 2010 Time Magazine lo ha incluso tra i 50 migliori siti dell'anno.\nSu Livemocha \u00e8 stato possibile imparare 38 lingue quali inglese, arabo, bulgaro, catalano, croato, ceco, olandese, estone, persiano, finlandese, francese, tedesco, greco, ebraico, hindi, ungherese, islandese, indonesiano, italiano, giapponese, coreano, lettone, lituano, cinese, norvegese, polacco, portoghese (del Brasile e del Portogallo), rumeno, russo, serbo, slovacco, spagnolo, svedese, turco, ucraino, urdu ed esperanto.\nPer l'inglese, il francese, il tedesco, lo spagnolo e l'italiano inoltre sono stati disponibili dei corsi premium (\"Active Courses\"), con esercizi in pi\u00f9 e pi\u00f9 interattivi.\nCome Busuu, Livemocha ha dato la possibilit\u00e0 agli utenti di aiutare gli altri a migliorare le proprie capacit\u00e0 linguistiche: gli esercizi scritti e orali, infatti, venivano corretti da dei madrelingua o utenti fluenti in cambio di \"tokens\", la moneta virtuale di Livemocha che serviva per accedere ai corsi premium."}
{"id": "4193463", "revid": "1543377", "url": "https://it.wikipedia.org/wiki?curid=4193463", "title": "Newcastle United Football Club 2012-2013", "text": "Questa voce raccoglie le informazioni riguardanti il Newcastle United Football Club nelle competizioni ufficiali della stagione 2012-2013.\nStagione.\nPer la stagione 2012-2013, il Newcastle disputer\u00e0 la FA Premier League per la 19\u00aa volta, la UEFA Europa League per l'8\u00aa volta, la 132\u00aa edizione della FA Cup e la 53\u00aa edizione della Football League Cup.\nLa stagione dei \"Magpies\" di Alan Pardew inizia con il doppio confronto per i play-off di Europa League contro i greci dell'Atromitos: un pareggio all'andata (1-1 a Peristeri) e una piccola vittoria al ritorno in casa (1-0, decisivo Vu\u010dki\u0107) permettono il passaggio alla fase a gironi, dove il Newcastle dovr\u00e0 vedersela con i francesi del Bordeaux, i belgi del Club Bruges e i portoghesi del Mar\u00edtimo.\nMaglie e sponsor.\nLo sponsor tecnico per la stagione 2012-2013 \u00e8 Puma, mentre lo sponsor ufficiale \u00e8 Virgin Money.\nRosa.\n\"Rosa aggiornata al 1\u00ba settembre 2012.\"\nCalciomercato.\nSessione estiva \"(dall'1/7 al 31/8)\".\nIn questa sessione estiva di calciomercato, gli acquisti di Ga\u00ebl Bigirimana dal Coventry City per poco pi\u00f9 di un milione di euro, di Vurnon Anita dall'Ajax per 8 milioni e mezzo e dello svincolato Romain Amalfitano dallo Stade de Reims vanno a rinforzare la mediana di centrocampo; ai difensori si aggiunge il giovane centrale australiano Curtis Good, pagato mezzo milione di euro dal Melbourne Heart, e in attacco torna dal prestito al Deportivo La Coru\u00f1a la punta spagnola Xisco. Dopo le numerose partenze a parametro zero, le uniche due cessione remunerative sono quelle del portiere inglese Fraser Forster al Celtic per 2 milioni e mezzo di euro e dell'attaccante irlandese Leon Best al Blackburn per quasi 4 milioni; inoltre viene prestato fino a gennaio il difensore gallese Paul Dummett al St. Mirren."}
{"id": "4193464", "revid": "1904508", "url": "https://it.wikipedia.org/wiki?curid=4193464", "title": "Casata di Broglie", "text": "La casata di Broglie (in francese: \"maison de Broglie\") \u00e8 una famiglia nobile francese, originaria del Piemonte, che emigr\u00f2 in Francia nell'anno 1643. La famiglia ebbe tra i suoi membri tre marescialli di Francia, un Premio Nobel, molti membri nell'Institut de France.\nIl patriarca della famiglia, Francesco-Maria di Broglia, della famiglia dei Broglia di Chieri, divenne poi noto col nome francese di Fran\u00e7ois-Marie de Broglie, conte de Broglie. Dopo essersi distinto come soldato, mor\u00ec col grado di tenente generale all'assedio di Valenza del 2 luglio 1656.\nSuo figlio, Victor-Maurice, conte de Broglie (1647\u20131727), prest\u00f2 servizio sotto i marescialli Cond\u00e9, Turenne e altri grandi comandanti all'epoca di Luigi XIV, divenendo maresciallo di campo nel 1676, tenente generale nel 1688 ed infine maresciallo di Francia nel 1724.\nSuo nipote, Fran\u00e7ois-Marie, venne elevato al titolo di duca de Broglie e pari di Francia nel 1742. Il suo pronipote, Victor-Fran\u00e7ois, II duca de Broglie venne creato Principe del Sacro Romano Impero nel 1759 per mano dell'Imperatore Francesco I. Il titolo di principe di Broglie rimane ancora oggi a tutti i membri ultrogeniti della famiglia, mentre \u00e8 il capo famiglia a portare quello di duca di Broglie. Il ramo cadetto utilizza inoltre il titolo di \"principe di Broglie-Revel\" tratto da una signoria locale della famiglia, la contea di Revello in Piemonte."}
{"id": "4193468", "revid": "599013", "url": "https://it.wikipedia.org/wiki?curid=4193468", "title": "Aram Hakobyan", "text": "\u00c8 stato uno dei migliori marcatori del torneo armeno. Durante la sua prolifica carriera mise a segno 109 gol, tutti segnati in patria, ad eccezione dell'unica rete segnata con la maglia dello Stal' Al\u010devs'k, societ\u00e0 ucraina.\nInoltre vanta 17 presenze ed 1 marcatura nella Nazionale maggiore.\nCaratteristiche tecniche.\nCentrocampista offensivo, era un trequartista."}
{"id": "4193470", "revid": "647919", "url": "https://it.wikipedia.org/wiki?curid=4193470", "title": "Victor, III duca de Broglie", "text": ""}
{"id": "4193475", "revid": "209456", "url": "https://it.wikipedia.org/wiki?curid=4193475", "title": "Assorbitore neutronico", "text": ""}
{"id": "4193476", "revid": "287204", "url": "https://it.wikipedia.org/wiki?curid=4193476", "title": "Ray McDonald", "text": "Carriera professionistica.\nSan Francisco 49ers.\nMcDonald fu scelto nel corso del terzo giro del Draft 2007 dai San Francisco 49ers. Nella sua stagione da rookie disput\u00f2 nove partite, nessuna delle quali come titolare, mettendo a segno 3 tackle e un sack. Ray divenne stabilmente titolare a partire dalla stagione 2011 quando stabil\u00ec i propri primati in carriera per tackle (39), sack (5,5) e fumble forzati (2).\nNel Super Bowl XLVII McDonald mise a segno 3 tackle e un sack su Joe Flacco ma i 49ers furono sconfitti 34-31 dai Baltimore Ravens."}
{"id": "4193478", "revid": "123439500", "url": "https://it.wikipedia.org/wiki?curid=4193478", "title": "Veleno neutronico", "text": "Un veleno neutronico (chiamato anche \"assorbitore neutronico\" o \"veleno nucleare\") \u00e8 una sostanza con una grande sezione d'urto di assorbimento dei neutroni, in applicazioni come i reattori nucleari. In tali applicazioni, l'assorbimento di neutroni \u00e8 normalmente un effetto indesiderabile. Tuttavia i materiali assorbitori di neutroni, chiamati anche veleni, sono inseriti intenzionalmente in alcuni tipi di reattori per abbassare l'alta reattivit\u00e0 del loro carico iniziale di combustibile fresco. Alcuni di questi veleni si impoveriscono via via che assorbono i neutroni durante il funzionamento del reattore, mentre altri rimangono relativamente costanti.\nLa cattura di neutroni da parte di prodotti di fissione con emivita breve \u00e8 nota come avvelenamento del reattore; la cattura di neutroni da parte di prodotti di fissione stabili o con vita lunga \u00e8 chiamata scorificazione del reattore.\nVeleni dei prodotti transitori di fissione.\nAlcuni dei prodotti di fissione generati durante le reazioni nucleari hanno un'alta capacit\u00e0 di assorbimento dei neutroni, come lo xeno-135 (sezione d'urto microscopica \u03c3 = 2.000.000 b (barn)) e il samario-149 (\u03c3 = 74.500 b). Poich\u00e9 questi due prodotti di fissione eliminano neutroni dal reattore, sono considerati veleni che hanno un impatto sul fattore di utilizzazione termica e quindi sulla reattivit\u00e0. L'avvelenamento del nucleo del reattore mediante questi prodotti di fissione pu\u00f2 diventare cos\u00ec grave da arrestare la reazione a catena.\nLo xeno-135, in particolare, ha un tremendo impatto sul funzionamento di un reattore nucleare. L'incapacit\u00e0 di un reattore di riavviarsi a causa dell'accumulo di xeno-135 (raggiunge un massimo dopo circa 10 ore) \u00e8 detta a volte \"avvio impedito da xeno\". Il periodo di tempo in cui il reattore \u00e8 incapace di annullare gli effetti dello xeno-135 si chiama \"tempo morto da xeno\" o \"interruzione da veleno\". Durante i periodi di funzionamento in stato stazionario, a un livello costante di flusso neutronico, la concentrazione di xeno-135 si accumula fino al suo valore di equilibrio per quella potenza del reattore in circa 40 o 50 ore. Quando la potenza del reattore \u00e8 aumentata, la concentrazione di xeno-135 inizialmente diminuisce perch\u00e9 il consumo \u00e8 aumentato al nuovo livello di potenza pi\u00f9 alto. Perci\u00f2, la dinamica dell'avvelenamento da xeno rappresenta un \"feedback\" positivo della reattivit\u00e0, che ha importanza per la stabilit\u00e0 del modello del flusso e per la distribuzione geometrica della potenza specialmente nei reattori di grandi dimensioni.\nPoich\u00e9 il 95% dello xeno-135 \u00e8 prodotto dal decadimento dello iodio-135, che un'emivita da 6 a 7 ore, la produzione di xeno-135 rimane costante; a questo punto, la concentrazione di xeno-135 raggiunge un minimo. La concentrazione poi aumenta fino all'equilibrio per il nuovo livello di potenza nello stesso tempo, grosso modo da 40 a 50 ore. La magnitudine e il tasso di cambiamento della concentrazione durante il periodo iniziale da 4 a 6 ore dopo il cambiamento di potenza dipendono dal livello di potenza iniziale e dalla quantit\u00e0 di cambiamento nel livello di potenza; il cambiamento della concentrazione di xeno-135 \u00e8 maggiore per un cambiamento pi\u00f9 elevato nel livello di potenza. Quando la potenza del reattore si riduce, il processo si inverte.\nPoich\u00e9 il samario-149 non \u00e8 radioattivo e non si elimina per decadimento, presenta problemi alquanto diversi da quelli incontrati con lo xeno-135. La concentrazione di equilibrio (e quindi l'effetto velenoso) si accumula fino a un valore di equilibrio durante l'attivit\u00e0 del reattore in circa 500 ore (approssimativamente tre settimane), e dal momento che il samario-149 \u00e8 stabile, la concentrazione rimane sostanzialmente costante durante il funzionamento del reattore. Un altro isotopo problematico che si sta accumulando \u00e8 il gadolinio-157, con una sezione d'urto microscopica di \u03c3 = 200.000 b.\nAccumulazione di veleni prodotti dalla fissione.\nCi sono numerosi altri prodotti di fissione che, come risultato della loro concentrazione e della loro sezione d'urto di assorbimento dei neutroni termici, hanno un effetto velenoso sul funzionamento del reattore. Individualmente, sono di poca importanza, ma presi insieme hanno un impatto significativo. Essi sono spesso caratterizzati come \"veleni prodotti dalla fissione in blocco\" e si accumulano a un tasso medio di 50 barn per evento di fissione nel reattore. L'accumulazione di veleni prodotti dalla fissione nel combustibile conduce alla fine alla perdita di efficienza, e in alcuni all'instabilit\u00e0. In pratica, l'accumulazione di veleni nel combustibile nucleare del reattore \u00e8 quello che determina la vita utile del combustibile nucleare in un reattore: molto prima che tutte le possibili fissioni abbiano avuto luogo, l'accumulo di prodotti di fissione di lunga durata che assorbono neutroni smorza la reazione a catena. Questa \u00e8 la ragione per cui il riprocessamento nucleare \u00e8 un'attivit\u00e0 utile: il combustibile nucleare solido esaurito contiene circa il 97% del materiale fissionabile originale presente nel combustibile nucleare nuovamente trattato. La separazione dei prodotti di fissione restaura il combustibile perch\u00e9 possa essere utilizzato di nuovo.\nAltri potenziali approcci per l'eliminazione dei prodotti di fissione includono l'impiego di combustibili solidi ma porosi che permettono la fuga dei prodotti di fissione e l'uso di combustibili liquidi o gassosi (reattore a sali fusi, reattore omogeneo acquoso). Questi facilitano il problema dell'accumulazione dei prodotti di fissione nel combustibile, ma pongono il problema aggiuntivo dell'eliminazione e dell'immagazzinamento sicuri dei prodotti di fissione.\nAltri prodotti di fissione con una sezione d'urto di assorbimento relativamente alta includono 83Kr, 95Mo, 143Nd, 147Pm. Al di sopra di questa massa, anche molti isotopi con numero di massa pari hanno grandi sezioni d'urto di assorbimento, permettendo a un nucleo di assorbire neutroni multipli uno dopo l'altro. La fissione degli attinidi pi\u00f9 pesanti produce pi\u00f9 prodotti di fissione pi\u00f9 pesanti nella fascia dei lantanidi, pertanto la sezione d'urto di assorbimento totale dei prodotti di fissione \u00e8 pi\u00f9 alta.\nIn un reattore nucleare veloce la situazione di avvelenamento mediante prodotti di fissione pu\u00f2 variare significativamente perch\u00e9 la sezione d'urto di assorbimento dei neutroni pu\u00f2 differire per i neutroni termici e i neutroni veloci. Nel reattore veloce refrigerato a piombo-bismuto RBEC-M i prodotti di fissione con neutroni che catturano pi\u00f9 del 5% delle catture totali dei prodotti di fissione sono, nell'ordine, 133Cs, 101Ru, 103Rh, 99Tc, 105Pd e 107Pd nel nucleo, con 149Sm che sostituisce 107Pd al 6\u00ba posto nel mantello fertile.\nVeleni di decadimento.\nOltre ai veleni derivanti dai prodotti di fissione, altri materiali nel reattore decadono per diventare materiali che agiscono come veleni neutronici. Un esempio di questo \u00e8 il decadimento del trizio in elio-3. Poich\u00e9 il trizio ha un'emivita di 12,3 anni, normalmente questo decadimento non colpisce significativamente le operazioni del reattore perch\u00e9 il tasso di decadimento del trizio \u00e8 cos\u00ec lento. Tuttavia, se il trizio \u00e8 prodotto in un reattore e poi gli si permette di rimanere nel reattore durante un arresto prolungato di parecchi mesi, una quantit\u00e0 sufficiente di trizio pu\u00f2 decadere in elio-3 che aggiunger\u00e0 una quantit\u00e0 significativa di reattivit\u00e0 negativa. Qualsiasi quantit\u00e0 di elio-3 prodotta nel reattore durante un periodo di arresto sar\u00e0 eliminata durante l'operazione successiva mediante una reazione neutrone-protone.\nVeleni di controllo.\nDurante il funzionamento di un reattore la quantit\u00e0 di combustibile contenuta nel nucleo diminuisce in maniera monotona. Se il reattore deve funzionare per un lungo periodo di tempo, si deve aggiungere combustibile in eccesso rispetto a quello necessario per l'esatta criticalit\u00e0 quando il reattore \u00e8 alimentato. La reattivit\u00e0 positiva dovuta al combustibile in eccesso deve essere bilanciata con la reattivit\u00e0 negativa di un materiale assorbente di neutroni. Le barre di controllo contenenti materiale assorbente di neutroni sono un metodo, ma le barre di controllo da sole per bilanciare la reattivit\u00e0 in eccesso possono essere poco pratiche per un particolare disegno del nucleo, poich\u00e9 pu\u00f2 esserci spazio insufficiente per le barre o i loro meccanismi.\nVeleni combustibili.\nPer controllare le grandi quantit\u00e0 di reattivit\u00e0 del combustibile in eccesso senza barre di controllo, si caricano nel nucleo veleni combustibili, cio\u00e8 che si possono \"bruciare\". I veleni combustibili sono materiali che hanno un'alta sezione d'urto di assorbimento dei neutroni che si convertono in materiali di sezione d'urto di assorbimento relativamente bassa come risultato dell'assorbimento. A causa della combustione del materiale che avvelena il reattore, la reattivit\u00e0 negativa del veleno combustibile diminuisce lungo la vita del nucleo. Idealmente, questi veleni dovrebbero diminuire la loro reattivit\u00e0 negativa alla stessa velocit\u00e0 con cui si riduce la reattivit\u00e0 positiva del combustibile in eccesso. I veleni combustibili fissi si usano generalmente nella forma di composti del boro o del gadolinio che sono adattati nei connettori o nelle placche separate del traliccio, o introdotti come additivi al combustibile. Poich\u00e9 solitamente si possono distribuire pi\u00f9 uniformemente delle barre di controllo, questi veleni sono meno dannosi per la distribuzione di energia del nucleo. I veleni combustibili fissi possono anche essere caricati separatamente in luoghi specifici del nucleo al fine di adattare o di controllare i profili di flusso per prevenire il flusso eccessivo e i picchi di energia vicino a certe regioni del reattore. La pratica attuale tuttavia \u00e8 di utilizzare veleni non combustibili fissi per questa funzione.\nVeleni non combustibili.\nUn veleno non combustibile \u00e8 quello che mantiene un valore costante di reattivit\u00e0 negativa lungo la vita del nucleo. Sebben nessun veleno neutronico sia strettamente non combustibile, certi materiali possono essere trattati come veleni non combustibili in certe condizioni. Un esempio \u00e8 l'afnio. L'eliminazione (per assorbimento di neutroni) di un isotopo di afnio conduce alla produzione di un altro assorbitore di neutroni, e continua attraverso una catena di cinque assorbitori. Questa catena di assorbimento d\u00e0 come risultato un veleno combustibile di lunga vita che si avvicina alle caratteristiche dei non combustibili.\nVeleni solubili.\nI veleni solubili, chiamati anche compensatori chimici, producono un assorbimento neutronico spazialmente uniforme quando sono disciolti nell'acqua del refrigerante. Il veleno solubile pi\u00f9 comune nei reattori commerciali (PWR) \u00e8 l'acido borico, che \u00e8 spesso denominato boro solubile. L'acido borico nel refrigerante diminuisce il fattore di utilizzazione termica, causando una diminuzione di reattivit\u00e0. Variando la concentrazione di acido borico nel refrigerante, un processo conosciuto come borazione e diluizione, la reattivit\u00e0 del nucleo pu\u00f2 essere facilmente variata. Se si aumenta la concentrazione del boro, il refrigerante/moderatore assorbe pi\u00f9 neutroni, aggiungendo reattivit\u00e0 negativa. Se la concentrazione del boro si riduce (diluizione), si aggiunge la reattivit\u00e0 positiva. Il cambiamento della concentrazione di boro in un PWR \u00e8 un processo lento e si usa principalmente per compensare il consumo di combustibile o l'accumulazione di veleno. La variazione della concentrazione di boro permette di ridurre al minimo l'uso delle barre di controllo, il che d\u00e0 come risultato un profilo di flusso pi\u00f9 piatto sul nucleo di quello che pu\u00f2 essere prodotto con l'inserimento delle barre. Il profilo pi\u00f9 piatto del flusso si cerifica perch\u00e9 non ci sono regioni di depressione del flusso come quelle che si produrrebbero nelle vicinanze delle barre di controllo inserite. Questo sistema non \u00e8 di uso diffuso perch\u00e9 i prodotti chimici rendono il coefficiente di temperatura di reattivit\u00e0 del moderatore meno negativo. Ossia all'aumentare della temperatura, la reattivit\u00e0 diminuisce in proporzione minore.\nI veleni solubili si usano anche nei sistemi di arresto di emergenza. Durante lo SCRAM o \"arresto forzato\", gli operatori possono iniettare soluzioni contenenti veleni neutronici direttamente nel refrigerante nel reattore. Si usano varie soluzioni, inclusi poliborato di sodio e nitrato di gadolinio (Gd(NO3)3\u00b7xH2O)."}
{"id": "4193479", "revid": "121498449", "url": "https://it.wikipedia.org/wiki?curid=4193479", "title": "Politica dell'Azerbaigian", "text": "L'Azerbaigian \u00e8 una repubblica presidenziale, democratica dove il presidente \u00e8 a capo del governo e dove vige un sistema multipartitico. Il governo dell'Azerbaigian si basa sulla separazione dei poteri legislativo, esecutivo e giudiziario. La struttura del sistema politico azero \u00e8 stata ridefinita con l'adozione di una nuova Costituzione il 12 novembre 1995 secondo la quale, Azerbaigian \u00e8 una repubblica democratica, laica, unitaria.\nGoverno dell'Azerbaigian \u00e8 composto da ministri e presidenti delle commissioni statali ed \u00e8 presieduto dal primo ministro della Repubblica.\nLegislativo - Il Parlamento.\nIl potere legislativo \u00e8 detenuto dalla Assemblea nazionale (azero: Milli M\u0259clis) che \u00e8 unicamerale ed \u00e8 composto da 125 membri eletti con un mandato di cinque anni, 100 eletti con sistema maggioritario, 25 con sistema proporzionale. Le elezioni parlamentari si svolgono ogni cinque anni, la prima domenica del mese di novembre. Il primo ministro \u00e8 designato dal Presidente ma pu\u00f2 essere rimosso in seguito al voto di sfiducia del Parlamento. Il Gabinetto consiste principalmente del Primo Ministro, i suoi deputati e ministri. Il Presidente non ha il diritto di sciogliere l'Assemblea nazionale, ma ha il diritto di veto sulle sue decisioni. Per ignorare il veto presidenziale, il Parlamento deve avere una maggioranza di 95 voti.\nEsecutivo - Il presidente.\nIl presidente \u00e8 eletto ogni cinque anni con la maggioranza assoluta da elezioni dirette. Nel caso nessun candidato raggiunga tali preferenze si procede ad un secondo turno. Il presidente \u00e8 autorizzato a formare il Gabinetto, un organo esecutivo di livello inferiore, subordinato a lui. Il Consiglio di sicurezza \u00e8 l'organo deliberativo del Presidente, che lo organizza secondo la Costituzione. Il presidente della Repubblica dell'Azerbaigian rappresenta il paese negli affari sia interni ed esterni. Il presidente della Repubblica dell'Azerbaigian garantisce l'indipendenza e l'integrit\u00e0 territoriale dell'Azerbaigian, garantisce il rispetto delle condizioni dei trattati internazionali.\n\u00c8 stato stabilito il 10 aprile 1997. In seguito a referendum costituzionale il termine del mandato \u00e8 stato allungato a sette anni. Ogni cittadino della Repubblica dell'Azerbaigian che ha il diritto di voto, vive in territorio azerbaigiano pi\u00f9 di 10 anni, che ha un'istruzione superiore e che non ha la doppia cittadinanza e gli obblighi, impegni verso altri stati, e non \u00e8 condannato per un crimine grave, pu\u00f2 diventare un candidato alla presidenza. La decisione di destituire dalla carica il presidente della Repubblica dell'Azerbaigian \u00e8 presentata davanti all'Assemblea nazionale secondo l'iniziativa della Corte costituzionale sulla base della conclusione della Corte Suprema. La risoluzione sulla destituzione dalla carica del presidente viene adottata a maggioranza (95/125) dei voti dei deputati dell'Assemblea nazionale e deve essere firmata dal presidente della Corte costituzionale entro 7 giorni.\nIl presidente ha il diritto di inviolabilit\u00e0. I poteri del presidente includono:\nGiudiziario.\nSecondo la Costituzione della Repubblica dell'Azerbaigian, il potere giudiziario \u00e8 diviso tra i tribunali sulla base dei loro mandati. Ci sono la Corte costituzionale, la Corte suprema, le corti d'appello, i tribunali generali e altri tribunali specializzati. Il Presidente nomina i giudici di queste corti.\nIl potere giudiziario viene esercitato tramite procedimenti costituzionali, civili e penali, in cui partecipa anche Ufficio del Pubblico Ministero della Repubblica dell'Azerbaigian. I giudici possono essere eletti dai cittadini azerbaigiani di et\u00e0 superiore a 30 anni, aventi diritto di voto e laurea in giurisprudenza ed esperienza lavorativa nella professione legale per 5 o pi\u00f9 anni.\nOltre alle attivit\u00e0 giudiziarie, i giudici non possono ricoprire altre cariche, non possono svolgere attivit\u00e0 imprenditoriali, commerciali o altre attivit\u00e0 retribuite diverse da attivit\u00e0 scientifiche, educative o creative, non possono svolgere attivit\u00e0 politiche e appartenere a partiti politici. I giudici sono inviolabili, oltre che indipendenti e obbediscono alla Costituzione e alle leggi dell'Azerbaigian.\nCorte costituzionale dell'Azerbaigian.\nLa Corte costituzionale \u00e8 composta da 9 giudici. I giudici della Corte costituzionale vengono nominati dall'Assemblea Nazionale secondo la proposta del presidente della Repubblica dell'Azerbaigian. I poteri della Corte costituzionale comprendono l'interpretazione della Costituzione, la risoluzione delle controversie relative alla separazione dei poteri tra autorit\u00e0 legislativi, esecutivi e giudiziari.\nCorte suprema dell'Azerbaigian.\nLa Corte suprema della Repubblica dell'Azerbaigian \u00e8 il pi\u00f9 alto organo giudiziario in cause civili, penali, amministrative e di altro tipo legate al procedimento di tribunali generali e specializzati. I giudici della Corte suprema sono nominati dall'Assemblea Nazionale sulla base della proposta del Presidente della Repubblica dell'Azerbaigian.\nCorti d'appello dell'Azerbaigian.\nLe Corti d'appello della Repubblica dell'Azerbaigian sono le corti di autorit\u00e0 superiore nei casi legalmente assegnati alla loro autorit\u00e0. I giudici delle Corti d'appello vengono nominati dall'Assemblea nazionale secondo la proposta del Presidente della Repubblica dell'Azerbaigian.\nLa Corte d'appello \u00e8 composta dal Presidio, il collegio civile, il collegio amministrativo-economico, il collegio criminale e il collegio militare.\nPubblico ministero dell'Azerbaigian.\nL'Ufficio del pubblico ministero della Repubblica dell'Azerbaigian effettua il controllo sull'esecuzione e l'annotazione della legge. L'Ufficio del pubblico ministero generale della Repubblica dell'Azerbaigian \u00e8 l'organo centrale del pubblico ministero. Il pubblico ministero generale della Repubblica dell'Azerbaigian \u00e8 nominato e revocato dal presidente con il consenso dell'Assemblea nazionale. Procuratori territoriali e specializzati sono nominati e licenziati dal pubblico ministero generale con il consenso del presidente.\nPartiti.\nIl partito politico principale \u00e8 la Partito del Nuovo Azerbaigian che governa l'Azerbaigian a maggioranza assoluta dal 1993. L'attuale Presidente \u00e8 \u0130lham \u018fliyev, mentre il primo ministro \u00e8 \u018fli \u018fs\u0259dov del Partito del Nuovo Azerbaigian.\nI principali partiti politici azeri che hanno ottenuto seggi alle ultime elezioni il 7 novembre 2010 o nel passato sono:"}
{"id": "4193481", "revid": "1493049", "url": "https://it.wikipedia.org/wiki?curid=4193481", "title": "Jonas Jonasson", "text": "Biografia.\nConseguiti gli studi di Lettere presso la Universit\u00e0 di G\u00f6teborg, diventa giornalista presso lo Sm\u00e5landsposten di V\u00e4xj\u00f6 e poi per l'Expressen. Continua la sua carriera come giornalista, consulente dei media e produttore televisivo. Negli anni a cavallo del 2000 soffre di un grave stato di esaurimento nervoso ed \u00e8 costretto a lasciare le sue occupazioni, vende i suoi beni e si trasferisce nel Canton Ticino, a Ponte Tresa, dove si dedica alla scrittura. Alla soglia dei suoi cinquant'anni pubblica il suo primo romanzo, \"Il centenario che salt\u00f2 dalla finestra e scomparve\". Dopo un inizio di vendite in sordina risulta essere il libro pi\u00f9 venduto in Svezia per oltre un anno, e tradotto in oltre trenta lingue. \u00c8 stato \u201cMiglior libro dell'anno 2009\u201d in Svezia, premiato con lo \"Swedish Book Seller Award 2009\" (lo stesso premio che fu di Stieg Larsson) e vincitore dello Swedish Audio Prize 2009.\nDopo un duro divorzio ottiene la custodia con affidamento esclusivo del figlio, torna in Svezia nel 2010 e si stabilisce a Hogr\u00e4n sull'isola di Gotland per continuare le sue scritture.\nLa storia del suo primo libro \u00e8 stata trasposta in sceneggiatura per l'omonimo film diretto da Felix Herngren."}
{"id": "4193484", "revid": "287204", "url": "https://it.wikipedia.org/wiki?curid=4193484", "title": "AHL Outdoor Classic", "text": "LAHL Outdoor Classic \u00e8 una serie di incontri giocati all'aperto della American Hockey League. Cos\u00ec come accade dal 2008 con il Winter Classic organizzato dalla National Hockey League, anche nell'Outdoor Classic vengono selezionate due formazione con un'accesa rivalit\u00e0 regionale per disputare una partita in uno stadio all'aperto; essendo la AHL diffusa in centri pi\u00f9 piccoli rispetto a quelli della NHL, anche gli impianti selezionati sono generalmente meno capienti rispetto a quelli utilizzati nelle edizioni del Winter Classic. Le prime due edizioni furono disputate nel terzo fine settimana del mese di febbraio, in concomitanza con la settimana intitolata \"Hockey Weekend Across America\", mentre dal 2012 alcuni incontri vengono disputati in contemporanea con l'NHL Winter Classic, all'inizio del mese di gennaio.\nEdizioni.\nA differenza di quanto accade in NHL con in Winter Classic, introdotto nel 2008, la AHL cominci\u00f2 ad organizzare partite all'aperto nel 2010 al di fuori del calendario della stagione regolare, in incontri pertanto non validi al fine delle classifiche della lega. I Syracuse Crunch furono la prima franchigia ad allestire una partita outdoor, disputatasi il 20 febbraio 2010 costruendo una pista fuori dall'area del New York State Fairgrounds a Syracuse, nello Stato di New York. Il pubblico in occasione del \"Mirabito Outdoor Classic\" fu di 21.508 spettatori, mentre l'incontro vide imporsi i Crunch contro i Binghamton Senators per 2-1.\nL'anno successivo, il 19 febbraio 2011, i Connecticut Whale ospitarono il \"Whale Bowl\" contro i Providence Bruins presso il Rentschler Field di East Hartford, in Connecticut. A causa delle pessime condizioni atmosferiche giunsero allo stadio solo 15.234 tifosi, e alla fine Providence vinse la partita per 5-4 allo shootout.\nIl 6 gennaio 2012 si registr\u00f2 il nuovo record assoluto di spettatori per un incontro di AHL quando gli Adirondack Phantoms sconfissero gli Hershey Bears per 4-3 all'overtime di fronte ai 45.653 spettatori del Citizens Bank Park di Philadelphia, partita associata all'NHL Winter Classic 2012 disputatosi quattro giorni prima con il match fra i Philadelphia Flyers e i New York Rangers. Il terzo incontro all'aperto della AHL vide pi\u00f9 che raddoppiare il numero di tifosi presenti, superando il record del precedente Outdoor Classic.\nIl 21 gennaio 2012 si gioc\u00f2 per la prima volta una partita di AHL all'aperto in territorio canadese, quando in occasione dello \"Steeltown Showdown\" presso l'Ivor Wynne Stadium di Hamilton si affrontarono in un derby dell'Ontario gli Hamilton Bulldogs e i Toronto Marlies, capaci di imporsi per 7-2 di fronte a 20.565 spettatori. La partita di AHL fu preceduta da un incontro fra ex giocatori dei Toronto Maple Leafs e dei Montreal Canadiens. Per la stagione AHL 2012-13 venne disputata un'altra partita all'aperto: il 20 gennaio 2013 gli Hershey Bears sfidarono in un derby della Pennsylvania i Wilkes-Barre/Scranton Penguins all'Hersheypark Stadium di Hershey, incontro vinto per 2-1 dai Penguins.\nNella stagione 2013-14 l'AHL Winter Classic fu ospitato dai Rochester Americans presso il Frontier Field il 13 dicembre 2013 e li vide affrontare i Lake Erie Monsters. La gara apr\u00ec dieci giorni di feste e iniziative legate anche alle squadre universitarie maschili e femminili del Rochester Institute of Technology, oltre ad una partita fra i veterani degli Americans contro le vecchie glorie dei Buffalo Sabres. Il 30 dicembre 2013 si recuper\u00f2 la sfida fra Grand Rapids Griffins e Toronto Marlies presso il Comerica Park di Detroit, gara annullata un anno prima a causa del lockout della NHL. I Marlies si imposero per 4-3 ai rigori.\nDopo una stagione senza gare all'aperto nella stagione 2015-16 ne venne giocata una in California, stato al suo esordio assoluto in AHL; nel cosiddetto \"Golden State Hockey Rush\" si affrontarono gli Stockton Heat e i Bakersfield Condors, citt\u00e0 gi\u00e0 rivali dai tempi della ECHL."}
{"id": "4193487", "revid": "122903227", "url": "https://it.wikipedia.org/wiki?curid=4193487", "title": "Blake Schilb", "text": ""}
{"id": "4193488", "revid": "287204", "url": "https://it.wikipedia.org/wiki?curid=4193488", "title": "Catena Nero-Tolminskikuk-Rodica", "text": "La Catena Nero-Tolminski Kuk-Rodica (in sloveno \"Greben Krn-Tolminski Kuk-Rodica\") \u00e8 un massiccio montuoso delle Alpi Giulie. Si trova in Slovenia.\nCollocazione.\nSecondo le definizioni della SOIUSA la Catena Nero-Tolminskikuk-Rodica ha i seguenti limiti geografici: Passo di Collepietro, Valle della Baccia, Tolmino, fiume Isonzo, torrente Lepena, Sella Vratca, Lago di Bohinj, Sava Bohinjka, Sava, torrente Sora, torrente Sel\u0161ka Sora, Passo di Collepietro.\nEssa raccoglie un porzione sud-orientale delle Alpi Giulie.\nClassificazione.\nLa SOIUSA definisce la Catena Nero-Tolminskikuk-Rodica come un supergruppo alpino e vi attribuisce la seguente classificazione:\nSuddivisione.\nLa Catena Nero-Tolminskikuk-Rodica viene suddivisa in tre gruppi e sette sottogruppi:\nMontagne.\nLe montagne principali appartenenti alla Catena Nero-Tolminski Kuk-Rodica sono:"}
{"id": "4193495", "revid": "1776051", "url": "https://it.wikipedia.org/wiki?curid=4193495", "title": "Accademia della Legione", "text": "L'Accademia della Legione \u00e8 una scuola d'addestramento per i membri della Legione dei Super-Eroi. Fu creata da Jim Shooter e Curt Swan e fu riutilizzata e aggiornata da creatori successivi nelle numerose incarnazioni della Legione che furono pubblicate per decenni. \nStoria.\nL'Accademia \u00e8 sia una fonte di personaggi secondari e di supporto, sia trame secondarie per le storie della Legione (che ebbero una storia di ricerche, competizioni e studi per ampliare la gamma di personaggi), e fu anche un luogo dal quale prendere alcuni personaggi preferiti dai fan e dargli eventuali ruoli da protagonisti. Chemical King, Dawnstar, Karate Kid II, Magnetic Kid II, Tellus e Timber Wolf si laurearono tutti in Accademia. Addestrandosi l\u00ec ebbero una qualche qualifica, tuttavia, Chemical King, Karate Kid II e Magnetic Kid II sono tutti morti in missione.\nNelle storie recenti, l'Accademia fu diretta dai Legionari di lunga data Duplicate Damsel e Bouncing Boy, una coppia sposata che ha un ruolo quasi da genitori con i propri allievi. Un'altra assistente \u00e8 Night Girl, una ex Legionaria Sostituta ed un tempo amante del leader della Legione Cosmic Boy. Alcune notizie affermarono che l'artista Phil Jimenez stava collaborando per contribuire con dei nuovi disegni al fine di introdurre un po' di eccitazione. Il cambiamento pi\u00f9 recente incluse un mix di vecchi e nuovi personaggi inclusi Power Boy, Gravity Kid, Chemical Kid, Variable Lad, Glorith e Dragonwind."}
{"id": "4193498", "revid": "729019", "url": "https://it.wikipedia.org/wiki?curid=4193498", "title": "Guerra franco-turca", "text": "La guerra franco-turca o guerra di Cilicia (in francese \"La campagne de Cilicie\", in turco \"G\u00fcney Cephesi\") \u00e8 stato un conflitto combattuto tra la Francia (le forze coloniali francesi e la legione armena francese) e i Rivoluzionari turchi (guidati dal governo provvisorio turco dopo il 4 settembre 1920) dal dicembre 1918 all'ottobre 1921, subito dopo la fine della prima guerra mondiale. L'interesse francese nella regione derivava dall'accordo Sykes-Picot e dal ritorno alle loro case dei profughi armeni del genocidio armeno.\nContesto.\nGli interessi francesi nella regione della \u00c7ukurova risalgono alle campagne napoleoniche in Egitto e divennero ancor pi\u00f9 intense a seguito dell'acquisizione della fattoria di Mercimek, un grande possedimento (circa 1.100\u00a0km\u00b2) tra Yumurtal\u0131k e Karata\u015f gestito come uno stato che il sultano Abdul-Hamid II era stato costretto a cedere per pagare una parte dei debiti dell'Impero Ottomano.\nGli interessi francesi sulla regione puntavano sugli importanti obiettivi strategici della Siria, delle fertili pianure della Cilicia, delle miniere di rame di Ergani, e sui porti di Mersin e Alessandretta. Da parte loro, i britannici puntavano sui campi petroliferi di Mosul. Gli accordi sottoscritti a Mudros dai due stati prevedevano che l'esercito britannico occupasse le citt\u00e0 di Antep, Mara\u015f e Urfa fino all'arrivo delle truppe francesi, che si dovevano installare nel sud dell'Anatolia.\nLa Francia sosteneva gi\u00e0 i nazionalisti del movimento nazionale armeno, a seguito degli accordi franco-armeni siglati durante la Grande guerra, il 27 ottobre 1916. Gli accordi furono usati dal ministro degli affari esteri Aristide Briand a rafforzare la Legione armena, che combatteva in Palestina, Siria ed in Cilicia, al fine di permettere un contributo armeno alla separazione dell'Anatolia meridionale dall'Impero ottomano sotto il comando del generale britannico Edmund Allenby.\nL'occupazione francese della Turchia.\nSul Mar Nero.\nDopo l'armistizio di Mudros dell'ottobre 1918 l'esercito francese, come stabilito con l'Accordo Sykes-Picot, aveva occupato la \u00c7ukurova controllando cos\u00ec la Siria ottomana e l'Anatolia meridionale, compresi i porti di Mersin e Alessandretta.\nNel marzo 1919 due cannoniere francesi arrivarono di fronte ai porti di Zonguldak e Karadeniz Ere\u011fli, sul Mar Nero, al fine di occupare le miniere di carbone della regione. I francesi per\u00f2 incontrarono forti resistenze e nel giugno 1920 furono costretti a ritirarsi.\nAd Istanbul e in Tracia.\nLe principali operazioni in Tracia miravano a sostenere gli obiettivi strategici degli alleati. Il 12 novembre 1918 una brigata francese arriv\u00f2 ad Istanbul e nel febbraio 1919 il generale Louis Franchet d'Esperey \u2013 comandante in capo delle forze alleate nell'ex Impero Ottomano giunse nella citt\u00e0 per coordinare un governo d'occupazione.\nLa citt\u00e0 di Bursa, un'ex capitale ottomana di importanza centrale nell'Anatolia nordoccidentale, fu occupata anche dalle forze francesi per un breve periodo prima della grande offensiva estiva dell'esercito greco nel 1920, quando quella citt\u00e0 cadde in mano greca.\nIn Cilicia.\nIl 17 novembre 1918 le forze francesi, circa 150 ufficiali e 15.000 soldati (composti principalmente da volontari della Legione armena), sbarcarono a Mersin e due giorni dopo occuparono Tarso. Entro la fine dell'anno i francesi avevano occupato anche il resto della Cilicia (nonch\u00e9 le province di Gaziantep, Kahramanmara\u015f e \u015eanl\u0131urfa) stabilendo un quartier generale ad Adana. L'area venne amministrata da un governatore francese: \u00c9douard Br\u00e9mond dal 1\u00ba gennaio 1919 al 4 settembre 1920 e Julien Dufieux dal settembre 1920 fino al 23 dicembre 1921.\nNella regione, la maggioranza turca resistette contro l'occupazione francese per via dell'associazione di questi ultimi con gli obiettivi armeni. Le resistenza cresceva di giorno in giorno, scoppiando in uno scontro aperto il &lt;time&gt;1 novembre 1919 a Mara\u015f&lt;/time&gt;, due giorni dopo la presa della citt\u00e0 da parte dei francesi. Un turco, S\u00fct\u00e7\u00fc \u0130mam, spar\u00f2 su degli ausiliari armeni che avevano aggredito tre donne turche: l'evento spron\u00f2 la maggioranza turca della citt\u00e0 a prendere le armi contro l'occupante, sfociando nel febbraio 1920 in una vera e propria battaglia urbana a seguito della quale i francesi abbandonarono Mara\u015f il giorno 11.\nLa perdita della citt\u00e0 fu accompagnata da massacri su larga scala della popolazione armena, con migliaia di vittime. Sarkis Torossian, membro della legione armena francese, sospett\u00f2 nel suo diario che le forze francesi avessero dato armi e munizioni ai kemalisti per consentire all'esercito francese di uscire in sicurezza dalla Cilicia.\nLe milizie di Marash contribuirono ulteriormente allo sforzo bellico partecipando alla riconquista di altri centri della regione, costringendo le forze francesi a ritirarsi gradualmente, citt\u00e0 per citt\u00e0.\nEpilogo.\nNel marzo 1921, dopo mesi di scontri in tutta la regione, la Francia concluse un accordo di pace con il movimento dei Giovani Turchi (che nel frattempo aveva preso il potere in Turchia) per porre fine alle ostilit\u00e0.\nIl conflitto in realt\u00e0 terminer\u00e0 solo con il trattato di Ankara dell'ottobre 1921 e con il successivo armistizio di Mudanya.\nRitiro e movimenti della popolazione.\nLe forze d'occupazione francesi si ritirarono dalla Turchia nel gennaio 1922 circa dieci mesi prima dell'armistizio di Mudanya. A partire dal 3 gennaio, le truppe francesi avecuarono Mersin e D\u00f6rtyol. Il 5 gennaio lasciarono Adana, Ceyhan e Tarsus. L'evacuazione venne completata il 7 gennaio con le ultime truppe che lasciarono Osmaniye.\nNelle prime fasi della guerra greco-turca, le truppe francesi e greche attraversarono insieme il fiume Meri\u00e7 e occuparono la citt\u00e0 di Uzunk\u00f6pr\u00fc nella Tracia orientale e la linea ferroviaria da l\u00ec alla stazione di Had\u0131mk\u00f6y vicino a \u00c7atalca alla periferia di Costantinopoli. Nel settembre 1922, alla fine di quella guerra, durante il ritiro greco dopo l'avanzata dei rivoluzionari turchi, le forze francesi si ritirarono dalle loro posizioni vicino ai Dardanelli, ma gli inglesi sembravano pronti a mantenere la loro posizione. Il governo britannico emesse una richiesta di supporto militare dalle sue colonie. Ci\u00f2 fu rifiutato e i francesi che lasciarono gli inglesi nello stretto segnalarono che gli alleati non erano disposti a intervenire in aiuto della Grecia. Le truppe greche e francesi si ritirarono oltre il fiume Meri\u00e7.\nConseguenze.\nIl trattato di Ankara non risolse la questione relativa al sangiaccato di Alessandretta. Tuttavia, le relazioni franco-turche si mantennero positive. La politica francese a sostegno del movimento per l'indipendenza della Turchia fu frenata durante la Conferenza di Losanna sull'abolizione delle capitolazioni dell'Impero ottomano. Le obiezioni francesi durante le discussioni sull'abolizione erano percepite come contrarie alla piena indipendenza e sovranit\u00e0 turca. Inoltre, il fatto che il sangiaccato di Alessandretta fosse rimasto sotto il controllo francese contribu\u00ec anche ad alimentare la tensione tra i due paesi, poich\u00e9 i turchi rivendicavano la regione nel Misak-\u0131 Mill\u00ee (Patto Nazionale). L'atteggiamento positivo sviluppato con il Trattato di Ankara rimase amichevole, anche se limitato.\nI debiti ottomani furono cancellati dalla Repubblica di Turchia in linea con il Trattato di Losanna."}
{"id": "4193500", "revid": "47767", "url": "https://it.wikipedia.org/wiki?curid=4193500", "title": "Hort\u00eancia", "text": ""}
{"id": "4193501", "revid": "47767", "url": "https://it.wikipedia.org/wiki?curid=4193501", "title": "Hortense", "text": ""}
{"id": "4193502", "revid": "47767", "url": "https://it.wikipedia.org/wiki?curid=4193502", "title": "Hortencia", "text": ""}
{"id": "4193507", "revid": "115140287", "url": "https://it.wikipedia.org/wiki?curid=4193507", "title": "Campionato svedese di pallamano maschile", "text": "Il campionato svedese di pallamano maschile \u00e8 l'insieme dei tornei istituiti ed organizzati dalla Svenska Handbollf\u00f6rbundet, la federazione svedese di pallamano.\nLa prima stagione si disput\u00f2 nel 1931; dall'origine a tutto il 2020 si sono tenute 89 edizioni del torneo; la squadra che vanta il maggior numero di campionati vinti \u00e8 il Redbergslids IK con 20 (l'ultimo nel 2003); l'attuale squadra campione in carica \u00e8 l'IK S\u00e4vehof.\nElitserien.\nL\"'Elitserien\" \u00e8 il massimo campionato maschile e si svolge tra 14 squadre. Si compone di una stagione regolare, in cui i club si affrontano in un girone all'italiana con partite di andata e ritorno, al termine della quale le squadre classificate dal 1\u00ba all'8\u00ba posto disputano i play-off per il titolo.\nLa squadra vincitrice dei play-off \u00e8 proclamata campione di Svezia, mentre la squadra che conclude la stagione regolare all'ultimo posto retrocede in \"Allsvenskan i handboll f\u00f6r herrar\" (la seconda divisione) nella stagione successiva."}
{"id": "4193513", "revid": "767487", "url": "https://it.wikipedia.org/wiki?curid=4193513", "title": "Samotherium", "text": "Il samoterio (gen. Samotherium) \u00e8 un mammifero artiodattilo estinto, appartenente ai giraffidi. Visse tra il Miocene superiore e il Pliocene (circa 10 - 5 milioni di anni fa). I suoi resti fossili sono stati ritrovati in Europa, Asia e Africa. \nDescrizione.\nQuesto animale era di grandi dimensioni (il solo cranio raggiungeva una lunghezza di circa 60 centimetri, mentre l'altezza al garrese poteva superare i 2 metri), e la corporatura era relativamente snella. Le zampe erano lunghe e slanciate ma forti, mentre il cranio era allungato e piuttosto simile a quello di un'odierna giraffa. In generale, l'aspetto di \"Samotherium\" doveva essere molto simile a quello dell'odierno okapi, ma la corporatura era decisamente pi\u00f9 robusta e le dimensioni maggiori.\nLe corna (ossiconi) di questo animale erano piccole protuberanze poste sopra le orbite, solitamente dirette verso l'alto e leggermente ricurve all'indietro; i maschi possedevano corna pi\u00f9 grandi e ricurve. In una specie cinese (\"Samotherium sinense\") gli ossiconi erano diritti e puntavano verso l'esterno, non verso l'alto; altre specie cinesi (ad esempio \"S. fuguensis\" e \"S. quadricornis\") erano dotate di altri due ossiconi diretti in avanti.\nLa volta cranica era piuttosto larga e dotata di cavit\u00e0 pneumatiche (Forsyth Major, 1891). Queste cavit\u00e0 sono presenti anche nelle odierne giraffe. La dentatura era pi\u00f9 specializzata rispetto a quella delle forme di giraffidi pi\u00f9 primitivi (come \"Palaeotragus\"): i molari, ad esempio, tendevano ad essere pi\u00f9 alti (ipsodonti), come nelle forme attuali.\nClassificazione.\n\"Samotherium\", descritto per la prima volta nel 1888 da Forsyth Major, fu uno dei primi giraffidi di grandi dimensioni. Si origin\u00f2 da forme pi\u00f9 primitive e di dimensioni minori come \"Palaeotragus\" nel corso del Miocene, probabilmente in Europa orientale o in Asia meridionale. Successivamente si diffuse in Asia e penetr\u00f2 anche in Africa, dove si svilupp\u00f2 con la specie \"S. africanus\", considerato un possibile antenato delle successive forme di giraffidi africani, forse affini all'origine delle vere giraffe. Tra le varie specie di \"Samotherium\" sono da ricordare \"S. boissieri\", rinvenuta in Grecia (Samo), e \"S. neumayri\", rinvenuta in Iraq e in Cina e sopravvissuta fino al Pliocene inferiore. In Cina \"Samotherium\" and\u00f2 incontro a una discreta radiazione evolutiva: si conoscono varie specie (\"S. sinense\", \"S. tafeli\", \"S. fuguensis\") dalla particolare disposizione della corna. Alcune specie (in particolare \"S. tafeli\" e \"S. fuguensis\") sono considerate da alcuni studiosi come appartenenti a un genere distinto, Shansitherium. Altri studiosi, invece, ritengono che alcune forme cinesi siano da attribuire alla specie \"S. boissieri\". Una forma affine a \"Samotherium boissieri\" \u00e8 stata descritta in Italia meridionale, nella zona di Cessaniti (Marra et al., 2009).\nLe cavit\u00e0 pneumatiche presenti nel cranio di \"Samotherium\" sono considerate un carattere evoluto dei giraffidi: le forme pi\u00f9 antiche come \"Palaeotragus\", infatti, ne erano sprovviste, mentre le giraffe attuali possiedono analoghe strutture. Esse servono ad ingrandire il cranio senza aggiungere massa, si suppone che siano state un importante prerequisito per permettere l'allungamento del collo nei giraffidi. Un aumento dell'ampiezza di questi sinus frontali fu all'origine dello spostamento degli ossiconi, originariamente sopra le orbite e in seguito verso la parte centrale del cranio.\nCuriosit\u00e0.\nSu un antico vaso greco \u00e8 raffigurato ci\u00f2 che potrebbe essere il cranio di un esemplare di \"Samotherium\", rappresentato come un mostro in combattimento con Eracle (Ellis, 2004)."}
{"id": "4193518", "revid": "1305772", "url": "https://it.wikipedia.org/wiki?curid=4193518", "title": "Continental Circus (videogioco)", "text": " \u00e8 un videogioco di corse con macchine da Formula 1 realizzato e pubblicato nelle sale giochi dalla Taito nel 1987, e poi convertito per diversi home computer dell'epoca nel 1989. Alcuni modelli di cabinati con seduta sono caratterizzati dalla presenza di visori stereoscopici per il giocatore, appesi dall'alto, che generano un effetto 3D. Questa particolarit\u00e0 non \u00e8 presente nelle conversioni, che comunque di solito vennero apprezzate dalla critica.\nIl suo nome ufficiale tradotto (\"circo continentale\"), che appare a video in tutte le versioni, \u00e8 una traduzione errata dal giapponese all'inglese. Quello che avrebbe senso \u00e8 \"Continental Circuit\" (\"circuito continentale\"), che \u00e8 stato effettivamente usato come insegna sui modelli di cabinati occidentali.\nAnni dopo venne incluso nella raccolta del 2005 dedicata al retrogaming \"Taito Legends\", per le piattaforme PlayStation 2, Xbox e PC.\nModalit\u00e0 di gioco.\nL'azione \u00e8 puramente arcade, al comando di una F1 gialla (ispirata alla Honda-Lotus 9TT del 1987, pilotata da Ayrton Senna e Satoru Nakajima), con visuale tridimensionale in terza persona da dietro la vettura. \"Continental Circus\" sfrutta licenze ufficiali solo per sponsor e nomi ma non per le macchine, quindi i nomi e i colori \"ricordano\" le vere macchine Formula 1 dell'epoca. Si parte in 100\u00aa posizione e si deve risalire man mano la classifica per accedere ai tracciati successivi e arrivare al primo posto. Ogni gara ha un tempo limite e i tracciati sono identici agli originali. La vettura \u00e8 sensibile ai colpi sia delle barriere ai lati della strada sia delle macchine avversarie, e in caso di collisione bisogna rientrare velocemente ai box pena l'esplosione della macchina e la conseguente perdita di tempo; inoltre anche in caso di pioggia improvvisa bisogna recarsi ai box a sostituire gli pneumatici (sebbene questo non pregiudichi la tenuta della vettura). Nel titolo \u00e8 presente la trasmissione a due rapporti (alto e basso)."}
{"id": "4193521", "revid": "799790", "url": "https://it.wikipedia.org/wiki?curid=4193521", "title": "Dr. Destructo", "text": "Dr. Destructo \u00e8 un singolo pubblicato nel 1981 negli USA dal gruppo tedesco di musica elettronica, i Tangerine Dream. Esso funge come singolo promozionale per la colonna sonora del film \"Strade violente\" di Michael Mann."}
{"id": "4193525", "revid": "838137", "url": "https://it.wikipedia.org/wiki?curid=4193525", "title": "Robert Zollitsch", "text": "Biografia.\nNato nel 1938 in Jugoslavia (oggi Serbia), nel 1964 diventa membro dell'Istituto dei Padri di Sch\u00f6nstatt.\nIl 27 maggio 1965 \u00e8 ordinato sacerdote dall'arcivescovo Hermann Josef Sch\u00e4ufele.\nNel 1983 \u00e8 nominato responsabile del dipartimento per il personale dell'arcidiocesi di Friburgo in Brisgovia, nel 1984 canonico della cattedrale.\nMinistero episcopale.\nIl 16 giugno 2003 \u00e8 eletto arcivescovo metropolita di Friburgo in Brisgovia. Riceve la consacrazione episcopale il successivo 20 luglio dall'arcivescovo Oskar Saier.\nIl 18 febbraio 2008 \u00e8 eletto presidente della Conferenza episcopale tedesca e quindi portavoce della Chiesa tedesca. .\nIl 17 settembre 2013 \u00e8 accolta la sua rinuncia al governo pastorale dell'arcidiocesi di Friburgo in Brisgovia per raggiunti limiti di et\u00e0.\nIl 12 marzo 2014 termina il suo incarico da presidente della Conferenza episcopale tedesca; al suo posto \u00e8 eletto il cardinale Reinhard Marx.\nPosizioni e considerazioni.\n\u00c8 considerato un liberale per le sue convinzioni, riconosce le unioni civili da parte degli stati, ma \u00e8 contro il termine \"matrimonio gay\".\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4193528", "revid": "729019", "url": "https://it.wikipedia.org/wiki?curid=4193528", "title": "Oncocitoma renale", "text": "L\u2019oncocitoma renale \u00e8 una neoplasia solida benigna caratterizzata dalla presenza di caratteri macroscopici propri del carcinoma renale e che in passato ha erroneamente indotto a considerarlo come potenzialmente maligno e capace di metastatizzare.\nRappresenta il 3- 7% di tutte le masse renali. Si tratta di tumori ben capsulati, con cellule eosinofile ben differenziate, la cui prognosi \u00e8 solitamente buona anche nei casi in cui la massa invade il grasso perinefrico (20% dei casi) e le strutture vascolari (5% dei casi). Dal punto di vista della caratterizzazione citogenetica, si possono raggruppare in tre famiglie: perdita del cromosoma 1 o Y; traslocazioni su 11q13 ed anomalie varie. Piuttosto recentemente si sono individuate delle forme familiari: \"Familiar Renal Oncocytoma\" (FRO)"}
{"id": "4193529", "revid": "30610", "url": "https://it.wikipedia.org/wiki?curid=4193529", "title": "Fashion (David Bowie)", "text": "Fashion \u00e8 un brano musicale di David Bowie contenuto nell'album \"Scary Monsters (and Super Creeps)\" del 1980 e pubblicato come secondo singolo estratto dall'album nello stesso anno.\nIl brano.\nMusica e testo.\nSecondo il produttore Tony Visconti, \"Fashion\" fu l'ultima canzone ad essere completata durante le sessioni in studio per \"Scary Monsters\", prendendo forma da un riff simil reggae intitolato \"Jamaica\". La pulsante linea di basso del brano e parte della melodia traevano ispirazione dal successo del 1975 di Bowie intitolato \"Golden Years\". Il chitarrista Robert Fripp contribu\u00ec alla canzone con una serie di freddi riff meccanici che facevano da contraltare all'arrangiamento funk/reggae del brano approntato dalla band. Da segnalarsi anche il cantato freddo e volutamente distaccato di Bowie, e l'utilizzo ricorrente dell'onomatopea \"beep beep\" che Bowie aveva gi\u00e0 impiegato in un suo brano inedito del 1970 dal titolo \"Rupert the Riley\". Il significato della canzone \u00e8 un'ironica messa in ridicolo della \"schiavit\u00f9\" della mode di qualsiasi tipo, sia essa musicale, nel vestire, politica, ecc... una sorta di critica al conformismo dilagante nei primi anni ottanta che porter\u00e0 all'edonismo tipico di quel decennio. Le apparentemente contraddittorie frasi tipiche del ritornello che recitano: \"\u00abTurn to the Left, Turn to the Right\u00bb\" (\"gira a sinistra, gira a destra\") e: \"\u00abListen to Me, Don't Listen to Me\u00bb\" (\"ascoltami, non mi ascoltare\"), riflettono le mutevoli fortune del Bowie \"metro di pensiero\" ed \"arbiter elegantiae\" (arbitro d'eleganza) durante il decennio passato.\nVideo.\nDavid Mallet gir\u00f2 il video musicale per la versione su singolo di \"Fashion\" in un famoso night club di propriet\u00e0 del suo amico Robert Boykin, l'\"Hurrah\" di New York. La prima inquadratura del video si apre con David Bowie sul palco dell'\"Hurrah\". Altre location utilizzate per il video furono varie zone di Manhattan. Una delle scene mostra Bowie mentre si esibisce davanti ad un pubblico robotizzato senza emozioni che reagisce meccanicamente ad ogni sua mossa. I lettori del \"Record Mirror\" votarono il video di \"Ashes to Ashes\" (il precedente singolo di Bowie) e di \"Fashion\", come migliori video musicali del 1980.\nIl video vede la partecipazione di Carlos Alomar, G.E. Smith (Hall &amp; Oates), May Pang (l'amante di John Lennon nel periodo 1973\u20131975 ed in seguito moglie di Tony Visconti) e Alan Hunter, uno dei primi VJ di MTV.\nPubblicazione.\n\"Fashion\" fu il secondo singolo estratto da \"Scary Monsters\" ed il primo ad essere pubblicato dopo l'uscita dell'album nel settembre 1980. Il singolo raggiunse la posizione numero 5 in classifica in Gran Bretagna, e la numero 70 in America. Il design della cover del singolo UK venne poi riadattato per la copertina della raccolta \"Best of Bowie\" del 1980."}
{"id": "4193536", "revid": "1632387", "url": "https://it.wikipedia.org/wiki?curid=4193536", "title": "Beach Scene", "text": "Beach Scene \u00e8 un singolo pubblicato nel 1981 dalla band tedesca di musica elettronica Tangerine Dream. Il brano \u00e8 stato pubblicato solo in Francia e, come \"Dr. Destructo\", serve a promuovere la colonna sonora del film Thief di Michael Mann."}
{"id": "4193543", "revid": "334064", "url": "https://it.wikipedia.org/wiki?curid=4193543", "title": "Dirigente generale di pubblica sicurezza di livello B", "text": "La qualifica di dirigente generale di pubblica sicurezza di livello B \u00e8 stata, fino al 2007, una qualifica dirigenziale della Polizia di Stato italiana. Nell'ambito del ruolo dirigenziale della Polizia, esso era sovraordinato alla qualifica di dirigente generale di pubblica sicurezza.\nLa qualifica \u00e8 stata soppressa dall'art. 2, comma 92 della legge 21 dicembre 2007, n. 244. Gli appartenenti a tale qualifica alla data del 1\u00ba gennaio 2008 sono stati inquadrati nella qualifica di prefetto.\nAi dirigenti generali di pubblica sicurezza di livello B erano resi gli onori spettanti agli ufficiali di grado corrispondente delle altre forze di polizia (tenente generale/generale di corpo d'armata).\nFunzioni.\nIl decreto legislativo 5 ottobre 2000, n. 334 attribuisce a tutti i dirigenti della Polizia di Stato le qualifiche di ufficiali di pubblica sicurezza. Essi sono autorit\u00e0 di pubblica sicurezza nei casi previsti dalla legge.\nI dirigenti della Polizia di Stato svolgono anche funzioni ispettive e quando sono preposti agli uffici o reparti o istituti d'istruzione hanno, altres\u00ec, la responsabilit\u00e0 dell'istruzione, della formazione e dell'addestramento del personale dipendente. I dirigenti generali di livello B componevano altres\u00ec la commissione per la progressione in carriera del personale appartenente ai ruoli dei direttivi e dei dirigenti della Polizia di Stato, assieme al capo della polizia - direttore generale della pubblica sicurezza e al vicedirettore generale della pubblica sicurezza con funzioni vicarie.\nGli incarichi propri dei dirigenti generali di pubblica sicurezza di livello B erano previsti essere nove ed erano quello di direttore dell'ufficio centrale ispettivo, di consigliere ministeriale, di questore della capitale e di direttore di ufficio interregionale della Polizia di Stato.\nNomina.\nI dirigenti generali di pubblica sicurezza di livello B erano nominati tra i dirigenti generali di pubblica sicurezza e inquadrati nella qualifica di prefetto nel termine minimo di tre anni dal conseguimento della qualifica, conservando a tutti gli effetti l'anzianit\u00e0 maturata anche nella qualifica di dirigente generale di pubblica sicurezza.\nL'inquadramento fra i prefetti di cui al comma poteva essere disposto anche in soprannumero da riassorbirsi con le successive vacanze. Fino al riassorbimento del soprannumero non si possono effettuare nomine dei dirigenti generali di pubblica sicurezza di livello B. Per la preposizione dei prefetti e dei dirigenti di pubblica sicurezza di livello B e dei dirigenti generali, alla direzione degli uffici del dipartimento della pubblica sicurezza si osservano criteri di professionalit\u00e0, che tengono conto anche delle esperienze maturate.\nI dirigenti della Polizia di Stato possono essere collocati in posizione di disponibilit\u00e0, entro il limite non eccedente il cinque per cento della dotazione organica e per particolari esigenze di servizio, anche per lo svolgimento di incarichi particolari o a tempo determinato: i dirigenti generali di pubblica sicurezza di livello B godevano di una procedura aggravata, in quanto erano collocati in posizione di disponibilit\u00e0, previa deliberazione del Consiglio dei ministri, su proposta del Ministro dell'interno, sentito il capo della polizia - direttore generale della pubblica sicurezza."}
{"id": "4193547", "revid": "767487", "url": "https://it.wikipedia.org/wiki?curid=4193547", "title": "Lincoln (film 2012)", "text": "Lincoln \u00e8 un film del 2012 diretto da Steven Spielberg.\nLa pellicola, adattamento cinematografico del libro \"Team of Rivals: The Political Genius of Abraham Lincoln\" di Doris Kearns Goodwin, racconta gli ultimi mesi di vita di Abraham Lincoln.\nTrama.\nGennaio 1865: nelle fasi conclusive della Guerra di secessione americana, il Presidente Abraham Lincoln, da pochi giorni rieletto trionfalmente a un secondo mandato, deve affrontare il problema dell'abolizione della schiavit\u00f9, e cercare di fare approvare dalla Camera dei rappresentanti il XIII Emendamento della Costituzione. Lincoln vuole che la Camera lo approvi prima di venire rinnovata per effetto delle elezioni di poche settimane prima, temendo che un Parlamento, sia pure a schiacciante maggioranza Repubblicano, si rifiuterebbe di compiere un passo del genere a guerra finita. Al contrario, i parlamentari sarebbero pi\u00f9 ben disposti a votare a favore dell'abolizione della schiavit\u00f9 se credessero, con questo voto, di accelerare la fine della guerra.\nIl tempo stringe quindi: il primo passo di Lincoln \u00e8 cercare l'unit\u00e0 del Partito repubblicano, tra la frangia conservatrice, impersonata dalla famiglia Blair (a cui deve promettere di aprire negoziati con gli Stati del Sud per accelerare la fine della guerra) e quella radicale, capeggiata da Thaddeus Stevens, con cui in passato c'erano stati forti dissapori. Lincoln riesce faticosamente a stringere un accordo con entrambe le fazioni.\nMa non basta ancora: bisogna conquistare il voto di una parte dei Democratici, di regola ostili all'eliminazione della schiavit\u00f9. Lincoln non esita allora, per raggiungere il suo scopo, a usare metodi poco ortodossi. Il Segretario di Stato William H. Seward assolda tre loschi personaggi con il compito di offrire lucrosi incarichi ai rappresentanti Democratici che garantiranno un voto favorevole. In questi giorni convulsi, il Presidente deve fare anche i conti con la nevrosi della moglie, il cui equilibrio psicologico \u00e8 sempre pi\u00f9 fragile, e con la ribellione del figlio che, contro la volont\u00e0 del padre, vuole lasciare gli studi di giurisprudenza per arruolarsi nell'esercito degli Stati Uniti.\nNel frattempo, si susseguono le battaglie decisive della guerra civile, sempre pi\u00f9 sanguinose. Dopo l'ultima, una delegazione del Sud si avvia per Washington per negoziare la pace: se questo avvenisse, molte vite umane sarebbero risparmiate, ma sarebbe impossibile far passare l'emendamento che cancella la schiavit\u00f9. Lincoln \u00e8 combattuto, ha una crisi di coscienza, poi decide di far valere i suoi principi. Impedisce cos\u00ec alla delegazione del Sud di arrivare a Washington prima del voto decisivo, che passa per un soffio, grazie anche al voto dei Democratici \"comprati\". Nei successivi colloqui, Lincoln si dimostra intransigente con gli Stati del Sud, chiedendo una resa senza condizioni.\nFinita la guerra, Lincoln sembra pronto a nuove riforme in favore dell'uguaglianza tra bianchi e neri, ma il suo progetto politico viene spezzato dall'attentato del 14 aprile 1865, in cui viene assassinato.\nProduzione.\nL'idea del progetto prende vita quando Steven Spielberg incontra la scrittrice Doris Kearns Goodwin, che aveva appena finito la stesura del suo libro \"Team of Rivals: The Political Genius of Abraham Lincoln\" (pubblicato nel 2005), letto dallo stesso Spielberg in anteprima, su concessione della scrittrice; cos\u00ec il regista decise di girare un film sulla vita di Abraham Lincoln basandosi sul libro della Goodwin.\nSceneggiatura.\nJohn Logan e Paul Webb scrissero la prima sceneggiatura del progetto, ma fu poi riscritta definitivamente da Tony Kushner, che colp\u00ec Steven Spielberg per il lavoro fatto per il film del 2005 \"Munich\", diretto sempre da Spielberg.\nRiprese.\nLe riprese del film iniziarono il 17 ottobre e terminarono il 19 dicembre 2011.\nIl budget del film si aggira intorno ai 60 milioni di dollari.\nIl film venne girato negli stati della Virginia e dell'Illinois negli Stati Uniti d'America, nelle citt\u00e0 di Chicago, Petersburg e Richmond.\nDistribuzione.\nIl primo teaser trailer del film venne pubblicato online l'11 settembre 2012, mentre il full trailer usc\u00ec il 13 settembre. Il 30 novembre \u00e8 stata invece diffusa online la versione italiana del trailer.\nLa pellicola \u00e8 stata distribuita in numero limitato di copie nei cinema statunitensi a partire dal 9 novembre 2012, mentre dal 16 novembre viene distribuito in tutti i cinema. Il film arriva in Europa agli inizi del 2013 ed in Italia il 24 gennaio.\nMentre negli Stati Uniti il film venne distribuito dalla Touchstone Pictures, in Italia venne distribuito dalla 20th Century Fox.\nRiconoscimenti.\nNel settembre 2019 il Guardian ha posizionato il film al diciannovesimo posto dei cento migliori film prodotti dopo il 2000."}
{"id": "4193548", "revid": "1452073", "url": "https://it.wikipedia.org/wiki?curid=4193548", "title": "Mario's Picross", "text": " \u00e8 un videogioco rompicapo sviluppato dalla Jupiter e distribuito dalla Nintendo nel 1995 per il Game Boy. In questo titolo, Mario veste i panni di un archeologo alle prese con il nonogram. Il gioco non ha avuto gran successo in occidente, causando il blocco delle uscite occidentali dei dieci sequel: \"Mario's Super Picross\" nello stesso 1995 (per Super Famicom), \"Picross 2\" nel 1996 (per Game Boy), e otto \"Picross NP\" pubblicati per la periferica del Super Famicom Satellaview tra il 1996 e il 1997. Nel 2007 fu commercializzato \"Picross DS\", il quale tuttavia non \u00e8 propriamente un gioco di Mario (bench\u00e9 parte della serie \"Picross\") il quale \u00e8 comunque giocabile se con il servizio Nintendo Wi-Fi Connection si scaricano i livelli di \"Mario's Picross\". \"Picross DS\" \u00e8 il primo titolo della serie ad essere commercializzato anche in occidente, dopo \"Mario's Picross\"."}
{"id": "4193553", "revid": "114309177", "url": "https://it.wikipedia.org/wiki?curid=4193553", "title": "Asset under management", "text": "Asset under management (AUM) \u00e8 una locuzione finanziaria che denota il valore di mercato di tutti i fondi gestiti da un'istituzione finanziaria (banche, fondi speculativi, ecc.) per conto dei propri clienti o degli investitori. Questo valore \u00e8 molto usato nel settore finanziario ed \u00e8 indice di grandezza e successo di una societ\u00e0 nei confronti della concorrenza. L'AUM pu\u00f2 essere calcolato con diversi metodi.\nComunemente l'indice Asset Under Management rappresenta la quantit\u00e0 di denaro su cui un'istituzione finanziaria ha facolt\u00e0 legale di chiedere commissioni di gestione o consulenza in base al contratto stipulato con il cliente. In ogni azienda, dunque, l'AUM non \u00e8 costante: viene ridotto a causa di prelievi o altri eventi a causa dei quali gli investitori non pagano pi\u00f9 per dei servizi per la gestione del proprio portafoglio, o aumentato quando nuovi capitali sono affidati alla gestione dell'azienda e di conseguenza generano nuove commissioni.\nLa pi\u00f9 grande istituzione finanziaria per AUM \u00e8 la BlackRock, con circa US$6.28 bilioni &lt;ref name=\"br_https://www.forbes.com/sites/greatspeculations/2017/07/18/blackrocks-current-share-price-doesnt-capture-its-long-term-growth-prospects/#22272cbea95a\"&gt;&lt;/ref&gt;&lt;ref name=\"http://ir.blackrock.com/Cache/1500109547.PDF?O=PDF&amp;T=&amp;Y=&amp;D=&amp;FID=1500109547&amp;iid=4048287\"&gt;&lt;/ref&gt;"}
{"id": "4193557", "revid": "1700659", "url": "https://it.wikipedia.org/wiki?curid=4193557", "title": "Will Tukuafu", "text": "Carriera professionistica.\nSeattle Seahawks.\nDopo non essere stato scelto nel Draft 2010, Tukuafu firm\u00f2 in qualit\u00e0 di free agent coi Seattle Seahawks, venendo svincolato prima dell'inizio della stagione regolare.\nSan Francisco 49ers.\nIl 12 agosto 2010, Will firm\u00f2 un contratto con i San Francisco 49ers. Nella sua stagione da rookie non scese mai in campo, mentre debutt\u00f2 nella successiva mettendo a segno due tackle in 4 partite disputate, nessuna delle quali come titolare. Fu svincolato durante la stagione 2014.\nRitorno ai Seahawks.\nTerminata l'esperienza con San Francisco, Tukuafu nel 2014 torn\u00f2 ai Seahawks, passando dal ruolo di defensive end a quello di fullback e disputando nove partite, di cui le prime due come titolare in carriera.\nNella settimana 10 della stagione 2015 contro gli Arizona Cardinals, Tukuafu segn\u00f2 il primo touchdown in carriera su corsa da una yard. Il primo su ricezione fu un su un passaggio da 7 yard di Russell Wilson nell'ultimo turno della stagione regolare, giorno del suo 32\u00ba compleanno."}
{"id": "4193558", "revid": "287204", "url": "https://it.wikipedia.org/wiki?curid=4193558", "title": "Consolini", "text": ""}
{"id": "4193573", "revid": "281901", "url": "https://it.wikipedia.org/wiki?curid=4193573", "title": "Regressione marina", "text": "La regressione marina \u00e8 un evento geologico nel corso del quale il livello del mare si abbassa portando in superficie quelle che prima erano superfici sommerse.\nLe regressioni possono essere causate da un effettivo abbassamento del livello del mare, come ad esempio nel corso di una glaciazione, oppure da un sollevamento della crosta terrestre a seguito di movimenti tettonici. \nA seguito di una regressione la porzione di crosta portata in superficie subisce processi di erosione e, in funzione delle condizioni ambientali e della durata della regressione, accumulo di sedimenti da cui si originano facies sedimentarie di tipo continentale, come le facies alluvionali, generate dalla sedimentazione di clasti trasportati dai fiumi, e le facies desertiche, generate dal deposito di sabbia trasportata dal vento.\nIl fenomeno opposto, cio\u00e8 l'innalzamento del livello del mare, \u00e8 chiamato trasgressione marina.\nIn una successione stratigrafica, il passaggio da una trasgressione ad una regressione \u00e8, in genere, indicato dalla presenza di facies di transizione, indicative di ambienti sedimentari marini tipici via via di acque meno profonde col passare del tempo, fino ad arrivare talvolta a sedimenti di ambiente continentale subaereo, mentre il passaggio inverso inizia spesso con una discordanza angolare.\nEventi storici.\nNei reperti fossili sono presenti evidenze di vari fenomeni di regressione e trasgressione avvenuti nel corso delle ere geologiche. Alcune di queste fluttuazioni possono aver causato o contribuito ad eventi di estinzione di massa, come l'estinzione di massa del Permiano-Triassico (avvenuta circa 250 milioni di anni fa) e quella del Cretaceo-Paleocene (circa 65 milioni di anni fa). Si stima che all'epoca dell'estinzione del Permiano-Triassico, che fu il pi\u00f9 importante evento di questo tipo nella storia della Terra, il livello del mare sia abbassato in media di 250 metri.\nUn evento di regressione marina su scala regionale ha interessato il bacino mediterraneo alla fine del Miocene (Messiniano): a causa della chiusura dello Stretto di Gibilterra, il Mare Mediterraneo si prosciug\u00f2 quasi completamente per evaporazione esponendo il fondale ad una condizione di continentalit\u00e0. Questo evento \u00e8 noto come la grande crisi di salinit\u00e0 del Messiniano.\nNel caso delle glaciazioni del Pleistocene, esiste una chiara correlazione tra gli episodi di glaciazione e le regressione marine osservate durante questo periodo: la massa d'acqua immagazzinata nelle calotte di ghiaccio venne sottratta dal quantitativo di acqua liquida disponibile per gli oceani e questo port\u00f2, al picco del periodo glaciale di 18.000 anni fa, ad un abbassamento del livello marino compreso tra 120 e 130 metri. Simili situazioni possono portare alla scomparsa di organismi che vivevano in acque basse o al confinamento di quelli che precedentemente erano mari aperti e che si trasformavano in specchi d'acqua chiusi, con conseguenti influenze sulla variet\u00e0 della flora e della fauna.\nAspetti e cause.\nNon tutte le regressioni marine sono tuttavia collegate o collegabili ad episodi di glaciazione. La regressione del Permiano sembra ad esempio essere ricollegabile alla formazione della Pangea. La fusione delle grandi masse continentali in un unico megacontinente pu\u00f2 aver favorito un episodio di regressione collegato ad un ampliamento dei bacini oceanici in seguito alla coalescenza delle grandi masse continentali. \nIn altri casi le regressioni marine possono essere riconducibili ad abbassamenti dei fondi oceanici collegati ad episodi di subduzione della crosta terrestre nel corso dei continui movimenti legati alla tettonica delle placche. "}
{"id": "4193576", "revid": "599013", "url": "https://it.wikipedia.org/wiki?curid=4193576", "title": "George Goulding", "text": "Prese parte ai Giochi olimpici di Londra 1908, ma non conquist\u00f2 nessun podio, ma si piazz\u00f2 al quarto posto nei 3500 metri di marcia; nel 1912 partecip\u00f2 alle Olimpiadi di Stoccolma, questa volta portando a casa la medaglia d'oro nei 10\u00a0km di marcia."}
{"id": "4193578", "revid": "1929898", "url": "https://it.wikipedia.org/wiki?curid=4193578", "title": "Planetary (Go!)", "text": "Planetary (Go!) \u00e8 un singolo del gruppo musicale statunitense My Chemical Romance, il quarto estratto dal loro quarto album in studio \"\".\nLa canzone.\nPer la realizzazione del brano la band si \u00e8 ispirata a \"Paint It, Black\", canzone dei Rolling Stones del 1966. La rivista \"Rolling Stone\" ha descritto la canzone dicendo che ha un \"ritmo dance svergognato\".\nPubblicazione.\nIn data 4 febbraio 2011, i My Chemical Romance annunciarono che il loro singolo sarebbe stato pubblicato, il 21 marzo dello stesso anno, sul loro sito ufficiale. La canzone inoltre \u00e8 stata utilizzata anche come colonna sonora sia nel videogioco \"Gran Turismo 5\" (tranne nella versione giapponese) che in F1 2011. Fu ritardato fino al 25 marzo per l'Irlanda e il 28 marzo per il Regno Unito / USA. Il singolo scaricato invece, presenta due tracce remix B-sides, di cui uno dei Lags of Gallows.\nVideo musicale.\nIl video musicale \u00e8 stato girato il 24 febbraio 2011 presso la O2 Academy Islington. Nel video sono compresi alcuni sottotitoli in giapponese e in inglese.\n\u00c8 stato l\u2019unico video musicale a mostrare il turnista Michael Pedicone alla batteria.\nTracce.\nVersione 1 (CD)\nVersione 2 (download digitale)"}
{"id": "4193583", "revid": "1573940", "url": "https://it.wikipedia.org/wiki?curid=4193583", "title": "Chiesa di San Bartolomeo (Caserta)", "text": "La chiesa di San Bartolomeo \u00e8 una chiesa di Caserta.\nChiesa situata nella popolosa frazione di Centurano, \u00e8 una costruzione risalente al XII secolo, come riferisce la bolla di Papa Alessandro III del 1178. La facciata della chiesa \u00e8 caratterizzata da un impaginato molto semplice, sul quale vi sono un grande portale in pietra chiara e un timpano triangolare con all'interno un bassorilievo in stucco oltre ad un finestrone sovrastante. La torre campanaria, che termina con una bifora, \u00e8 suddivisa in tre registri. L'interno della chiesa \u00e8 a navata unica con un pregevole paliotto e la mensa in marmo su colonnine."}
{"id": "4193589", "revid": "768068", "url": "https://it.wikipedia.org/wiki?curid=4193589", "title": "Falcinelli", "text": ""}
{"id": "4193590", "revid": "587852", "url": "https://it.wikipedia.org/wiki?curid=4193590", "title": "Jean-Christophe Balouet", "text": "Biografia.\nCollabor\u00f2 a lungo con Storrs Olson dello Smithsonian Institution nell'ambito della ricerca paleornitologica sugli uccelli estinti della Nuova Caledonia, nella regione sudoccidentale dell'Oceano Pacifico."}
{"id": "4193593", "revid": "647919", "url": "https://it.wikipedia.org/wiki?curid=4193593", "title": "Regione Licca-Segna", "text": ""}
{"id": "4193596", "revid": "1543377", "url": "https://it.wikipedia.org/wiki?curid=4193596", "title": "AHL All-Star Classic", "text": "L'AHL All-Star Classic, noto anche come AHL All-Star Game, \u00e8 un evento a cadenza annuale organizzato dalla American Hockey League fra i migliori giocatori della lega. La prima edizione si svolse nel corso della stagione 1941-42 per poi ritornare in calendario dalla stagione 1954-55 fino a quella 1959-60. La AHL reintrodusse l'All-Star Classic a partire dalla stagione 1994-95, mentre dall'anno successivo fu introdotta la gara di abilit\u00e0 \"Skills competition\". Per diverse stagioni sotto il nome di PlanetUSA militarono tutti i migliori giocatori non provenienti dal Canada. Per la prima volta nel 2016 si svolse un mino torneo fra le formazioni delle quattro divisioni della lega."}
{"id": "4193598", "revid": "125668172", "url": "https://it.wikipedia.org/wiki?curid=4193598", "title": "Abbazia di San Pietro ad Montes", "text": "L'abbazia di San Pietro ad Montes era un'abbazia benedettina di Caserta.\nCi\u00f2 che resta del complesso monastico benedettino con basilica in stile romanico, \u00e8 situato ai piedi del Monte Virgo nel territorio di Piedimonte di Casolla , frazione del Comune di Caserta, lungo la strada che conduce a Casertavecchia . Una vecchia tradizione ripresa dal Pratilli e dal Giustiniani ma sulla quale non vi sono testimonianze archeologiche \"in situ\", riteneva che la basilica fosse stata realizzata nel luogo ove in epoca romana sorgeva un tempio dedicato a Giove Tifatino. Resti di un tempio dedicato al padre degli dei sono stati ritrovati, invece, nel 1997 a qualche chilometro di distanza nel territorio del comune di Casagiove. \u00c8 molto probabile per\u00f2 che da questo tempio derivi parte del materiale di spoglio con il quale \u00e8 stata costruita la basilica.\nStoria.\nLe prime notizie storiche sull'abbazia risalgono al 1165, allorquando Roberto, conte di Caserta, concesse alcuni privilegi al complesso monastico. Tuttavia le caratteristiche strutturali dell'edificio, che rimandano al modello dettato dall'abate Desiderio, fanno ritenere che il nucleo principale sia stato realizzato nella seconda met\u00e0 dell'XI secolo, lo stesso periodo in cui fu costruita la cattedrale di San Michele Arcangelo in Casertavecchia. L'abbazia appartenne ai padri benedettini fino al 1435, anno della morte dell'abate Ruggiero, allorquando il complesso fu concesso \"in commenda\" a Tommaso Latro, esponente di una nobile famiglia casertana. Trascurato dai successivi abati risorse per breve tempo grazie all'abate commendatario Tommaso Ruffo, che nel 1730 la affid\u00f2 ai padri della Congregazione della dottrina cristiana. Nel 1795 fu riconosciuta regio patronato e i suoi beni furono incorporati nella Reale amministrazione di san Leucio. Nel 1866 il convento fu soppresso e da allora la struttura \u00e8 stata utilizzata per gli scopi pi\u00f9 diversi. Nel 1895 l'edificio fu dichiarato monumento nazionale. Durante la seconda guerra mondiale il convento fu occupato dagli sfollati del fronte di Cassino che danneggiarono i locali e la chiesa. Dopo il conflitto la chiesa \u00e8 stata restaurata e il convento \u00e8 stato utilizzato dall'Ordine delle suore oblate del Sacro Cuore, che vi hanno soggiornato fino al 1990. Oggi il complesso monastico \u00e8 utilizzato in comodato d'uso come struttura semiresidenziale da un Centro terapeutico per la lotta alla tossicodipendenza ed \u00e8 visitabile solo dietro precisa richiesta e per gruppi selezionati o in occasione di manifestazioni culturali.\nArchitettura e arte.\nLa basilica, addossata alle pendici del monte, che ne ha condizionato la distribuzione planimetrica, si presenta con pianta rettangolare, senza transetto e con absidi cieche, un tempo affrescate, addossate alla roccia calcarea. Essa \u00e8 a tre navate separate da dodici colonne di granito e porfido sormontate da capitelli ionici, corinzi e compositi che sostengono archi a tutto sesto. Sia le colonne che i capitelli sono di probabile provenienza dal tempio di epoca romana.\nLa facciata in tufo a doppio spiovente prospetta verso il fondovalle ed \u00e8 racchiusa in un piccolo cortile interno, probabilmente eretto nel corso del settecento, che la nasconde alla vista. Essa \u00e8 preceduta da una alta gradinata e da un portico del XIII secolo a cinque campate con volta a crociera impostato su pilastri di tufo e di cotto che definiscono tre archi a tutto sesto. Nella parte alta presenta un timpano e tre monofore a tutto sesto.\nInteressante il portale d'ingresso con iscrizione dedicatoria a San Pietro ove si invoca la protezione del santo, la cui figura \u00e8 dipinta ad affresco nella lunetta sovrastante. All'interno sono presenti diverse tracce di affreschi, risalenti alla fine dell'XI secolo, che rappresentano episodi tratti dall'Antico e dal Nuovo Testamento (una Nativit\u00e0, tre scene della Madonna in trono col Bambino e santi, episodi della Vita di Ges\u00f9 e una crocifissione). Ancora leggibili sono parte del giudizio universale sulla controfacciata, il ciclo pittorico sulla parete occidentale della navata maggiore e quelli sui muri delle navate laterali. Rilevanti le affinit\u00e0 stilistiche e iconografiche con i pressoch\u00e9 coevi affreschi della basilica di Sant'Angelo in Formis. Di epoca posteriore, invece, sono gli affreschi sulle pareti esterne del portico (fine del XIV secolo) e sulle pareti della navata orientale (con ogni probabilit\u00e0 del XVI secolo).\nAffiancato alla chiesa il possente campanile in rovina, a pianta quadrata, anch'esso in tufo e materiali di spoglio, seppure di successiva realizzazione. Ancora oggi evidente \u00e8 l'originario carattere difensivo della struttura che nonostante le precarie condizioni di conservazione mostra ancora sul lato meridionale una bella bifora con capitello (prob. del XIII secolo)."}
{"id": "4193600", "revid": "108600165", "url": "https://it.wikipedia.org/wiki?curid=4193600", "title": "Granito rosa di Baveno", "text": "Il granito rosa \u00e8 un tipo di granito, estratto dalle cave di Baveno sul Lago Maggiore dal XIX secolo; \u00e8 uno dei graniti pi\u00f9 utilizzati per l'edilizia e la decorazione.\nMorfologia.\nGranito a grana medio-grossa omogenea, di colore rosa uniforme legato alla colorazione del K-feldspato. Composizione mineralogica: K-feldspato (pi\u00f9 abbondante rispetto al Montorfano bianco), quarzo, plagioclasio (oligoclasio), biotite; fluorite, mica bianca, zeoliti, epidoto, allanite, zircone e magnetite.\nPertinenza geologica.\nMagmatismo tardo-Varisico (280 Ma)\nStoria.\nGi\u00e0 a partire dal XVI secolo il granito, di cui \u00e8 ricco il versante orientale del Mottarone, venne utilizzato massicciamente, soprattutto nell'architettura lombarda. Nel corso dei secoli questa pregiata roccia fu esportata anche all'estero, inizialmente sfruttando i numerosi corsi d'acqua accessibili dalla zona.\nLa cittadina di Baveno \u00e8 da sempre rinomata per il suo pregiato granito rosa che si pu\u00f2 ritrovare in innumerevoli costruzioni sparse per il mondo; l'arco della Pace e la galleria Vittorio Emanuele II a Milano, le colonne dell'Opera di Parigi, la chiesa di San Carlo a Vienna, il monumento di Cristoforo Colombo a New York e il palazzo Reale di Bangkok ne sono alcuni illustri esempi.\nNel tratto di strada che da Baveno giunge alla frazione di Feriolo sono numerose le cave che si susseguono, caratterizzandone l'intero contesto ambientale. Da segnalare che nelle cave, oltre al prezioso granito rosa, si possono trovare circa 60 specie di minerali diversi, ad alcuni dei quali Baveno ha dato il nome: ne sono un esempio la bavenite, la bazzite e la fluorite.\nA partire dalla met\u00e0 del 1800 l'estrazione e l'esportazione di Granito rosa di Baveno per edilizia civile e monumenti ebbe un notevole sviluppo grazie all'imprenditore svizzero Nicola Della Casa, primo in Italia ad applicare la lavorazione meccanica ai graniti.\nSul lungolago di Baveno il monumento dedicato ai \"picasass\", gli scalpellini locali, rende omaggio ai lavoratori della pietra che hanno onorato Baveno in tutto il mondo.\nPrincipali impieghi.\nEdilizia civile e industriale, arredo urbano, arredamento, arte funeraria e monumenti."}
{"id": "4193605", "revid": "1305772", "url": "https://it.wikipedia.org/wiki?curid=4193605", "title": "Vellani", "text": "Vellani:"}
{"id": "4193606", "revid": "6923", "url": "https://it.wikipedia.org/wiki?curid=4193606", "title": "Vertigo Films", "text": "La Vertigo Film \u00e8 una casa di produzione e di distribuzione cinematografica britannica con sede a Londra, guidata dal direttore Rupert Preston.\nStoria.\nLa Vertigo Films nasce nel 2002 a Londra grazie al produttore Allan Niblo, al regista Nick Love, al distributore Rupert Preston ed all'imprenditore Rob Morgan.\nLa societ\u00e0 nasce per poter distribuire i due film \"The Football Factory\" e \"It's All Gone Pete Tong\"."}
{"id": "4193608", "revid": "1305772", "url": "https://it.wikipedia.org/wiki?curid=4193608", "title": "Convenzione di Roma", "text": "La convenzione di Roma (CR) \u00e8 relativa alla protezione degli artisti interpreti o esecutori, dei produttori di fonogrammi e degli organismi di radiodiffusione.\nVi parteciparono 92 paesi, le lingue ufficiali furono il francese, l'inglese e lo spagnolo.\nFu firmata il 26 ottobre 1961 ed entr\u00f2 in vigore in Italia l'8 aprile 1975.\nGli articoli.\nL'articolo 2 elenca i soggetti verso cui \u00e8 rivolta la Convenzione:\nL'articolo 5 descrive i criteri per riconoscere i produttori di fonogrammi rispetto ai quali gli stati gli stati partecipanti si assumono l'obbligo convenzionale:\nL'articolo 6 descrive quali organismi di filodiffusione sono interessati alla convenzione: \nL'articolo 7 descrive la protezione minima degli artisti interpreti ed esecutori:\nL'articolo 9 sancisce che ogni stato contraente pu\u00f2, con la propria legislazione nazionale estendere la propria legislazione nazionale.\nL'articolo 10 descrive i diritti dei produttori di fonogrammi: essi hanno il diritto di autorizzare o di vietare la riproduzione diretta o indiretta dei loro fonogrammi.\nL'articolo 13 tratta dei diritti degli organismi di radiodiffusione che possono autorizzare o impedire:\nL'articolo 14 fissa la durata di tali diritti a 20 anni a decorrere da:\nL'importanza della Convenzione di Roma deve la sua importanza al fatto che prima del 1961 mancava un riconoscimento internazionale dei diritti dei produttori di fonogrammi.\nIl produttore veniva tutelato solo all'interno di alcuni ordinamenti nazionali come, ad esempio, avveniva in Italia e Inghilterra ma era privo di tutela in altri paesi, come la Francia.\nIn quegli anni lo sviluppo tecnologico aveva portato alla creazione di nuovi metodi per la duplicazione e distribuzione dei fonogrammi, nasce quindi la necessit\u00e0 di nuove leggi che regolino e proteggano i produttori di fonogrammi, gli artisti interpreti e esecutori e gli organismi di filodiffusione.\nAltre convenzioni internazionali.\nA livello internazionale, la disciplina del diritto d'autore \u00e8 regolata da altri accordi internazionali: primo fra tutti, la Convenzione di Berna del 1886 (attualmente in vigore nel testo approvato a Parigi nel 1971); seguono la Convenzione universale del diritto d'autore di Ginevra del 1952 e l'Accordo adottato a Stoccolma nel 1967 (ovviamente tutte queste convenzioni sono state modificate, integrate e ratificate all'interno di ogni singolo Stato aderente).\nLa tutela internazionale del produttore di fonogrammi \u00e8 sancita inoltre nei pi\u00f9 recenti trattati emessi in seno all'Organizzazione Mondiale per la Propriet\u00e0 Intellettuale (OMPI), il WIPO Performances and Phonograms Treaty (WPPT) e il WIPO Copyright Treaty (WCT).\nQuesti due trattati sono stati adottati al seguito della Conferenza Diplomatica su alcune questioni di diritto d'autore e diritti connessi, organizzata e patrocinata dal WIPO nel 1996 a Ginevra.\nIl WCT introduce a livello internazionale la tutela della propriet\u00e0 intellettuale sui programmi per computer e sulle banche di dati mentre il WPPT tutela i diritti dei produttori di fonogrammi, definiti come coloro che procedono alla prima fissazione del suono, e degli artisti interpreti ed esecutori."}
{"id": "4193609", "revid": "1305772", "url": "https://it.wikipedia.org/wiki?curid=4193609", "title": "Verzocchi", "text": "Verzocchi:"}
{"id": "4193610", "revid": "281944", "url": "https://it.wikipedia.org/wiki?curid=4193610", "title": "Societ\u00e0 del Giardino", "text": "La Societ\u00e0 del Giardino \u00e8 un club per gentiluomini di Milano.\nStoria.\nIl Circolo fu fondato nel 1783 da un gruppo di 22 cittadini milanesi, radunati da Francesco Bolchini (che sar\u00e0 il primo presidente), allo scopo di riunirsi in locali all'aperto per giocare alle bocce. Il gruppo \u00e8 composto da borghesi e non ha pretese culturali o politiche.\nLa prima sede \u00e8 stata \u201coltre l'osteria della Stadera alla fine del corso di Porta Orientale\u201d. \nDal 1786 al 1789 i soci prendono in locazione un terreno alla Cavalchina (oggi Via Manin), mentre nel 1790 trovano una sede provvisoria nell'ex Casa dei Vecchi a San Giovanni sul Muro.\nDal 1791 al 1794 la sede del circolo \u00e8 presso il vicolo dei Ponzi fuori Porta Nuova, (oggi via Turati).\nNel 1794 la Societ\u00e0 si trasferisce in Contrada dei Due Muri, dove viene presa in locazione una casa con giardino di propriet\u00e0 del socio Gaetano Belloni.\nNel 1798 viene redatto il primo statuto.\nNel 1801 viene il club si trasferisce in via Clerici, all'attuale n. 2.\nLa Societ\u00e0, oltre al gioco alle bocce e a quello d'azzardo, organizza serate dedicate alla \u201cconversazione\u201d, balli e concerti.\nTra i soci nel 1808 compare il poeta Carlo Porta.\nNegli anni immediatamente precedenti alla restaurazione, la Societ\u00e0 del Giardino vede l'ingresso di qualche aristocratico, anche se l'atmosfera rimane sempre semplice ed informale. Nei primi anni dopo la restaurazione, quando il governo austriaco cerca un accordo con gli esponenti pi\u00f9 significativi della societ\u00e0 milanesi, numerosi esponenti del governo entrano nel circolo, e la Societ\u00e0 del Giardino diventa, con la Scala, un luogo per il confronto fra i governanti austriaci e futuri patrioti come Carlo De Cristoforis (che scriveva sul Il Conciliatore), Giuseppe Arconati Visconti, Gaspare Rosales d\u2019Ordogno, Antonio Belgioioso ed Emilio Belgioioso, Francesco Simonetta.\nNel 1819 il circolo, cresciuto nel numero di soci, nelle attivit\u00e0 e nel prestigio, acquista Palazzo Spinola posto in vendita dagli eredi di Francesco Cusani, lo ristruttura e lo adibisce a nuova sede. \nDopo i primi moti risorgimentali del 1821, l'attivit\u00e0 della Societ\u00e0 diventa sempre pi\u00f9 filo austriaca, tanto che nel Giugno 1825, in occasione della visita a Milano dell'imperatore d'Austria Francesco I, viene organizzato un grande ballo in suo onore con la presenza della Corte. \nNel 1853, in seguito agli attentati mazziniani ai soldati austriaci, i locali del circolo vengono chiusi per un mese, dal 6 febbraio al 14 marzo: si tratta dell'unico periodo di chiusura in tutta la sua storia. \nNel 1883 viene sacrificata una parte del giardino per costruire la Sala d'Armi.\nNell'Agosto 1943 i bombardamenti alleati distruggono la Sala d'Oro e la Sala d'Argento di Palazzo Spinola.\nSede.\nIl Circolo dal 1819 ha sede a Palazzo Spinola, sito in Via San Paolo, 10.\nIl palazzo fu fatto costruire dal banchiere genovese Leonardo Spinola - gi\u00e0 \"ragazzo di bottega\" del banchiere e commerciante genovese Tommaso Marino - e fu terminato nel 1597.\nAttivit\u00e0.\nOltre ad offire le attivit\u00e0 usuali per i club per gentiluomini, la Societ\u00e0 del Giardino \u00e8 celebre per la sua scuola di scherma, fondata nel 1882, una delle pi\u00f9 antiche e prestigiose d'Italia.\nOggi il circolo conta 570 soci, tutti uomini."}
{"id": "4193611", "revid": "1544245", "url": "https://it.wikipedia.org/wiki?curid=4193611", "title": "Alfred Aetheling", "text": "Figlio di Etelredo II d'Inghilterra e Emma di Normandia, fugg\u00ec nel 1013 dalle truppe di Sweyn I di Danimarca, che avevano invaso l'Inghilterra, e si rifugi\u00f2 con la madre Emma e il fratello Edoardo, in Normandia, presso la corte dello zio Roberto I.\nNel 1035 torn\u00f2 in Inghilterra per prendere il trono, ma fu catturato dalle truppe di Godwin del Wessex, che lo consegn\u00f2 ad Aroldo I, che per rendere nulla la sua pretesa lo accec\u00f2.\nAlfred mor\u00ec poco dopo, probabilmente nel 1036, in seguito alle ferite riportate durante la prigionia in Inghilterra."}
{"id": "4193612", "revid": "880848", "url": "https://it.wikipedia.org/wiki?curid=4193612", "title": "Paleornitologia", "text": "La Paleornitologia, nota anche come Paleontologia aviaria, \u00e8 la disciplina scientifica che studia l'evoluzione degli uccelli e i loro esemplari fossili.\nUnisce le competenze dell'Ornitologia e della Paleontologia.\nLa Paleornitologia nacque con la scoperta dell\"'Archaeopteryx\". La relazione tra rettili ed uccelli e con i loro antenati, i dinosauri teropodi sono aspetti importanti della ricerca paleornitologica. \nAltre aree di interesse sono i primi uccelli marini quali \"Ichthyornis\" e \"Hesperornis\".\nCelebri paleornitologi furono Storrs Olson, Alexander Wetmore, Alan Feduccia, Philip Ashmole, Pierce Brodkorb, Trevor H. Worthy, Zhou Zhonghe, Gerald Mayr, Bradley C. Livezey e David Steadman."}
{"id": "4193613", "revid": "767487", "url": "https://it.wikipedia.org/wiki?curid=4193613", "title": "Seymour Hicks and Ellaline Terriss", "text": "Seymour Hicks and Ellaline Terriss \u00e8 un cortometraggio muto del 1913 diretto da Leedham Bantock, che presenta sullo schermo due popolari attori teatrali degli anni dieci, Ellaline Terriss e Seymour Hicks. Marito e moglie nella vita, i due lavorarono in coppia sia per il teatro che per lo schermo.\nIl cortometraggio \u00e8 il debutto registico di Bantock.\nProduzione.\nIl film fu prodotto dalla Zenith Film Company nel 1913.\nDistribuzione.\nDistribuito dalla Zenith Film Company, usc\u00ec nelle sale cinematografiche britanniche nel maggio 1913."}
{"id": "4193618", "revid": "767487", "url": "https://it.wikipedia.org/wiki?curid=4193618", "title": "Savona Foot-Ball Club 1981-1982", "text": "Questa voce raccoglie le informazioni riguardanti il Savona Foot-Ball Club nelle competizioni ufficiali della stagione 1981-1982.\nStagione.\nNella stagione 1981-1982 il Savona disput\u00f2 il quarto campionato di Serie C2 della sua storia.\nMaglie e sponsor.\nLo sponsor ufficiale per la stagione 1981-1982 fu Pioneer.\nOrganigramma societario.\nArea direttiva\nArea tecnica"}
{"id": "4193622", "revid": "647919", "url": "https://it.wikipedia.org/wiki?curid=4193622", "title": "Liceo ginnasio statale Giulio Cesare", "text": ""}
{"id": "4193626", "revid": "904368", "url": "https://it.wikipedia.org/wiki?curid=4193626", "title": "Uro\u0161 Radakovi\u0107", "text": "Caratteristiche tecniche.\nDifensore centrale, grazie alla sua buona tecnica ha anche la possibilit\u00e0 di giocare nella mediana. Forte fisicamente, sa imporsi sia nella marcatura a uomo che nella gestione della zona.\nCarriera.\nClub.\nCresciuto calcisticamente nel vivaio della Stella Rossa, viene scoperto da Salvatore Bagni, ex consulente di mercato del Bologna, che nell'estate 2011 lo preleva dal club serbo, girandolo subito in prestito al Novi Sad per la stagione 2011-2012, in attesa del compimento della maggiore et\u00e0.\nIl Bologna ha ufficializzato il suo ingaggio il 18 agosto 2012, dopo aver versato 265.000 \u20ac nelle casse della Stella Rossa.\nIl 28 novembre 2012 fa il suo esordio con la maglia rossoblu nella partita di Coppa Italia Bologna-Livorno, terminata con il punteggio di 1-0.\nPer la stagione 2015-2016, si trasferisce al Sigma Olomouc, che lo acquisisce a titolo definitivo il 1\u00ba luglio 2016.\nNazionale.\nEsordisce nella Serbia Under-21 il 6 febbraio 2013, giocando i primi 45 minuti nella partita amichevole tenutasi a Netanya contro Israele Under-21.\nStatistiche.\nPresenze e reti nei club.\n\"Statistiche aggiornate al 10 luglio 2016.\""}
{"id": "4193627", "revid": "287204", "url": "https://it.wikipedia.org/wiki?curid=4193627", "title": "Distretti di Tallinn", "text": "I Distretti di Tallinn (in estone \"Linnaosad\", sg. \"Linnaosa\") sono le otto sottodivisioni amministrative della citt\u00e0 di Tallinn.\nNomi e funzioni dei distretti.\nGli otto distretti sono : Haabersti, Kesklinn, Kristiine, Lasnam\u00e4e, Mustam\u00e4e, N\u00f5mme, Pirita, P\u00f5hja.\nPer espletare le funzioni del governo locale nel modo migliore, Tallinn \u00e8 stata divisa in 8 distretti amministrativi (in estone \"linnaosad\", sg. - \"linnaosa\"). Alle amministrazioni dei distretti \u00e8 demandato l'espletamento delle funzioni previste dagli statuti di Tallinn nell'area urbana di loro competenza.\nIl governo di ogni distretto \u00e8 affidato ad un presidente (in estone \"linnaosavanem\"), nominato dall'esecutivo cittadino su proposta del sindaco, sentiti i consigli amministrativi dei distretti interessati.\nI Consigli forniscono raccomandazioni all'esecutivo della citt\u00e0 ed al Consiglio comunale per organizzare al meglio l'esercizio delle funzioni amministrative sul territorio."}
{"id": "4193632", "revid": "287204", "url": "https://it.wikipedia.org/wiki?curid=4193632", "title": "Uros Radakovi\u0107", "text": ""}
{"id": "4193637", "revid": "2166030", "url": "https://it.wikipedia.org/wiki?curid=4193637", "title": "Alice di Monferrato", "text": "Biografia.\nInfanzia.\nSia secondo il \"Recueil des historiens des croisades. Historiens occidentaux. Tome second\", che secondo la \"Chroniques d'Amadi et de Strambaldi. T. 1\", Alice era figlia del marchese del Monferrato, Guglielmo VI e della sua seconda moglie (sposata prima del 1202, come da documento n\u00b0 136 del \"Regesto dei Marchesi di Saluzzo 1091-1340\"), Berta di Clavesana (1180 \u2013 1224), figlia di Bonifacio, Marchese di Clavesana e Conte di Cortemiglia.\nSecondo il \"Sicardi Episcopi Cremonensis Cronica\", Guglielmo VI del Monferrato era figlio di Bonifacio I degli Aleramici, marchese del Monferrato e re di Tessalonica, e della di lui prima moglie Elena di Busca, come ci viene confermato dal \"Monumenta Aquensia, Pars II, Historiam Aquensem,Monferratensem ac Pedemontanam\"\nAlice era sorella di Bonifacio II del Monferrato ed era nipote del re di Tessalonica, Demetrio del Monferrato.\nSecondo la \"Chroniques d'Amadi et de Strambaldi. T. 1\", suo padre era cugino dell'imperatore, Federico II di Svevia\nMatrimonio.\nRientrato da San Giovanni d'Acri, nella primavera del 1229, Federico II diede Alice in moglie al re di Cipro, Enrico I (1218 \u2020 1253), che sia secondo \"Les familles d'outre-mer\", che il \"Recueil des historiens des croisades. Historiens occidentaux. Tome second\", Enrico era l'unico figlio maschio del secondo re di Cipro della dinastia dei Lusignano, Ugo I e di Alice di Champagne, che, ancora secondo il \"Recueil des historiens des croisades. Historiens occidentaux. Tome second\", era la figlia secondogenita della regina di Gerusalemme, Isabella di Gerusalemme e del suo terzo marito, il conte di Champagne, Enrico II, che, secondo la \"Chronica Albrici Monachi Trium Fontium\", Enrico era il figlio maschio primogenito del Conte di Champagne (conte di Troyes e conte di Meaux) e di Brie, Enrico I il Liberale e di Maria di Francia, che, sia secondo il cronista e monaco benedettino inglese, Matteo di Parigi, che secondo la \"Chronica Albrici Monachi Trium Fontium\", Maria era la figlia primogenita di Luigi VII, detto il Giovane, re di Francia, e della duchessa d'Aquitania e Guascogna e contessa di Poitiers, Eleonora d'Aquitania, che, ancora secondo la \"Chronica Albrici Monachi Trium Fontium\", era la figlia primogenita del duca di Aquitania, duca di Guascogna e conte di Poitiers, Guglielmo X il Tolosano e della sua prima moglie, A\u00e9nor di Ch\u00e2tellerault (\u2020 dopo il 1130), figlia del visconte Americo I di Ch\u00e2tellerault e della Maubergeon, che al momento della sua nascita era l'amante di suo nonno Guglielmo IX il Trovatore. \nAlice a Enrico I non diede figli.\nSecondo \"Les familles d'outre-mer\", questo matrimonio era solo nelle intenzioni di Federico II; pare che Alice arriv\u00f2 a Cipro solo nel 1331, quando suo marito era a San Giovanni d'Acri.\nRegina di Cipro.\nAlice, secondo il \"Recueil des historiens des croisades. Historiens occidentaux. Tome second\", fu incoronata regina; la coppia per\u00f2 non visse a lungo assieme, visto che suo marito nel 1231, si rec\u00f2 nel regno di Gerusalemme e fece rientro a Cipro nel 1232, per combattere i partigiani dell'imperatore.\nMorte.\nAlice, che si trovava con gli imperiali si trov\u00f2 nel castello di Kyrenia, assediato dalle truppe del marito; durante l'assedio si ammal\u00f2 e, nel 1233, mor\u00ec.\nSecondo la \"Chronique de l'\u00cele de Chypre\" di Florio Bustron, la salma della regina fu consegnata a Enrico, portata a Nicosia e sepolta con tutti gli onori nella cattedrale di Santa Sofia."}
{"id": "4193644", "revid": "2166030", "url": "https://it.wikipedia.org/wiki?curid=4193644", "title": "Alice di Champagne", "text": "Biografia.\nInfanzia e giovinezza.\nSecondo il \"Recueil des historiens des croisades. Historiens occidentaux. Tome second\", Alice era la figlia secondogenita della regina di Gerusalemme, Isabella di Gerusalemme e del suo terzo marito, il conte di Champagne, Enrico II, che, secondo la \"Chronica Albrici Monachi Trium Fontium\", Enrico era il figlio maschio primogenito del Conte di Champagne (conte di Troyes e conte di Meaux) e di Brie, Enrico I il Liberale e di Maria di Francia, che, sia secondo il cronista e monaco benedettino inglese, Matteo di Parigi, che secondo la \"Chronica Albrici Monachi Trium Fontium\", Maria era la figlia primogenita di Luigi VII, detto il Giovane, re di Francia, e della duchessa d'Aquitania e Guascogna e contessa di Poitiers, Eleonora d'Aquitania, che, ancora secondo la \"Chronica Albrici Monachi Trium Fontium\", era la figlia primogenita del duca di Aquitania, duca di Guascogna e conte di Poitiers, Guglielmo X il Tolosano e della sua prima moglie, A\u00e9nor di Ch\u00e2tellerault (\u2020 dopo il 1130), figlia del visconte Americo I di Ch\u00e2tellerault e della Maubergeon, che al momento della sua nascita era l'amante di suo nonno Guglielmo IX il Trovatore.\nIsabella di Gerusalemme, secondo gli \"Annali genovesi di Caffaro e de' suoi continuatori\", era la figlia del re di Gerusalemme, Amalrico I e di Maria Comnena, che ancora secondo gli \"Annali genovesi di Caffaro e de' suoi continuatori\", era la figlia di Giovanni Comneno, nipote dell'imperatore, Manuele I Comneno (figlio di Andronico Comneno (figlio di Giovanni II), fratello di Manuele), che, per qualche tempo fu \"dux\" bizantino di Cipro, e di Maria Taronitissa. Isabella era sorellastra del re di Gerusalemme, Baldovino IV e della regina di Gerusalemme, Sibilla.\nSuo padre, Enrico II di Champagne, nipote sia del re d'Inghilterra, Riccardo Cuor di Leone che del re di Francia, Filippo II Augusto, comandanti della terza crociata, nel 1192, divenne il terzo marito di sua madre Isabella, che era in attesa di un figlio dal suo precedente marito, Corrado di Monferrato; nacque una femmina, sorellastra di Alice, Maria.\nDopo la nascita della terza figlia, nel 1196, i suoi genitori, secondo lo storico britannico, Peter W. Edbury, nel suo \"The Kingdom of Cyprus and the Crusades, 1191-1374\", per sancire il buon rapporto con i Lusignano, re di Cipro, fecero un patto matrimoniale con Amalrico di Lusignano, per il quale i tre figli maschi di Amalrico avrebbero sposato le tre figlie di Enrico e Isabella; secondo questo accordo, Alice avrebbe dovuto sposare, Giovanni, il secondogenito di Amalrico.\nSuo padre, Enrico II di Champagne, mor\u00ec nel (1197); ancora secondo Edbury, Enrico mor\u00ec ad Acri nel settembre 1197 per un incidente, a causa del cedimento di una ringhiera che lo fece precipitare da una finestra; secondo gli Obituaires de Sens Tome I.1, Eglise cath\u00e9drale de Sens, Obituaire du xiii si\u00e8cle, Enrico (Henricus comes Campanie) mor\u00ec il 6 settembre (September VIII Idus) del 1197.\nDopo la morte di Enrico, suo terzo marito, Isabella fu data in moglie per la quarta volta ad Amalrico di Lusignano che divenne re di Gerusalemme \"jure uxoris\", e continu\u00f2 a regnare sul regno di Cipro. Per ci\u00f2 che riguarda la contea di Champagne, fu retta dalla madre di Enrico, Maria di Francia, per conto delle eredi di Enrico (tra cui Alice), ma, alla morte di Maria, all'inizio del 1198, il re di Francia, Filippo Augusto, concesse la contea al fratello di Enrico, Tebaldo, come ci viene riportato nel \"Recueil des historiens des croisades. Historiens occidentaux.\".\nDal quarto matrimonio di sua madre, Isabella con Amalrico, nacquero: Sibilla, Melisenda e Amalrico.\nSua madre, Isabella mor\u00ec nel 1205, quattro giorni dopo il suo patrigno, Amalrico II, che era morto a San Giovanni d'Acri il 1\u00ba aprile 1205; la \"Chronique d'Ernoul et de Bernard le Tr\u00e9sorier\" riporta la morte di entrambi i regnanti (\"li rois Haimeris fu mors\"), mentre il \"Regesta Regni Hierosolymitani 1097-1291\", riporta la morte di Amalrico, a Haifa, il primo aprile circa due mesi dopo il figlio ultimogenito, anche lui di nome Amalrico.\nIl regno di Gerusalemme pass\u00f2 alla sorellastra, Maria di Monferrato, figlia di sua madre, Isabella I, e del suo secondo marito, Corrado di Monferrato, sotto la reggenza di un suo zio (fratellastro di sua madre), Giovanni di Ibelin; questa successione viene confermata sia dalla \"Chronique d'Ernoul et de Bernard le Tr\u00e9sorier\", che dal \"Regesta Regni Hierosolymitani 1097-1291\".\nNel dicembre 1207, Alice, dopo la morte della sorella primogenita, Maria, fu fidanzata con l'unico maschio, rimasto in vita, di Amalrico II e della sua prima moglie Eschiva di Ibelin, Ugo, gi\u00e0 re di Cipro, con la clausola, che se Alice fosse deceduta, prima del matrimonio, avrebbe sposato quella che era stata la sua prima fidanzata, Filippa, come ci viene confermato dal documento n\u00b0 823 del \"Regesta Regni Hierosolymitani 1097-1291\".\nPrimo matrimonio.\nPrima del settembre 1210 venne celebrato il matrimonio di Alice con Ugo I, che, come ci conferma la \"Chroniques d'Amadi et de Strambaldi. T. 1\", era figlio del re di Cipro, Amalrico II di Lusignano, e della sua prima moglie Eschiva di Ibelin, che, secondo \"Les familles d'outre-mer\", era figlia di Baldovino di Ibelin ( \u2020 1187), signore di Ibelin e signore di Ramla, e di Richilde di Bethsan, figlia di Guermond, signore di Bethsan.; il matrimonio viene confermato dalla \"Chronica Albrici Monachi Trium Fontium\", per cui Alice divenne Regina consorte di Cipro.\nAl momento del matrimonio, Ugo I era ancora sotto la reggenza di Gualtiero de Montfaucon (ucciso nella battaglia di Satalia, 20 giugno 1212), marito di sua sorella, Borgogna (1178 c. - 1210 c.).\nRegina di Cipro.\nNel 1217, suo marito, Ugo I, ader\u00ec alla quinta crociata, bandita da papa Onorio III nell'agosto 1217 per riconquistare i territori perduti nel 1188, e, sbarcando a San Giovanni d'Acri si un\u00ec al re d'Ungheria, Andrea II, al duca d'Austria e duca di Stiria, Leopoldo VI di Babenberg e a Giovanni di Brienne, re di Gerusalemme, come descritto nel livre XXXI, chap. X, del \"Recueil des historiens des croisades. Historiens occidentaux. Tome second\", e con Ugo erano anche i fratelli, Giovanni e Filippo di Ibelin.\nDopo aver assediato la fortezza sul Monte Tabor, senza ottenere risultati, i Crociato rientrarono in Acri e dopo circa un mese, gli ungheresi e gli austriaci fecero rientro nei loro feudi, mentre Ugo, secondo la \"Chroniques d'Amadi et de Strambaldi. T. 1\", si rec\u00f2 a a Tripoli, per partecipare al matrimonio della sua sorellastra, Melisenda con Boemondo IV di Antiochia.\nDopo il matrimonio della sorellastra, a Tripoli in Siria, nel 1218, sempre secondo la \"Chroniques d'Amadi et de Strambaldi. T. 1\", suo marito, Ugo I, si ammal\u00f2 e, non molto tempo dopo mor\u00ec, e, ancora secondo la \"Chroniques d'Amadi et de Strambaldi. T. 1\", fu tumulato nella chiesa degli Ospitalieri di San Giovanni di Gerusalemme di Tripoli ed in seguito fu portato nella chiesa degli Ospitalieri di San Giovanni di Gerusalemme di Nicosia.\nReggenza.\nA Ugo I succedette l'unico figlio maschio, Enrico, di nove mesi, sotto la reggenza di Alice, che secondo \"Les familles d'outre-mer\", per il governo del regno si affid\u00f2 ai suoi zii (fratellastri di sua madre), Filippo d'Ibelin e Giovanni di Ibelin, Signore di Beirut e connestabile di Gerusalemme, che furono reggenti per Enrico I, come conferma anche il documento III della \"Histoire de l'\u00eele de Chypre sous le r\u00e8gne des princes de la maison de Lusignan. 3\" ; Filippo e Giovanni fecero incoronare Enrico all'et\u00e0 di 7 anni.\nSecondo matrimonio.\nSecondo il \"Recueil des historiens des croisades. Historiens occidentaux. Tome second\", prima del 1225, Alice si spos\u00f2 in seconde nozze, sull'isola di San Tommaso che si trova di fronte a Tripoli, con Boemondo, figlio del Principe d'Antiochia e Conte di Tripoli, Boemondo IV e di Plaisance di Gibelletto (m. 1217).\nDopo il matrimonio, Alice ed il marito, decisero di togliere la reggenza del governo di Cipro a Filippo per darla a Aimery Barlais, ma Filippo fu sostenuto dalle altre autorit\u00e0 e Aimery dovette lasciare l'isola assieme d Alice che si stabil\u00ec in Siria. Il secondo matrimonio di Alice ebbe breve durata. fu sciolto per consanguineit\u00e0, nel 1228, come riporta la \"Chroniques d'Amadi et de Strambaldi. T. 1\".\nNel 1228, alla morte di Filippo, descritta dalla \"Chroniques d'Amadi et de Strambaldi. T. 1\", la reggenza pass\u00f2 al fratello, Giovanni; infatti quando l'imperatore, Federico II di Svevia, pass\u00f2 da Cipro per andare a prendere possesso del regno di Gerusalemme, fu ricevuto dal giovane re di Cipro, Enrico I e da Giovanni di Ibelin. Federico II appoggiando la richiesta di alcuni baroni favorevoli ad Alice, esautor\u00f2 Giovanni, nominando al suo posto cinque reggenti.\nDopo la partenza di Federico II per la Puglia, Giovanni di Ibelin, con i suoi armati della contea di Beirut, si riprese la reggenza, cacciando gli uomini dell'imperatore (la battaglia avvenuta a Cipro \u00e8 narrata dalla \"Chroniques d'Amadi et de Strambaldi. T. 1\"), mentre Alice si rec\u00f2 a San Giovanni d'Acri, per reclamare il trono di Gerusalemme, in quanto figlia di Enrico II ed Isabella; ma le fu contestato che il trono spettava a Corrado, figlio di Federico II e della defunta regina di Gerusalemme, Jolanda di Brienne.\nNel 1231, Alice, lasciata la Terra Santa, raggiunse la contea di Champagne e, ritenendo di poter accampare diritti sulla contea di Champagne, con l'appoggio di molti nobili della contea riprese la contestazione contro il cugino, il conte di Champagne, Tebaldo IV. Tebaldo IV, onde evitare di ricominciare una nuova guerra di successione, tra il 1232 ed il 1233, dovette tacitare Alice, pagando una cifra notevole (40.000 libbre), che fu prelevata dalle casse regie, per volere di Bianca di Castiglia e di suo figlio, il re di Francia, Luigi IX il Santo.\nAlice, secondo la \"Chroniques d'Amadi et de Strambaldi. T. 1\", fece ritorno in Palestina, nel 1235.\nTerzo matrimonio.\nSecondo le \"M\u00e9moires, 1218-1243 / Philippe de Novare\", Alice, nel 1241 circa aveva sposato in terze nozze, Raoul de Soissons, fratello del conte di Soissons; il matrimonio di Alice e Raoul viene riportato anche dalla \"Chroniques d'Amadi et de Strambaldi. T. 1\".\nNel 1242, Alice ed il marito Raoul, vennero designati come reggenti del regno di Gerusalemme, sino al raggiungimento della maggior et\u00e0 di Corrado, figlio di Federico II e della defunta regina di Gerusalemme, Jolanda di Brienne, come viene riportato dalla \"Chroniques d'Amadi et de Strambaldi. T. 1\".\nIn quello stesso anno, assieme al marito Raoul, si rec\u00f2 a Tiro, che era stata strappata alle truppe di Riccardo Filangieri che era rientrato in Puglia, per prenderne possesso; la conquista di Tiro e del suo castello viene descritta anche nelle \"M\u00e9moires, 1218-1243 / Philippe de Novare\".\nAnche il terzo matrimonio di Alice fu di breve durata; nel 1244, Alice ed il marito Raoul si separarono.\nMorte.\nLa reggente del regno di Gerusalemme, Alice mor\u00ec nel 1246 ad Acri, come riportato da \"Les familles d'outre-mer\"; la morte di Alice viene riportata anche dalla \"Chroniques d'Amadi et de Strambaldi. T. 1.\" che ricorda che reggente del regno di Gerusalemme divenne suo figlio, Enrico, gi\u00e0 re di Cipro.\nDiscendenza.\nUgo I di Cipro e Alice ebbero tre figli:\nAlice al suo secondo marito, Boemondo non diede figli.\nAlice al suo terzo marito, Raoul de Soissons non diede figli."}
{"id": "4193646", "revid": "287204", "url": "https://it.wikipedia.org/wiki?curid=4193646", "title": "Morris Six", "text": "La Six \u00e8 una serie di autovetture prodotta dalla Morris dal 1928 al 1954.\nMorris 6 (1928\u20131939).\nLa Morris 6 \u00e8 stata introdotta nel 1928 come modello successore della Morris Oxford Six. Aveva un motore in linea a sei cilindri da 2.468 cm\u00b3 di cilindrata. Questo propulsore era a valvole laterali, ed erogava 52 CV di potenza. La carrozzeria era torpedo o berlina quattro posti. Le sospensioni erano a balestra semiellittica sia all'avantreno che al retrotreno.\nMorris Six (1931-1935).\nNel 1931 venne lanciato un nuovo modello con motore in linea a sei cilindri. Questo propulsore aveva una cilindrata minore rispetto a quella del propulsore montato sul quasi omonimo modello contemporaneo. Tale modello venne denominato \"Morris Six\". Il propulsore della vettura aveva una cilindrata di 1.938 cm\u00b3 e derivava da quello installato sulla Oxford Six. Il modello era disponibile con un solo tipo di carrozzeria, berlina quattro porte. La velocit\u00e0 massima raggiunta dalla Six era di 96 km/h. Gi\u00e0 nel 1935 il modello venne ritirato dal mercato.\nMorris Six serie MS (1948-1954).\nLa \"Morris Six serie MS\" \u00e8 una vettura mid-size con motore in linea a sei cilindri prodotta dal 1948 al 1954. \u00c8 stato il primo modello con propulsore a sei cilindri che la Morris produsse dopo la seconda guerra mondiale, durante la quale la casa automobilistica britannica convert\u00ec i propri impianti alla produzione bellica, sospendendo temporaneamente l'assemblaggio di autovetture ad uso civile. Al momento del lancio, il modello era collocato sul mercato britannico ad un prezzo di 671 sterline.\nLa Six serie MS \u00e8 stata progettata da Alec Issigonis, ed era abbastanza simile alla Oxford MO, soprattutto per quanto concerneva la parte intorno al parabrezza e la coda. Il vano motore era pi\u00f9 grande per ospitare il motore a valvole in testa da 2.215 cm\u00b3 di cilindrata e con carburatore SU. La potenza erogata dal propulsore era 70 CV a 4.800 giri al minuto. La Six serie MS era pi\u00f9 lunga della Oxford MO. Il modello possedeva sospensioni anteriori indipendenti con barra di torsione, e posteriori ad assale rigido e balestre semiellittiche. Il cambio era manuale a quattro rapporti. Il modello era disponibile con un solo tipo di carrozzeria, berlina quattro porte. I freni erano idraulici a tamburo.\nUn motore simile a quello della Six serie MS, ma pi\u00f9 potente, fu installato sulla Wolseley 6/80.\nUn esemplare di Six serie MS fu provato dalla rivista \"The Motor\" nel 1950. Venne registrata una velocit\u00e0 massima di 132,8 km/h ed un'accelerazione da 0 a 97 km/h di 22,4 secondi. Il consumo di carburante fu di 14 L/100 km. Il modello utilizzato nel test costava 671 sterline incluse le tasse.\nNel 1953 fu lanciata una versione \"deluxe\", che era dotata di sedili in pelle ed impianto di riscaldamento.\nLa Six serie MS fu sostituita nel 1955 dalla Isis."}
{"id": "4193647", "revid": "1655335", "url": "https://it.wikipedia.org/wiki?curid=4193647", "title": "Psycho-Pass", "text": " \u00e8 un anime giapponese del 2012, scritto da Gen Urobuchi, prodotto da Production I.G e trasmesso su Fuji TV dall'ottobre 2012 nel blocco noitaminA. In Italia, l'anime \u00e8 pubblicato dalla Dynit. Dal 15 aprile 2013 la serie \u00e8 disponibile senza limiti di tempo in versione originale sottotitolata sul portale Popcorn TV ed \u00e8 stata trasmessa su Rai 4 dal 10 ottobre 2013 al 10 aprile 2014.\nLa serie \u00e8 inoltre disponibile sulla piattaforma streaming Netflix..\nLa seconda stagione della serie, della durata di 11 episodi, \u00e8 andata in onda dal 9 ottobre 2014 sempre su noitaminA. Questa \u00e8 stata trasmessa in Italia in simulcast da parte di VVVVID.\nLa serie \u00e8 continuata con il film \"Gekij\u014d-ban Psycho-Pass\", uscito nei cinema giapponesi a gennaio 2015. Nel 2019 \u00e8 uscita la trilogia di film ', seguita dalla terza stagione della serie, composta da 8 episodi e distribuita in Italia da Amazon Prime Video. Nel marzo 2020 \u00e8 uscito il film ' che conclude l'arco narrativo della terza stagione.\nTrama.\nIn un futuro prossimo, i progressi tecnologici hanno reso possibile misurare e monitorare con precisione lo stato mentale, la personalit\u00e0 e le inclinazioni delle persone: il cosiddetto \"Psycho-Pass\".\nGrazie a questo \u00e8 possibile valutare le probabilit\u00e0 che una persona commetta un crimine o meno; quando questo \"Coefficiente di Criminalit\u00e0\" supera un determinato limite interviene la sezione anticrimine della Pubblica Sicurezza, formata dagli Esecutori, criminali latenti il cui compito \u00e8 catturare altri criminali e dagli Ispettori, ufficiali di polizia che monitorano e dirigono le loro azioni. Ispettori ed Esecutori possono intervenire usando le Dominator, particolari pistole che possono variare il tipo di colpo in base al tipo di bersaglio (si disattivano di fronte a persone con coefficienti bassi, stordiscono in caso di coefficiente medio, sono armi letali per i criminali con alti coefficienti).\nLa storia \u00e8 ambientata nella Tokyo del 2112 e ruota attorno a Shinya K\u014dgami, un Esecutore che sfrutta lo Psycho-Pass per lottare contro il crimine, e ad Akane Tsunemori, Ispettore di polizia appena entrata nella squadra a cui appartiene Kogami.\nManga.\nUn adattamento manga creato da Hikaru Miyoshi ed intitolato, , \u00e8 stato serializzato sulla rivista \"Jump Square\" edita da Sh\u016beisha dal 2 novembre 2012 al 4 dicembre 2014. Il primo volume tank\u014dbon \u00e8 stato messo in commercio il 4 febbraio 2013. Nel novembre 2013, la serie ha venduto copie in madre patria con i primi tre volumi. Nel dicembre 2014 ha venduto 1 milione di copie.\nUn altro manga, , ha debuttato sulla testata \"Monthly Comic Blade\" della Mag Garden dal 30 giugno 2014 per poi concludersi il 4 novembre 2017. In questo seconda versione cartacea i disegni sono di Natsuo Sai mentre la trama viene scritta da Midori Gotou e Production I.G.\nUn ulteriore manga ad opera di Saru Hashino, il quale funge da adattamento alla seconda serie anime, si intitola \u00e8 stato pubblicato dal 5 novembre 2014 al 3 febbraio 2017 sulla rivista \"Comic Garden\" edita da Mag Garden.\nUn'altra serie, sempre ad opera di Saru Hashino, e che funge da adattamento della terza stagione dell'anime, si intitola viene pubblicato dal 26 ottobre 2019 sulla rivista digitale \"Sh\u014dnen Jump+\" edita da Sh\u016beisha.\nIn Italia sono giunte le prime tre le serie edite da Panini Comics sotto l'etichetta Planet Manga. La prima \u00e8 stata pubblicata dall'8 giugno al 9 novembre 2017 nella collana \"Sakura\", la seconda fu edita dal 10 novembre 2016 al 28 giugno 2018 nella collana \"Manga Life\" ed infine la terza dal 30 agosto 2018 al 18 aprile 2019 sempre nella collana \"Manga Life\".\nAnime.\nColonna sonora.\nL'edizione italiana ha conservato le sigle originali.\nFilm.\nDalla serie sono stati tratti tre film. Il primo, \"Psycho-Pass Movie\", \u00e8 uscito il 9 gennaio 2015 in Giappone. Il secondo, ', \u00e8 uscito il 25 gennaio 2019; si tratta di uno spin-off diviso in tre episodi autoconclusivi. Il terzo, ', \u00e8 uscito il 27 marzo 2020 ed \u00e8 la continuazione della terza stagione della serie, entrambi distribuiti in Italia da Amazon Prime Video."}
{"id": "4193649", "revid": "344503", "url": "https://it.wikipedia.org/wiki?curid=4193649", "title": "The Cove", "text": ""}
{"id": "4193650", "revid": "126257", "url": "https://it.wikipedia.org/wiki?curid=4193650", "title": "Morris 6", "text": ""}
{"id": "4193651", "revid": "126257", "url": "https://it.wikipedia.org/wiki?curid=4193651", "title": "Morris Six serie MS", "text": ""}
{"id": "4193656", "revid": "126257", "url": "https://it.wikipedia.org/wiki?curid=4193656", "title": "Morris Six MS", "text": ""}
{"id": "4193659", "revid": "999533", "url": "https://it.wikipedia.org/wiki?curid=4193659", "title": "Ma Qinghua", "text": "Carriera.\nFormula 1.\nNella stagione 2012 viene scelto come collaudatore della HRT debuttando il 7 settembre 2012 alle prove libere del Gran Premio d'Italia a Monza al posto di Narain Karthikeyan, diventando cos\u00ec il primo pilota cinese a guidare in un weekend di Formula 1. A Monza non va oltre il 24\u00ba e ultimo tempo cos\u00ec come a Singapore e negli Stati Uniti, mentre ad Abu Dhabi \u00e8 23\u00ba davanti a Giedo van der Garde, quest'ultimo senza tempi cronometrati. Nella stagione 2013 ricopre il ruolo di pilota collaudatore alla Caterham, il quale lo dirotta in GP2 per fare esperienza.\nCampionato del mondo turismo.\nNel 2014 \u00e8 stato ingaggiato come quarto pilota dal Citro\u00ebn World Touring Car Team per disputare alcune gare del campionato WTCC. Diventa il primo cinese a vincere una gara di un evento organizzato sotto l'egida FIA, arrivando primo in Russia.\nFormula E.\n2016-2017.\nNel 2016 viene ingaggiato dal team cinese Techeetah per partecipare al campionato di Formula E. Dopo 3 gare non all'altezza del compagno di squadra Jean-\u00c9ric Vergne viene sostituito dal messicano ex Formula 1 Esteban Guti\u00e9rrez. Rimane nel team come terzo pilota.\n2017-2018.\nPer la nuova stagione firma con il team NIO per il ruolo di terzo pilota, nell'E-Prix di Parigi sostituisce il titolare Luca Filippi e nella gara conclusiva sostituisce Oliver Turvey che non pu\u00f2 partecipare per un infortunio. Non riesce comunque ad ottenere punti.\nCampionato del mondo rallycross.\nA partire dalla gara di Silverstone tenutasi tra il 25 e il 27 maggio 2018 Ma Qinghua diventa il primo pilota cinese a competere nel campionato del mondo rallycross al volante della Ford Fiesta Supercar del team STARD."}
{"id": "4193663", "revid": "799790", "url": "https://it.wikipedia.org/wiki?curid=4193663", "title": "Exit (Tangerine Dream)", "text": "Exit \u00e8 un album pubblicato nel 1981 dalla band tedesca di musica elettronica Tangerine Dream. Raggiunse la posizione numero 43 nella classifica britannica degli album pi\u00f9 venduti dell'anno. Questo fatto non accadeva pi\u00f9 dai tempi di \"Stratosfear\" del 1976.\nIl disco.\nNegli anni precedenti di \"Exit\", Edgar Froese si era impegnato per la lotta contro il nucleare nei territori sovietici. Infatti, subito dopo la pubblicazione dell'album in Europa, il gruppo decise di spedire e distribuire gratuitamente alcune migliaia di copie alle popolazioni dell'URSS. Inoltre organizz\u00f2 un concerto speciale a favore della pace nel Palazzo del Reichstag nella Berlino Ovest, di fronte a 100.000 persone.\nIl titolo di apertura \"Kiew Mission\" si caratterizza per la presenza di un'attrice russa (non accreditata sulle note del disco) che recita un testo sulla pace nel mondo e sulla comunicazione. In un comunicato stampa Edgar Froese ha commentato: \u00abLe parole sono rivolte alle persone in Russia. \u00c8 un messaggio molto spirituale e ci auguriamo che possa migliorare la situazione l\u00ec. Se sei in Europa in questo momento si vedr\u00e0 che tutte le persone parlano della.. Terza Guerra Mondiale. I musicisti come noi possono usare la nostra musica per dire qualcosa di positivo e la speranza passa attraverso il nostro messaggio.\u00bb\nLive.\nQuasi tutte le tracce, tranne \"Network 23\", sono eseguite regolarmente dal gruppo nelle sue esibizioni dal vivo, come \u00e8 testimoniato nei volumi \"Tangerine Tree Volume 10: Newcastle 1981\", \"Tangerine Tree Volume 20: Warsaw 1997\" e \"Tangerine Tree Volume 37: Sydney 1982\".\nCrediti.\nComposto, suonato e prodotto da Chris Franke, Edgar Froese e Johannes Schmoelling.\nRegistrato tra giugno e luglio del 1981.\nIngegnere del suono : Dieter Dierks.\nDisegno di copertina: Monika Froese"}
{"id": "4193666", "revid": "1573940", "url": "https://it.wikipedia.org/wiki?curid=4193666", "title": "Chiesa di San Francesco di Paola (Caserta)", "text": "La chiesa di San Francesco di Paola \u00e8 una chiesa di Caserta.\nStoria e descrizione.\nLa chiesa di San Francesco di Paola si trova nelle vicinanze della reggia di Caserta (precisamente nell'omonima via, al confine con Casagiove) ed \u00e8 ritenuta a ragione il luogo di sepoltura dell'architetto Luigi Vanvitelli, progettista della famosa Reggia di Caserta. La chiesa e il convento furono fondati nel 1606 da parte dei Padri dell'ordine dei Minimi, grazie alla generosit\u00e0 del principe Andrea Matteo Acquaviva che concesse terreni e rendite. L'importanza del convento accrebbe in occasione della visita di Papa Benedetto XIII nell'anno 1729, quando il Pontefice soggiorn\u00f2 in quel luogo per due giorni. L'altro episodio che confer\u00ec notoriet\u00e0 al luogo in questione fu la sepoltura dell'insigne architetto nel 1773, ma solo nel 1879, grazie all'iniziativa del Presidente del Collegio degli Ingegneri, fu apposta una lapide che ricordasse l'evento. Dal 1813 al 1816 i locali del convento furono utilizzati come sede di Gendarmeria, nel 1821 Ferdinando I decise di utilizzarlo come ospedale per gli abitanti della vicina colonia di San Leucio, nel 1830 per\u00f2 il Re cedette completamente l'ospedale ai gendarmi. Nel 1835 quel luogo divenne sede dei Lancieri e di una fabbrica di scialli di lana, questa destinazione fu mantenuta sino al 1840. In quell'anno ci fu un nuovo ed ultimo riutilizzo, come Ospedale militare per conto del Ramo di Guerra."}
{"id": "4193674", "revid": "767487", "url": "https://it.wikipedia.org/wiki?curid=4193674", "title": "International Hockey League (1929-1936)", "text": "L'International Hockey League (IHL) \u00e8 stata una lega minore professionistica di hockey su ghiaccio che ha operato negli Stati Uniti e in Canada dal 1929 al 1936. Fu una diretta antenata della American Hockey League.\nStoria.\nLa lega nacque dopo la scissione della Canadian Professional Hockey League in due leghe separate. Le squadre pi\u00f9 ricche ed importanti crearono la IHL, per importanza un gradino sotto la National Hockey League. Al contrario le squadre minori mantennero il nome del campionato di CPHL, e per una stagione furono il campionato di sviluppo della IHL.\nAl termine della stagione 1935-1936 tre squadre chiusero i battenti mentre due si fusero insieme, facendo calare il numero di franchigie iscritte a quattro, il numero minimo affinch\u00e9 la IHL potesse continuare ad operare. Le altre squadre si iscrissero alla Canadian-American Hockey League, anch'essa scesa di numero a sole quattro formazioni. Per unire le forze le due leghe crearono un campionato unico chiamato \"International-American Hockey League\" e suddiviso in due gironi separati, ognuno comprendente le squadre della IHL e della CPHL; le prime crearono la Western Division della I-AHL, mentre le squadre della Can-Am formarono la Eastern Division. I Buffalo Bisons, membri della IHL, dopo sole 11 partite della nuova stagione 1935-36 furono costretti alla chiusura riducendo il campionato della I-AHL a sole sette squadre fino al campionato 1938-39.\nCon un incontro svoltosi a New York il 28 giugno 1938 le due leghe si fusero formalmente insieme sotto il nome di I-AHL. Dalla Eastern Amateur Hockey League in sostituzione dei Bisons dalla stagione successiva si aggiunsero gli Hershey Bears. Nel 1940 la lega mut\u00f2 il proprio nome in \"American Hockey League\"."}
{"id": "4193677", "revid": "400518", "url": "https://it.wikipedia.org/wiki?curid=4193677", "title": "\u0116duard N\u00e1pravn\u00edk", "text": ""}
{"id": "4193684", "revid": "587852", "url": "https://it.wikipedia.org/wiki?curid=4193684", "title": "Qinghua Ma", "text": ""}
{"id": "4193685", "revid": "757396", "url": "https://it.wikipedia.org/wiki?curid=4193685", "title": "Trefl Sopot", "text": "Il Trefl Sopot \u00e8 una societ\u00e0 cestistica avente sede a Sopot, in Polonia. Fondata nel 2009 dopo il trasferimento del Prokom Sopot a Gdynia, gioca nel campionato polacco.\nDisputa le partite interne nella Ergo Arena, che ha una capacit\u00e0 di 15.000 spettatori."}
{"id": "4193686", "revid": "587852", "url": "https://it.wikipedia.org/wiki?curid=4193686", "title": "Ma Qing Hua", "text": ""}
{"id": "4193690", "revid": "762947", "url": "https://it.wikipedia.org/wiki?curid=4193690", "title": "Il fabbro Vakula", "text": "\"Il fabbro Vakula\", Op. 14, \u00e8 un'opera in 3 atti e 8 scene, di P\u00ebtr Il'i\u010d \u010cajkovskij. Il libretto fu scritto da Jakov Petrovi\u010d Polonskij, originariamente per il compositore Aleksandr Nikolaevi\u010d Serov, che per\u00f2 mor\u00ec nel 1871 lasciando solo qualche frammento di un'opera su quel soggetto, sulla base del racconto di Nikolaj Vasil'evi\u010d Gogol' \"La notte prima di Natale\".\nStoria della composizione.\nL'opera fu composta tra giugno e agosto del 1874, e fu dedicata alla memoria della Granduchessa Elena Pavlovna, che era morta nel 1873. La prima rappresentazione ebbe luogo il 6 dicembre 1876 al teatro Mariinskij, sotto la direzione di \u0116duard N\u00e1pravn\u00edk con Osip Petrov. La vita dell'opera sulle scene fu breve: essa fu data per 18 volte al Mariinskij, ma il compositore non permise che fosse rappresentata in altri teatri. Insoddisfatto dell'opera, \u010cajkovskij la revision\u00f2 nel 1885, ribattezzandola \"Gli stivaletti\".L'organico dell'orchestra era il seguente:\nTrama.\nLa trama \u00e8 la stessa, anche se con una suddivisione in scene differente, di quella dell'opera \"Gli stivaletti\".\nStruttura dell'opera.\nAtto I.\nScena prima\nScena seconda\nAtto II.\nScena prima\nScena seconda\nAtto III.\nScena prima\nScena seconda\nScena terza\nScena quarta"}
{"id": "4193692", "revid": "339392", "url": "https://it.wikipedia.org/wiki?curid=4193692", "title": "USAFE", "text": ""}
{"id": "4193706", "revid": "1718925", "url": "https://it.wikipedia.org/wiki?curid=4193706", "title": "Dinofroz", "text": "Dinofroz \u00e8 una serie animata trasmessa su K2 a partire dal 10 settembre 2012, co-prodotta da Giochi Preziosi e Mondo TV. Rivolta a bambini dai 5 fino ai 10 anni, la serie prende spunto dai giocattoli da collezione del tipo tutto \u201ctascabile\u201d, divisa in ventisei episodi di ventisei minuti ciascuna. La serie \u00e8 stata realizzata in animazione 2D e interamente in alta definizione con effetti CGI. La seconda stagione di 26 episodi \u00e8 andata in onda, sempre su K2, a partire dal 14 settembre 2015, terminando il 1\u00ba dicembre 2015. Dato il finale aperto di quest'ultima stagione, \u00e8 possibile che in futuro ne possa essere prodotta una terza.\nCG Entertainment ha pubblicato la prima stagione della serie in DVD in 6 volumi con il logo della Mustang Entertainment.\nTrama.\nStagione 1.\nLa storia comincia con Tom, figlio dell'archeologo James Carter, che, accompagnato dai suoi compagni di classe Bob, Eric e John, entra nello studio di suo padre per cercare degli indizi sulla sua misteriosa scomparsa avvenuta durante una spedizione. Qui, frugando fra le varie cose, i quattro ragazzi trovano un gioco da tavolo chiamato Dinofroz, contenente un plastico, quattro Spinrock, quattro \"action figure\" di dinosauri e alcune Carte di Potenziamento. Presto scoprono che grazie a questo gioco possono tornare in un passato preistorico dove la razza dominante \u00e8 quella dei draghi, mentre gli uomini e i dinosauri sono a loro sottomessi. Ma una volta nel passato scoprono anche che grazie ai loro Spinrock possono trasformarsi in dinosuari chiamati Dinofroz e combattere cos\u00ec i draghi. Da questo momento, in ogni episodio, quando il gioco si illumina, tre di loro tornano nel passato, mentre il quarto, che viene scelto di volta in volta facendo combattere fra di loro gli Spinrock, rimane nel presente e assiste i suoi compagni durante i combattimenti attivando le Carte di Potenziamento. La loro missione nel passato sar\u00e0 quella di trovare tutti i frammenti di Rockfroz e far cos\u00ec avverare la profezia secondo la quale i Dinofroz avrebbero sconfitto Neceron, il signore dei draghi, ponendo cos\u00ec fine al dominio dei draghi sulla Terra. Inoltre, nel presente, dovranno vedersela con un'organizzazione chiamata Divisione Doppio Delta, che cerca di rubare a Tom l'orologio di suo padre, per carpire le informazioni contenute in un chip al suo interno.\nStagione 2.\nQualche tempo dopo i fatti della prima stagione, durante le vacanze estive, Tom e suo padre partecipano ad una spedizione di ricerca con il criptozoologo Walt Stroker, suo figlio Will e i suoi assistenti, a cui si uniscono clandestinamente anche Bob, Eric e John. Dopo un incidente, Tom, suo padre e i suoi amici perdono contatto con gli altri membri della spedizione, e dopo un combattimento contro il generale Vlad, all'avverarsi di una eclissi, perdono i loro Spinrock, che si trasformano in scie in energia e attivano un misterioso bracciale chiamato Dinowatch, che solo Tom riesce ad indossare. Subito dopo si rendono conto di avere attraversato una porta spazio-temporale e di essere tornati nel passato, dove i draghi, grazie a Drakemon, il loro nuovo signore, sono tornati ad essere la razza dominante. Senza Spinrock i ragazzi non possono pi\u00f9 trasformarsi in Dinofroz, ma Tom presto scopre che il Dinowatch ha il potere di trasformare s\u00e9 stesso in un dinosauro a scelta fra quelli memorizzati al suo interno. Grazie a questo potere Tom rimane l'unico a poter combattere contro i draghi, mentre i suoi amici, una volta scoperto il Jurassic Truck, una sorta di carro armato superaccessoriato con la testa da dinosauro abbandonato in una grotta, formeranno con Tom la squadra Dinofroz e gli daranno man forte durante i combattimenti quando si trover\u00e0 in difficolt\u00e0. Questa volta i ragazzi dovranno combattere contro i draghi mutanti inviatigli contro da Drakemon e recuperare cos\u00ec tutti i frammenti di Firerock, che gli consentiranno di deviare la cometa Firerock la quale altrimenti si schianterebbe sulla Terra provocando l'estinzione dell'umanit\u00e0. Contemporaneamente dovranno sventare i piani di Stroker, rivelatosi un membro della Divisione Doppio Delta che per\u00f2 agisce sotto copertura per conto di un'altra organizzazione, la Loggia del Drago di Cristallo, che, in una base scientifica, sta catturando i draghi per poterli usare come cavie per i loro esperimenti e poter cos\u00ec realizzare il loro progetto denominato \"Dominion Project\"."}
{"id": "4193708", "revid": "106990", "url": "https://it.wikipedia.org/wiki?curid=4193708", "title": "Biblische Sonaten", "text": ""}
{"id": "4193710", "revid": "1543377", "url": "https://it.wikipedia.org/wiki?curid=4193710", "title": "Ian Williams", "text": "Carriera professionistica.\nSan Francisco 49ers.\nDopo non essere stato selezionato nel Draft 2011, Williams firm\u00f2 in qualit\u00e0 di free agent coi San Francisco 49ers. Nella sua stagione da rookie non disput\u00f2 alcuna partita mentre debutt\u00f2 come professionista nella prima gara della stagione 2012, vinta in trasferta contro i Green Bay Packers."}
{"id": "4193712", "revid": "486946", "url": "https://it.wikipedia.org/wiki?curid=4193712", "title": "Autostrada ungherese M70", "text": ""}
{"id": "4193717", "revid": "205197", "url": "https://it.wikipedia.org/wiki?curid=4193717", "title": "Autostrada ungherese M0", "text": ""}
{"id": "4193719", "revid": "584834", "url": "https://it.wikipedia.org/wiki?curid=4193719", "title": "Autostrada ungherese M1", "text": ""}
{"id": "4193721", "revid": "182193", "url": "https://it.wikipedia.org/wiki?curid=4193721", "title": "M\u00e9t\u00e9or", "text": ""}
{"id": "4193722", "revid": "584834", "url": "https://it.wikipedia.org/wiki?curid=4193722", "title": "Autostrada ungherese M5", "text": ""}
{"id": "4193725", "revid": "584834", "url": "https://it.wikipedia.org/wiki?curid=4193725", "title": "Autostrada ungherese M7", "text": ""}
{"id": "4193727", "revid": "486946", "url": "https://it.wikipedia.org/wiki?curid=4193727", "title": "Autostrada ungherese M15", "text": ""}
{"id": "4193729", "revid": "110157", "url": "https://it.wikipedia.org/wiki?curid=4193729", "title": "Chiesa di San Giuseppe (Caserta)", "text": "La chiesa di San Giuseppe \u00e8 una delle chiese di Caserta.\nStoria e descrizione.\nLa chiesa di San Giuseppe, simile per conformazione a quella della vicina chiesa di San Bartolomeo, si trova nella frazione di Centurano, zona est della citt\u00e0. \u00c8 stata eretta tra il 1780 e il 1796 per richiesta esplicita degli abitanti del luogo al re Ferdinando IV. La facciata della chiesa \u00e8 caratterizzata da un portale in pietra chiara, sovrastato da un finestrone ad arco e da due finestre circolari chiuse da grate. A coronamento del prospetto \u00e8 presente un timpano triangolare con al centro un'ulteriore piccola finestra di forma ellittica. L'interno ad un'unica navata chiusa dalla zona absidale. La torre campanaria, posta al lato destro, \u00e8 suddivisa in tre registri e termina con bucature. Tra i maggiori elementi di arredo sacro, la statua di San Giuseppe e alcune maioliche pregiate."}
{"id": "4193731", "revid": "486946", "url": "https://it.wikipedia.org/wiki?curid=4193731", "title": "Autostrada M70", "text": ""}
{"id": "4193733", "revid": "205197", "url": "https://it.wikipedia.org/wiki?curid=4193733", "title": "Autostrada M0", "text": ""}
{"id": "4193734", "revid": "767487", "url": "https://it.wikipedia.org/wiki?curid=4193734", "title": "Robert Tibshirani", "text": "\u00c8 un professore del Dipartimento di Statistica alla Stanford University. \u00c8 stato professore alla University of Toronto dal 1985 al 1998. Nel suo lavoro, ha sviluppato diversi metodi statistici per l'analisi di dataset complessi, pi\u00f9 recentemente negli ambiti della genomica e proteomica.\nIl suo contributo pi\u00f9 celebre \u00e8 stato il metodo LASSO, in cui ha proposto l'uso della metrica L1 come penalizzazione in problemi di regressione, e la cosiddetta Significance Analysis of Microarrays.\n\u00c8 stato anche coautore di tre libri molto conosciuti nel campo della statistica: \"Generalized Additive Models\", \"An Introduction to the Bootstrap\", and \"The Elements of Statistical Learning\"\n, l'ultimo dei quali \u00e8 disponibile gratuitamente dalla pagina web dell'autore, ed \u00e8 largamente considerato come uno dei migliori testi introduttivi alla disciplina dell'apprendimento automatico.\nBiografia e attivit\u00e0 scientifica.\nTibshirani \u00e8 nato il 10 luglio 1956 a Niagara Falls, Ontario, in Canada. Ha ricevuto il suo B. Math. in statistica ed informatica dall'Universit\u00e0 di Waterloo nel 1979 ed un Master's degree in Statistica presso l'Universit\u00e0 di Toronto nel 1980. Ha poi preso parte al programma di dottorato della Stanford University nel 1981, ricevendo un Ph.D. nel 1984 sotto la supervisione di Bradley Efron. Il titolo della sua tesi di dottorato era \"Local likelihood estimation\".\nPremi e riconoscimenti.\nTibshirani ha ricevuto il COPSS Presidents' Award nel 1996. Questo premio \u00e8 assegnato unitamente dalle societ\u00e0 statistiche mondiali e riconosce il merito per eccezionali contributi alle scienze statistiche a statistici di et\u00e0 inferiore ai 40 anni.\n\u00c8 socio dell'Institute of Mathematical Statistics, della American Statistical Association, vincitore del premio Steacie e socio della Royal Society of Canada.\n\u00c8 stato eletto membro della Accademia nazionale delle scienze degli Stati Uniti d'America nel 2012."}
{"id": "4193735", "revid": "584834", "url": "https://it.wikipedia.org/wiki?curid=4193735", "title": "Autostrada M1", "text": ""}
{"id": "4193737", "revid": "584834", "url": "https://it.wikipedia.org/wiki?curid=4193737", "title": "Autostrada M5", "text": ""}
{"id": "4193739", "revid": "767487", "url": "https://it.wikipedia.org/wiki?curid=4193739", "title": "Andik Vermansyah", "text": "Paragonato a Lionel Messi per lo stile di gioco, \u00e8 un centrocampista offensivo considerato come uno dei pi\u00f9 grandi talenti dell'Indonesia. \u00c8 considerato tra i migliori calciatori asiatici nel 2012 da ESPN Soccernet.\nDal 10 settembre del 2012 si \u00e8 unito alla societ\u00e0 statunitense del D.C. United per un periodo di prova."}
{"id": "4193740", "revid": "1573940", "url": "https://it.wikipedia.org/wiki?curid=4193740", "title": "Rhinonicteris aurantia", "text": "Rhinonicteris aurantia () \u00e8 un pipistrello della famiglia dei Rinonitteridi, unica specie del genere Rhinonicteris (), endemico dell'Australia.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 43 e 53\u00a0mm, la lunghezza dell'avambraccio tra 45 e 50\u00a0mm, la lunghezza della coda tra 24 e 28\u00a0mm, la lunghezza delle orecchie tra 12 e 13,6\u00a0mm e un peso fino a 11\u00a0g.\nCaratteristiche craniche e dentarie.\nLa forma del cranio \u00e8 simile a quella delle forme del genere \"Hipposideros\". Il rostro \u00e8 rigonfio e pi\u00f9 basso della scatola cranica. Le ossa pre-mascellari sono insolitamente spesse e formano lungo la superficie di contatto una cresta che termina anteriormente in una distinta punta rivolta all'indietro. Le arcate zigomatiche sono notevolmente ingrossate nella parte posteriore. La cresta sagittale inizia alta a met\u00e0 della parte posteriore della scatola cranica. Il canino superiore ha una cuspide secondaria ben sviluppata.\nSono caratterizzati dalla seguente formula dentaria:\nAspetto.\nLa pelliccia \u00e8 corta, fine e setosa. Il colore generale del corpo \u00e8 arancione dorato, sebbene alcuni individui siano completamente giallo-brunastri. Il muso \u00e8 ottuso, compresso lateralmente ed \u00e8 interamente ricoperto da una foglia nasale formata da una porzione anteriore pentagonale, con due distinte fogliette supplementari laterali unite alla base e da una porzione posteriore sormontata da un processo a forma di corona, con diverse piccole celle che si aprono lungo il margine superiore ed una pi\u00f9 grande situata al centro. Le labbra sono ricoperte anteriormente di piccole papille. Le orecchie sono corte, triangolari, con l'estremit\u00e0 appuntita, il margine interno convesso e quello posteriore diritto alla base per poi arrotondarsi verso l'estremit\u00e0. La coda \u00e8 ben sviluppata, pi\u00f9 lunga del femore ed \u00e8 inclusa completamente nell'ampio uropatagio. Il calcar \u00e8 relativamente lungo.\nEcolocazione.\nEmette ultrasuoni sotto forma di impulsi formati da una parte centrale a frequenza costante e da due parti a frequenza modulata, con picchi fino a 120,99\u00b11,91 kHz.\nBiologia.\nComportamento.\nSi rifugia all'interno di grotte o miniere in disuso, dove forma colonie da 20 a 20.000 individui, spesso insieme al Pipistrello fantasma. Nelle stagioni secche normalmente riposa nelle caverne, mentre nelle stagioni umide si disperde ed utilizza altri siti oltre le grotte come edifici e probabilmente anche cavit\u00e0 degli alberi. Non \u00e8 in grado di abbassare la sua temperatura corporea attraverso stati di torpore ma diviene letargico se esposto ad ambienti con temperature inferiori a 20 \u00b0C. Solitamente inizia la caccia tra mezz'ora e un'ora e mezza dopo il tramonto.\nAlimentazione.\nSi nutre di insetti, principalmente di falene e termiti volanti, catturati in volo a circa 1-3 metri sopra la vegetazione, in ambienti aperti, incluse praterie e anche lungo le strade.\nRiproduzione.\nLe femmine danno alla luce un piccolo alla volta durante la stagione umida tra ottobre ed aprile. Non sono per\u00f2 noti i luoghi dove le femmine partoriscono. Le femmine raggiungono la maturit\u00e0 sessuale dopo 7 mesi, mentre i maschi dopo 16. L'aspettativa di vita \u00e8 di circa 10 anni.\nDistribuzione e habitat.\nQuesta specie \u00e8 diffusa nell'Australia Occidentale settentrionale e nord-occidentale, Territorio del Nord settentrionale, Isola Bathurst e Queensland nord-occidentale.\nVive in grotte preferibilmente umide all'interno di boschi aperti.\nTassonomia.\nGli individui della regione di Pilbara, nell'Australia Occidentale, potrebbero appartenere ad una specie distinta.\nStato di conservazione.\nLa IUCN Red List, considerato il vasto areale, la tolleranza a diversi tipi di habitat e la popolazione numerosa, classifica \"R.aurantia\" come specie a rischio minimo (LC)."}
{"id": "4193741", "revid": "584834", "url": "https://it.wikipedia.org/wiki?curid=4193741", "title": "Autostrada M7", "text": ""}
{"id": "4193742", "revid": "486946", "url": "https://it.wikipedia.org/wiki?curid=4193742", "title": "Autostrada M15", "text": ""}
{"id": "4193744", "revid": "765851", "url": "https://it.wikipedia.org/wiki?curid=4193744", "title": "Sh 2-237", "text": ""}
{"id": "4193747", "revid": "125779880", "url": "https://it.wikipedia.org/wiki?curid=4193747", "title": "Ordini, decorazioni e medaglie dell'Unione Sovietica", "text": "Gli ordini, le medaglie e le decorazioni dell'Unione Sovietica sono decorazioni dell'ex Unione Sovietica che riconosceva conquiste e realizzazioni personali, sia militari che civili. Alcuni dei premi, delle decorazioni e degli ordini sono stati cessati dopo lo scioglimento dell'Unione Sovietica, mentre altri sono ancora emessi dalla Federazione Russa a partire dal 7 settembre 2010. Una vasta gamma di premi e decorazioni sovietici copre il vasto e diversificato periodo storico dal 1917 al 1991."}
{"id": "4193748", "revid": "1568601", "url": "https://it.wikipedia.org/wiki?curid=4193748", "title": "Viana (Nembro)", "text": "Viana \u00e8 una frazione del comune di Nembro, in provincia di Bergamo.\nGeografia fisica.\nTerritorio.\nIl territorio della frazione di Viana occupa la porzione ovest del comune di Nembro, del quale \u00e8 il primo nucleo abitativo che si incontra provenendo da Bergamo, e si sviluppa a margine della vecchia strada provinciale della bassa val Seriana.\nSituato sul versante orografico destro della valle, \u00e8 delimitato ad est da Nembro e dal quartiere di San Nicola, a sud dal fiume Serio, a nord dal colle Bastia, ultima propaggine dei monti Valtrusa e Podona, e ad ovest dal torrente Luio, che funge anche da confine amministrativo con Alzano Sopra, frazione del comune di Alzano Lombardo.\nOriginariamente il nucleo primitivo della frazione si sviluppava attorno alla chiesa di San Rocco, con alcune cascine sparse lungo il corso della roggia Serio Grande e della roggia Morlana. In seguito al notevole incremento urbanistico verificatosi nella seconda parte del XX secolo, la parte abitata si \u00e8 sviluppata ricoprendo quasi interamente l'area pianeggiante, un tempo adibita a colture quali granoturco e frumento e parte di quella collinare, un tempo ricoperta da vigneti e frutteti.\nLuoghi d'interesse.\nIl principale luogo d'interesse \u00e8 la chiesa di san Rocco. Questa venne costruita nella seconda parte del XVI secolo, in concomitanza con la visita pastorale di San Carlo Borromeo, avvenuta nel 1575, durante la quale l'allora arcivescovo di Milano ne sollecit\u00f2 il completamento, disponendo contestualmente l'abbandono del piccolo oratorio dei Disciplini, fino ad allora unico luogo di culto in Viana.\nRiedificata nella prima met\u00e0 del XVIII secolo su progetto iniziale di Giovan Battista Caniana, presenta una struttura a singola navata, suddivisa in tre campate, con il campanile posto sul lato sinistro. All'interno si trovano opere di buon pregio, risalenti al XVII-XVIII secolo, quali la tela \"I Quattro Martiri Coronati\" di Giovan Battista Brighenti, la \"Madonna del Carmine\" di Marziale Carobbio, la \"Madonna del rosario e santi\" di Giovanni Carobbio ed il \"Ritrovamento di Mos\u00e8\" e \"Il riconoscimento di San Rocco\" di Pietro Gualdi Lodrini.\nDi particolare interesse \u00e8 anche il piccolo centro storico situato attorno alla chiesa, composto da cascine ed abitazioni, molte delle quali recentemente ristrutturate, che stanno a ricordare l'originale estrazione rurale.\nIn ambito naturalistico esistono inoltre itinerari che si sviluppano sia lungo la piccola valle Luio, sia verso le propaggini che sovrastano l'abitato, tramite i quali \u00e8 possibile raggiungere il santuario dello Zuccarello e l'altra frazione Lonno.\nStoria.\nSecondo una leggenda, riportata dallo scrittore Giovanni Maironi da Ponte nel suo \"Dizionario odeporico\", la cruenta battaglia avvenuta il 6 febbraio 464 tra Ricimero, generale dell'Impero romano d'occidente e Beorgor, re degli Alani, si svolse proprio nella piana dove ora si trova Viana.\nLa stessa leggenda vorrebbe anche che il nome della frazione derivi da questo evento: il luogo dove vennero sconfitti gli Alani sarebbe infatti stato ricordato come \"Via alano\", traslato poi in \"Viano\" ed infine nell'attuale \"Viana\".\nTuttavia la reale origine del toponimo sarebbe invece riconducibile al fatto che questi luoghi fossero di propriet\u00e0 della famiglia degli \"Avii\". Tale teoria verrebbe suffragata anche da un documento, risalente all'anno 992, in cui la localit\u00e0 viene indicata con il nome di \"Avianum\".\nPare infine senza riscontri la teoria, perorata dal Boselli e dall'Ulivieri, secondo la quale l'origine sarebbe da attribuire a \"Vicanus\", derivazione di \"Vicus\" (villaggio).\nPer il resto, la storia di Viana non presenta grandi eventi o date importanti, essendo stata scandita dalle abitudini dei propri abitanti. Popolazione di modesta estrazione, storicamente composta da allevatori, agricoltori ed operai nelle cave di terra rossa (utilizzata per la produzione di mattoni) e nel campo dell'estrazione delle pietre coti.\nDifatti fino al termine della Seconda guerra mondiale il territorio era disseminato di cascinali agricoli e abitazioni signorili, specialmente presso la localit\u00e0 \"Valbona\", di esponenti della borghesia locale.\nTra questi figurano il tenore e patriota Antonio David (1805-1849) e gli industriali tessili Enrico e Giovanni Blumer i quali, sul finire del XIX secolo, vennero anche insigniti della cittadinanza onoraria grazie alle elargizioni fatte alla comunit\u00e0, su tutte la costruzione dell'asilo infantile, delle scuole elementari e della casa di riposo.\nUn'altra personalit\u00e0 di rilievo fu Cristoforo Begni che, vissuto nel XVI secolo, fu falegname, intarsiatore ed architetto le cui opere sono tuttora presenti in numerose chiese di Venezia.\nSociet\u00e0.\nEvoluzione demografica.\nLa popolazione residente nel 1706 era pari a 102 abitanti, cresciuti a 112 nel 1802. I decenni successivi videro un progressivo e costante aumento fino a raggiungere le 228 unit\u00e0 del 1875 e le 354 del 1915.\nDopo un breve periodo di flessione demografica (248 abitanti nel 1951), nella seconda parte del XX secolo il numero dei residenti ebbe un incremento esponenziale, in seguito al boom edilizio che interess\u00f2 la zona: nel 1961 la popolazione raddoppi\u00f2 rispetto a dieci anni prima, assestandosi a 568, mantenendo lo stesso trend anche nel decennio successivo quando super\u00f2 quota 1.000 (1.018 residenti nel 1971). L'aumento continu\u00f2 fino alla fine del secolo, dopodich\u00e9 i numeri cominciarono ad assestarsi, oscillando tra i 1.700 ed i 1.800 abitanti."}
{"id": "4193750", "revid": "15756", "url": "https://it.wikipedia.org/wiki?curid=4193750", "title": "Episodi di One Piece (quindicesima stagione)", "text": "Questa lista comprende la quindicesima stagione della serie televisiva anime \"One Piece\", prodotta da Toei Animation, diretta da K\u014dnosuke Uda e tratta dall'omonimo manga di Eiichir\u014d Oda.\nLa quindicesima stagione si intitola e raggruppa gli episodi dal 517 al 578. La storia tratta della riunione della ciurma di Cappello di paglia e delle loro vicende sull'isola degli uomini-pesce. I 62 episodi sono stati trasmessi in Giappone su Fuji TV dal 2 ottobre 2011 al 23 dicembre 2012. In Italia gli episodi dal 517 al 563 sono andati in onda dal 15 aprile al 2 giugno 2014 su Italia 2. Gli episodi restanti, dal 564 al 578, sono stati trasmessi dal 7 al 10 febbraio 2018 sempre su Italia 2; poich\u00e9 l'episodio 542 \u00e8 un crossover tra \"One Piece\" e \"Toriko\", non \u00e8 stato trasmesso e rimane inedito in italiano.\nLa sigla di apertura adottata per tutti gli episodi \u00e8 di Hiroshi Kitadani, che nell'edizione italiana viene usata anche come sigla di chiusura.\nDVD.\nGiappone.\nGli episodi della quindicesima stagione di \"One Piece\" sono stati distribuiti in Giappone anche tramite DVD, quattro per disco, da dicembre 2012."}
{"id": "4193751", "revid": "767487", "url": "https://it.wikipedia.org/wiki?curid=4193751", "title": "Luci sull'asfalto", "text": "Luci sull'asfalto (\"The Mob\") \u00e8 un film statunitense del 1951 diretto da Robert Parrish.\n\u00c8 un film noir con protagonisti Broderick Crawford, nel ruolo di un poliziotto che si infiltra nella mafia per contrastare le attivit\u00e0 illecite nei cantieri navali, Betty Buehler e Richard Kiley. \u00c8 basato sul romanzo \"Waterfront\" di Ferguson Findley. Charles Bronson fa una delle sue prime apparizioni nel ruolo di uno scaricatore di porto.\nTrama.\nDopo essersi messo nei guai per aver lasciato fuggire un assassino, un poliziotto(Broderick Crawford)si fa assumere come manovale in un porto cos\u00ec da poter arrivare ai pezzi grossi dell'organizzazione criminale che ne detiene il controllo e scoprire alla fine il colpevole dell'omicidio.\nProduzione.\nIl film, diretto da Robert Parrish su una sceneggiatura di William Bowers con il soggetto di Ferguson Findley (autore del romanzo), fu prodotto da Jerry Bresler per la Columbia Pictures Corporation. Il titolo di lavorazione fu \"Waterfront\".\nDistribuzione.\nIl film fu distribuito negli Stati Uniti dal 17 ottobre 1951 al cinema dalla Columbia Pictures.\nAlcune delle uscite internazionali sono state:\nPromozione.\nLe tagline sono:\nCritica.\nSecondo il Morandini il film \u00e8 \"tecnicamente corretto, narrato e recitato con meccanica scioltezza\" risultando una \"macchina narrativa che si esaurisce nella durata della sua carica\"."}
{"id": "4193752", "revid": "24281", "url": "https://it.wikipedia.org/wiki?curid=4193752", "title": "Hassan Sheikh Mohamoud", "text": ""}
{"id": "4193755", "revid": "633073", "url": "https://it.wikipedia.org/wiki?curid=4193755", "title": "Rhinonicteris", "text": ""}
{"id": "4193758", "revid": "1993636", "url": "https://it.wikipedia.org/wiki?curid=4193758", "title": "Trattato di Bucarest (1918)", "text": "Il trattato di Bucarest del 1918 \u00e8 stato un accordo di pace tra il regno di Romania da un lato e Austria-Ungheria, Impero ottomano, Germania e Bulgaria dall'altro al termine della campagna di Romania della prima guerra mondiale.\nContesto.\nDopo la vittoriosa offensiva russa, condotta dal generale Aleksej Aleksejevic Brusilov, che sfonda nella Polonia meridionale e rioccupa la Bucovinia e la Galizia, il 27 agosto 1916 la Romania - che fino ad allora era rimasta estranea alla Grande Guerra - rompe gli indugi e si schiera contro gli Imperi centrali (uno dei suoi obiettivi principali, sanciti in un accordo segreto, era di riunire in un unico Stato i territori a maggioranza rumena posti sotto il dominio dell'Impero austro-ungarico e della Russia). \u00c8 una decisione disastrosa per il paese e per l'Intesa.\nUna delle campagne militari meglio organizzate di tutta la guerra - un attacco congiunto di turchi, bulgari e tedeschi organizzato da Falkenhayn (il \"silurato\" di Verdun) - mette infatti il nuovo alleato fuori gioco nel giro di pochi mesi: il 6 dicembre i tedeschi entrano a Bucarest, occupando un territorio ricco di materie prime e scoprendo l'intero fianco russo verso il Dnestr. La Romania venne occupata quasi per intero, e in essa gli Imperi centrali troveranno una preziosa fonte di rifornimento di grano e petrolio. Il governo romeno venne pertanto ridotto sin dalla fine del 1916 a controllare solo un'esigua porzione del suo precedente territorio, ma sar\u00e0 poi il crollo della Russia a costringerlo ad accettare una pace non meno esosa di quella imposta a Mosca.\nInfatti, a seguito della rivoluzione d'ottobre, il nuovo governo bolscevico decise di uscire dalla guerra firmando il trattato di Brest-Litovsk e lasciando sul fronte orientale la Romania da sola contro le Potenze centrali. Essa, quindi, fu rapidamente costretta a firmare l'armistizio di Foc\u0219ani (9 dicembre 1917). Il 5 marzo 1918, infine, il governo rumeno di Alexandru Marghiloman, inferiore per uomini e mezzi, fu costretto ad accettare il trattato di pace imposto dalle Potenze centrali, firmando la pace preliminare di Buftea, poi completata con il successivo trattato di Bucarest del 7 maggio.\nIl trattato.\nLe condizioni imposte alla Romania ai sensi del trattato di Bucarest furono particolarmente dure:\nConseguenze e annullamento del trattato.\nIl 7 maggio 1918, nonostante la durezza delle condizioni imposte, il primo ministro Alexandru Marghiloman accett\u00f2 il trattato che venne ratificato sia dalla Camera dei deputati che dal Senato, rispettivamente il 28 giugno ed il 4 luglio. Il re Ferdinando I per\u00f2 si rifiut\u00f2 di firmare l'accordo. Presto per\u00f2 l'andamento della guerra rese evidente che la sconfitta delle Potenze centrali era imminente e nell'ottobre 1918 il governo rumeno denunci\u00f2 il trattato che, ai sensi dell'armistizio di Compi\u00e8gne, venne dichiarato nullo. L'annullamento del trattato di Bucarest venne confermato con i successivi trattati di Versailles, Saint-Germain, Trianon e Neuilly."}
{"id": "4193764", "revid": "217591", "url": "https://it.wikipedia.org/wiki?curid=4193764", "title": "Constitutiones Clementinae", "text": ""}
{"id": "4193768", "revid": "1305772", "url": "https://it.wikipedia.org/wiki?curid=4193768", "title": "The Mob", "text": ""}
{"id": "4193771", "revid": "732430", "url": "https://it.wikipedia.org/wiki?curid=4193771", "title": "Episodi di The Pacific", "text": ""}
{"id": "4193772", "revid": "584834", "url": "https://it.wikipedia.org/wiki?curid=4193772", "title": "Autostrada nord-irlandese M1", "text": ""}
{"id": "4193774", "revid": "547034", "url": "https://it.wikipedia.org/wiki?curid=4193774", "title": "Motorway M1", "text": "Il termine motorway M1 pu\u00f2 indicare strade presenti in diverse nazioni:"}
{"id": "4193775", "revid": "123987171", "url": "https://it.wikipedia.org/wiki?curid=4193775", "title": "Web-doc", "text": "Il web-doc, o anche documentario interattivo, web documentario, documentario multimediale o docuweb, \u00e8 un tipo di documentario inventato negli anni duemila, multimediale interattivo e ibrido per tecnologia pensato per essere fruito attraverso internet.\nDal punto di vista del contenuto, il web-doc si presta a una partecipazione attiva dell'utente, che da fruitore si trasforma in partecipante attivo, che pu\u00f2 scegliere il proprio metodo di fruizione e esplorare il documentario nelle sue parti secondo percorsi personalizzati e con i propri tempi.\nDal punto di vista multimediale, se un documentario classico \u00e8 un prodotto audiovisivo, il web-doc prevede l'uso di audio e video integrati a grafiche, testi, infografiche, collegamenti ipertestuali realizzati in html o flash. Avvicinandosi in questo ai documenti ipertestuali, ai vecchi libri-game e ai videogiochi.\nPer realizzare i web-doc, che hanno avuto un vero e proprio boom dal 2007-2009 in poi, sono stati progettati dei software dedicati specifici.\n\u00c8 oggi materia di studio nei corsi di laurea in Comunicazione dei nuovi media (\"Interactive Media Communications\") o, per esempio, alla MFA in Integrated Media Arts Program, Hunter College, New York, come \"Web Documentary course information\".\nA partire dalla 21\u00aa edizione del Festival Internazionale di Fotogiornalismo \"Visa pour l'Image\" (Perpignan 2009) esiste il Premio RFI-France24 dedicato al web-doc: vincitore di questa prima edizione tematica \u00e8 stato \"Le Corps incarc\u00e9r\u00e9\" (\"Il corpo imprigionato\"), produzione Le Monde.fr."}
{"id": "4193776", "revid": "372624", "url": "https://it.wikipedia.org/wiki?curid=4193776", "title": "Web doc", "text": ""}
{"id": "4193779", "revid": "372624", "url": "https://it.wikipedia.org/wiki?curid=4193779", "title": "Documentario interattivo", "text": ""}
{"id": "4193782", "revid": "124067658", "url": "https://it.wikipedia.org/wiki?curid=4193782", "title": "Episodi de L'onore e il rispetto (terza stagione)", "text": "La terza stagione della serie televisiva L'onore e il rispetto (nota come L'onore e il rispetto - Parte terza), composta da 6 episodi, \u00e8 stata trasmessa in prima visione su Canale 5 dall'11 settembre al 2 ottobre 2012.\nPrimo episodio.\nLa storia riprende da dove si era interrotta la seconda stagione: Tonio Fortebracci (Gabriel Garko), dopo essere stato ferito a colpi di pistola dal giovane mafioso Fortunato Di Venanzio (Gabriele Rossi), entra in coma e viene assistito dal giudice De Santis (Alessandra Martines). Tonio si riprende poco dopo e la De Santis decide di metterlo sotto protezione temendo che sia nel mirino del clan di Fortunato, presieduto dal padrino Don Tano Mancuso (Mario Cordova), che sostituisce il defunto Fred. In effetti Don Tano vuole sbarazzarsi di Tonio, che \u00e8 divenuto un collaboratore di giustizia troppo scomodo e per eliminarlo si rivolge alla sua fidata amante, la prostituta Concetta De Nicola, detta Tripolina (Giuliana De Sio), la quale vive con i suoi primi 4 figli maschi, che addestra da anni a servire la mafia (il maggiore Ettore (Valerio Morigi) si trova in carcere per svariati motivi, Giasone (Giulio Forges Davanzati) \u00e8 il pi\u00f9 sadico e crudo, Paride (Federico Maria Galante) \u00e8 il pi\u00f9 debole e saggio e Patroclo \u00e8 solo un bambino dato in adozione). La donna ha anche una figlia femmina, Venere (Rosalinda Cannav\u00f2), che ha mandato in un collegio di suore per consentirle una vita migliore della sua e tenerla lontana dall'ambiente in cui ha fatto crescere i suoi primi quattro fratelli.\nIl piano di Don Tano consiste nell'utilizzare il piccolo Patroclo come diversivo facendolo entrare nell'ospedale dove \u00e8 ricoverato Tonio. Poi il fratello maggiore Giasone travestito da infermiere prender\u00e0 la pistola che gli dar\u00e0 Patroclo ed eliminer\u00e0 il \"traditore\".\nIl piano di Don Tano non viene portato a compimento perch\u00e9 Tonio \u00e8 gi\u00e0 stato dimesso su ordine della giudice De Santis, che lo ha spedito in una villetta fuori mano. Tonio, arrivato con la sua famiglia nell'abitazione, decide di trovarsi un lavoro onesto, poich\u00e9 \u00e8 stanco delle guerre di mafia, e vuole vivere una vita tranquilla insieme alla bella e dolce vedova di suo fratello Santi, Melina (Cosima Coppola), che sta per sposare, a sua figlia Antonia ed a suo nipote Salvatore (la bambina inoltre, scoperto che Tonio \u00e8 il suo vero padre, anche lei aveva chiesto a lui e a Melina di sposarsi, mentre loro si stavano baciando). Melina \u00e8 contraria all'inizio, ma poi, vedendo la sua collaborazione con la giustizia, lo bacia appassionatamente e passano la notte insieme: finalmente, dopo nove anni. Nel frattempo la sorella di Fortunato, Carmela (Laura Torrisi), che fino ad allora era stata custodita per un po' in convento dal parroco padre Raffaele (Davide Lorino), vuole farsi una nuova vita, e decide di partire per New York da una sua zia. Ma durante il tragitto in taxi verso l'aeroporto di Palermo scopre cosa ha fatto suo fratello e dopo aver avuto un mancamento apprende di essere incinta da parte di Tonio, per la loro ex-relazione. Don Tano e Fortunato decidono di arrivare a Tonio tramite l'unico amico che gli \u00e8 rimasto, Ricky (Cristiano Pasca), cos\u00ec lo fanno rapire e torturare da Giasone: Ricky per\u00f2 non sa davvero niente e quando sta per essere ucciso, Fortunato decide di sfruttarlo e, sotto la minaccia di fare uccidere l'anziano padre, lo costringe a chiedere alla dottoressa De Santis di poter incontrare Tonio e la donna ingenuamente acconsente.\nRicky dovrebbe essere scortato verso il nascondiglio di Tonio da due poliziotti, ma Giasone uccide uno dei due e, travestendosi da questo sale sull'auto dove Ricky e l'altro poliziotto (il brigadiere Maranzano, unico oltre alla De Santis a conoscenza del luogo dove si trovano i Fortebracci). Giasone lo minaccia con una pistola e si fa indicare dove \u00e8 nascosto Tonio. Poi gli spara in testa.\nMa quando sta per essere ucciso Ricky riesce a fuggire, per\u00f2 Giasone e Paride hanno gi\u00e0 scoperto dove \u00e8 nascosto Tonio e quindi lo raggiungono. Ma la De Santis avverte Tonio appena viene trovato il cadavere del poliziotto ucciso da Giasone. \nCostringe quindi Melina e i bambini a partire per mettersi in salvo, ma appena prima di andarsene Antonia scende dall'automobile per cercare un oggetto suo rubato da Giasone, che fa saltare in aria l'auto qualche secondo dopo, uccidendo Melina e Salvatore e lasciando Tonio straziato per l'amatissima cognata.\nImmediatamente dopo l'accaduto Tonio obbliga la De Santis a mettere Antonia in un collegio sotto falso nome per proteggerla e le chiede di aiutarlo a compiere la sua vendetta, ritornando mafioso. Tonio infatti si ricorda di un discorso che lei gli fece mentre era in coma, in cui gli raccontava, tramite registrazioni segrete del defunto Vituzzo, che dietro la morte di Santi non c'erano solo Rodolfo e suo fratello Fortunato Di Venanzio, ma anche un potentissimo boss detto 'u Burattinaio. Tonio decide allora di uccidere tutti i capicosca pi\u00f9 importanti riuniti a villa Di Venanzio, ma mentre sta per farlo si presenta proprio 'u Burattinaio (ovvero Saro Ferlito) che ormai ha perso il potere di una volta, tanto da venire deriso ed insultato da Fortunato.\nProprio Fortunato, dopo aver adocchiato Venere, la convince a seguirlo ad una festa, ma li la ragazza \u00e8 picchiata e stuprata dai figli dei capimafia nella sua villa: Luca Romeo, Vito Veneziani, Ciccio Patrono e Fulvio Mancuso. La mattina dopo, la ragazza riesce a contattare telefonicamente sua madre, la Tripolina, in ansia per la sua scomparsa improvvisa, e le dice di essere stata violentata da,ma Fortunato la raggiunge alle spalle durante la conversazione e la strangola con il filo del ricevitore, uccidendola.\nSecondo episodio.\nTonio e la De Santis si aiutano scambiandosi informazioni: lei gli procura un dossier dell'Interpol su don Saro Ferlito (Toni Bertorelli), il boss soprannominato 'u Burattinaio, e lui in cambio le rivela che a capo della cupola ci sono Don Fabrizio Romeo, Don Luigi Veneziani, Don Nunzio Patrono e Don Tano Mancuso. Dalla De Santis Tonio apprende anche che Ferlito sta cercando di aiutare il nipote Billy (Carmelo Rosario Cannav\u00f2), trafficante di droga che vive a New York. Tonio persuade Ferlito a mandarlo da Billy e riesce a convincere anche lui che lo aiuter\u00e0.\nNel frattempo la Tripolina, avvertita dello stupro di Venere da lei stessa al telefono e capendo che \u00e8 stato Fortunato, si precipita a villa Di Venanzio in cerca della figlia, trovando il ragazzo nudo nella vasca da bagno. Lei gli domanda dov'\u00e8 Venere, ma Fortunato la maltratta e la fa portare via dalle sue guardie del corpo. Dopodich\u00e9 con l'aiuto di Fulvio si sbarazza del cadavere di Venere nascondendolo in un podere e simulando un suicidio per impiccagione, motivato dal dispiacere per essere la figlia di una prostituta. Quando il corpo viene ritrovato, la giudice De Santis intuisce che c'\u00e8 qualcosa che non va e ottiene, sebbene in disaccordo con il procuratore Trapanese (Gilberto Idonea) suo superiore colluso con la mafia, ad ottenere un'autopsia. \nSotto consiglio di padre Raffaele, Carmela si presenta dal fratello e viene accolta a braccia aperte, ma quando lei rivela di essere incinta di Tonio Fortebracci, Fortunato la chiude in camera e le dice che deve abortire. Nel frattempo a New York Tonio entra in affari con Billy Ferlito e con il suo socio Tom Di Maggio (Eric Roberts). In seguito scopre che l'assistente di Billy \u00e8 una spia dell'FBI, cos\u00ec lo uccide e diviene membro a tutti gli effetti della cupola di New York. \nIntanto Fortunato rivela ai capicosca che tutti i loro figli sono implicati quanto lui nello stupro di Venere De Nicola, e Mancuso non pu\u00f2 fare altro che cercare di rassicurare la donna. Subito dopo il funerale della ragazza la De Santis si reca a casa della Tripolina e le rivela l'esito dell'autopsia: Venere \u00e8 stata violentata da diversi uomini ed \u00e8 stata uccisa per strangolamento. Il giudice capisce che la Tripolina sa chi \u00e8 stato, ma si rifiuta di parlarne. Quando Don Tano offre alla donna una somma di denaro per pagare il suo silenzio, lei gli fa credere di accettare ma tornata a casa obbliga i figli e la nuora ad aiutarla a compiere la sua vendetta. Paride comunque l'avvisa che una volta terminato il suo piano, lui e la bellissima fidanzata Erminia (Viola Velasco) se ne andranno dalla Sicilia.\nA villa Di Venanzio Fortunato porta una mammana per far abortire la sorella, ma lei riesce a scappare e incontra nell'ingresso Don Tano, che convince Fortunato a lasciarlasciar andare. La ragazza si rifugia nel casolare in cui era stata con Tonio e proprio l\u00ec lo incontra, scoprendo che non era morto come tutti credevano e facendo di nuovo l'amore con lui. La mattina dopo Tonio chiede alla De Santis di accompagnarlo in collegio a vedere Antonia e poi tutti e tre si recano alla tomba di Melina e Salvatore.\nLa sera stessa la Tripolina e i suoi figli sequestrano Fortunato mentre viaggia in auto e lo torturano brutalmente nel casolare dove fu nascosto il cadavere di Venere, finch\u00e9 lui non rivela tutti i nomi degli stupratori della giovane dopo s\u00e9 stesso: Luca Romeo, Vito Veneziani, Ciccio Patrono e Fulvio Mancuso. Il giovane, dopo aver confessato, supplica la Tripolina implorando la sua piet\u00e0, che per\u00f2 gliela nega e lo decapita con un colpo d'ascia. L'indomani Carmela si reca in chiesa da don Raffaele, ma davanti al piazzale nota una folla e dopo essersi fatta spazio scorge con orrore la testa mozzata del fratello Fortunato. \nAscolti Italia: telespettatori 5.710.000 - share 24,46%\nTerzo episodio.\nDon Saro Ferlito parla a Tonio dell'assassinio di Fortunato Di Venanzio, convinto che sia lui il colpevole, ma Tonio gli assicura che non c'entra niente. I due sospettano che ci sia qualcuno che vuole emergere all'interno della cosca. Tonio si presenta in chiesa durante il funerale di Fortunato, svelando cos\u00ec a tutti di non essere morto nell'attentato dove mor\u00ec la sua famiglia e giura a Carmela di non essere lui l'assassino di suo fratello; la donna per\u00f2 non gli crede e lo ripudia giurando vendetta. \nLa giudice De Santis viene richiamata a Torino dal suo superiore Donelli che vorrebbe toglierle l'inchiesta avendo intuito che \u00e8 troppo coinvolta nella storia di Tonio. La donna gli promette che entro due settimane far\u00e0 testimoniare Fortebracci,\nDonelli le dice che in caso contrario lo incriminer\u00e0, avendo nelle sue mani l'arma che Tonio utilizz\u00f2 in uno dei suoi tanti delitti. La De Santis per\u00f2, avendo scoperto la combinazione della cassaforte in cui Donelli conserva la pistola, decide di rubarla per amore di Tonio. Donelli la rimanda comunque in Sicilia, ma le assegna un accompagnatore: il commissario Ren\u00e8 Rolla (Francesco Testi), suo ex-marito.\nCarmela organizza un agguato a Tonio nel casolare di Mascalucia, ma lui riesce a salvarsi e a fugge grazie all'intervento di Ricky, che ottiene il suo perdono. Intanto la Tripolina riesce a far evadere il figlio Ettore con la complicit\u00e0 di Erminia. \nSubito dopo incarica Ettore di uccidere uno degli stupratori di Venere, Luca Romeo. Il ragazzo viene decapitato nelle stalle del maneggio in cui fa equitazione e la sua testa mozzata viene messa nell'auto del padre, che per il dolore si spara in testa.\nTonio decide di scegliere un'azienda che gli serva da copertura per portare i carichi di droga oltreoceano e opta per la \"Liguorum De Nisi\", una ditta produttrice di liquori che ha per capo il barone Everaldo De Nisi (Ray Lovelock) uomo all'antica. L'azienda \u00e8 sull'orlo del fallimento e il barone non se ne occupa personalmente, ma ha delegato alla gestione sua nipote Angelica (Lydia Giordano). Tonio non ha difficolt\u00e0 a circuirla e la ragazza gli fornisce informazioni importanti: gli rivela i nomi dei due imprenditori pi\u00f9 accreditati per divenire soci di suo zio e gli racconta che il collaboratore principale del barone, il dottor Torre (Paolo Lanza), che \u00e8 direttore del Banco di Sicilia, non vuole avere niente a che fare con lui.\nTonio quindi toglie di mezzo i due rivali minacciando di morte il primo e incendiando l'auto al secondo e si reca dal dottor Torre per invitarlo a collaborare. Torre lo congeda bruscamente manifestandogli la propria antipatia, ma Tonio lo convince ad aiutarlo mettendogli una cintura al collo durante le prove del saggio di danza di sua figlia. Il dottor Torre \u00e8 costretto a raccomandare Tonio al barone, che lo invita al ricevimento in onore di sua figlia Fabiola (Martina Pinto). La ragazza studia a Londra e l\u00ec trasgredisce all'educazione rigida del padre per adattarsi alle mode europee: ad esempio fuma marijuana e predica l'amore libero. Non appena conosce Tonio, la ragazza si innamora di lui e gli propone sfacciatamente di avere un rapporto sessuale, ma Tonio rifiuta dicendole che \u00e8 solo una ragazzina viziata. Intanto Angelica ha notato il rapporto fra la cugina e Fortebracci e ne \u00e8 molto gelosa.\nLa giudice De Santis \u00e8 divisa fra il suo status di donna di legge e il suo amore per un criminale, ma alla fine decide di consegnare a Tonio la pistola che potrebbe incriminarlo. Ren\u00e8 per\u00f2 si accorge dei movimenti dell'ex moglie e capisce cosa sta accadendo. Nel frattempo Carmela si \u00e8 trasferita a New York da sua zia Maria e l\u00ec riceve la corte di Lee Di Maggio (Christopher Leoni), figlio del padrino pi\u00f9 potente di New York Tom Di Maggio.\nDon Tano Mancuso obbliga il figlio Fulvio a servirsi della scorta e durante un incontro con la Tripolina, le rivela che solo uno dei figli degli altri boss non ha voluto protezioni: Vito Veneziani. La Tripolina commissiona ai figli il suo omicidio, ma il ragazzo riesce a sfuggire all'agguato facendosi arrestare dal commissario Rolla. La De Santis capisce che c'\u00e8 qualcosa che non va e interroga Veneziani, che crolla immediatamente e racconta tutto. Subito dopo il colloquio il magistrato telefona a Tonio e gli riferisce che probabilmente c'\u00e8 la Tripolina dietro gli ultimi omicidi; la sera stessa il ragazzo e il suo avvocato vengono sorpresi da Tonio Fortebracci che li uccide a colpi di pistola mentre tornano a casa, prima di poter informare la cosca del nome del mandante. La mattina dopo, Ricky travestito da garzone del fornaio consegna alla Tripolina il solito involucro del pane che la donna riceve tutti i giorni. All'interno per\u00f2 c'\u00e8 la testa di Vito Veneziani e non appena la Tripolina la vede qualcuno suona alla porta: \u00e8 Tonio Fortebracci che le punta contro una pistola.\nQuarto episodio.\nTonio entra armato in casa della Tripolina e le chiede il motivo per il quale stia uccidendo i figli dei capimafia, tuttavia Erminia lo tramortisce alle spalle e lo lega. Quando Tonio si risveglia, tenta invano di liberarsi ma viene scoperto. Quindi rivela alla Tripolina che anche lui vuole sbarazzarsi dei padrini perch\u00e9 hanno ucciso tutta la sua famiglia; la donna allora gli racconta la vicenda di sua figlia e Tonio la convince a stringere un'alleanza: insieme uccideranno gli assassini di Venere e poi uno dei figli della Tripolina sposer\u00e0 la figlia di Don Tano, Santina Mancuso (Federica De Cola), in modo da ereditare tutti i beni e il potere della cupola, ed in cambio Tonio diverr\u00e0 il nuovo padrino.\nSubito dopo i figli della Tripolina lanciano la testa di Vito Veneziani in casa di Don Luigi che, alla vista della testa mozzata del figlio entra in crisi di nervi. Allora i 3 stabiliscono che sia Tonio che la giudice De Santis devono morire. Per sbarazzarsi della De Santis, Mancuso contatta la Tripolina dandole ordine di far muovere i suoi figli.\nIntanto Antonia riesce a eludere la sorveglianza delle suore e fugge dal collegio prendendo la corriera. Arrivata a destinazione ed essendo sprovvista di biglietto, viene rincorsa dall'autista, ma le sue grida attirano l'attenzione di una pattuglia di poliziotti che la fermano. Quando la bambina rivela di essere figlia di Tonio Fortebracci, i poliziotti la conducono in procura dalla De Santis. \nA palazzo De Nisi, il barone proibisce a Fabiola di avere contatti con Tonio fino a quando non sapr\u00e0 di pi\u00f9 su di lui. La ragazza per\u00f2 attende che Tonio esca da villa De Nisi, lo avvicina e lo bacia, venendo respinta dall'uomo per la sua giovane et\u00e0. Angelica, che stava sorvegliando la cugina per conto dello zio, presa dalla gelosia rivela al barone che Tonio \u00e8 un mafioso. Il barone quindi decide di chiudere i rapporti con Fortebracci.\nLa De Santis si reca ad un appuntamento con Tonio e nel frattempo Ricky entra in casa sua e porta via Antonia per conto di Tonio. Mentre la De Santis aspetta Fortebracci, alle sue spalle appare Ren\u00e8, che le racconta di aver scoperto tutto e la rimprovera per aver trasgredito ai suoi doveri di donna di legge; lei per\u00f2 scoppia a piangere dicendo che il suo errore \u00e8 stato quello di non essere riuscita a proteggere la famiglia Fortebracci. La donna si allontana amareggiata ma improvvisamente viene rapita da Ettore sotto gli occhi di Ren\u00e8, che allerta Donelli.\nFrancesca per\u00f2 viene condotta alla presenza di Tonio, che la porta nell'hotel in cui soggiorna a Messina e dopo una notte d'amore la convince a partire per l'America insieme ad Antonia, promettendole di raggiungerle al pi\u00f9 presto. Non appena Tonio lascia la stanza per recarsi a parlare con il barone De Nisi, la Tripolina telefona alla De Santis avvertendola che Veneziani sta per uccidere Tonio. La De Santis si precipita in strada per salvare l'amato, ma Don Luigi Veneziani li scorge e si appresta a colpire; Francesca lo vede e si getta a coprire Tonio e riesce a fargli scudo, rimanendo per\u00f2 uccisa sotto una raffica di mitra.\nNel frattempo dopo l'ennesimo diverbio con la figlia, il barone annuncia ad Angelica che a breve si recher\u00e0 dal notaio per cambiare il testamento in suo favore, a patto che lei fornisca un vitalizio alla cugina Fabiola. Lei assetata di potere accetta entusiasta. \nErminia apprende da una conversazione che la Tripolina e i suoi figli hanno deciso che sar\u00e0 Paride a sposare Santina Mancuso, visto che \u00e8 l'unico incensurato. La ragazza non pu\u00f2 permetterlo e si reca in procura con l'intento di denunciarli. Tuttavia quella mattina la procura \u00e8 in subbuglio per la notizia dell'assassinio di Francesca De Santis e cos\u00ec Erminia ritorna sui suoi passi. Uscendo viene vista da Paride, che la ferma e si fa raccontare le sue intenzioni, promettendole che non sposer\u00e0 mai Santina.\nI padrini convocano la Tripolina chiedendole come mai avesse detto che i suoi figli avevano ucciso la De Santis durante la notte quando invece il giudice era viva e vegeta; la donna riesce astutamente a raggirarli e quindi i capicosca ipotizzano che a coprire Tonio ci sia Don Saro Ferlito. Recatisi dall'anziano boss per chiedergli una tregua, vengono maltrattati dall'uomo, che non ha dimenticato il trattamento riservatogli da Fortunato Di Venanzio poco tempo prima. Don Tano allora decide di telefonare a New York per chiedere un aiuto a Carmela di inviargli un killer esperto. \nRen\u00e8 \u00e8 costretto a rilasciare Tonio visto che non \u00e8 considerato colpevole della morte di Francesca. Tonio gli dice che la donna lo amava e gli fa notare che entrambi hanno gli stessi nemici, ma Ren\u00e8 \u00e8 comunque ostile nei suoi riguardi. Dopo il funerale della De Santis a Torino, Tonio lascia Antonia a Ricky e gli chiede di portarla in un posto sicuro; inoltre tratta la bambina con freddezza e le dice di dimenticarlo perch\u00e9 chi gli vuole bene fa una brutta fine. Il giorno dopo si reca da Don Luigi Veneziani e lo uccide sparandogli per vendicare la morte di Francesca.\nFabiola viene contattata da Tonio, che le chiede di convincere il padre ad avere un incontro con lui. I due consumano un rapporto sessuale, al termine del quale Fabiola, disperata per la sua famiglia, trova una fotografia nascosta da Antonia nella valigia del padre e comprende cos\u00ec che Tonio ha una figlia. Tornata a casa, la fragile Fabiola si confida piangente con Angelica e le racconta il suo progetto di sposare Tonio e farsi donare l'azienda di suo padre per gestirla insieme. Angelica, convinta che suo zio abbia gi\u00e0 fatto testamento, lo segue in auto fino al luogo dell'appuntamento con Tonio, un arancieto isolato, e non appena i due si congedano, la donna investe lo zio a tutta velocit\u00e0.\nA New York Carmela ha fatto breccia nel cuore di Lee Di Maggio, che la porta in una stanza al Plaza Hotel per convincerla a copulare. Carmela rifiuta la proposta e decide di fare l'offesa per attirare l'attenzione dei Di Maggio. In effetti Tom abbocca e si reca da lei per scusarsi dell'atteggiamento del figlio; Carmela allora gli fa capire di essere interessata a lui e non a Lee.\nIntanto in ospedale a Sirenuse il medico rassicura Fabiola e Angelica dicendo loro che il barone si riprender\u00e0, ma intanto mentre \u00e8 attaccato ai macchinari continua a ripetere il nome della nipote: Angelica capisce che suo zio l'ha vista in faccia mentre lo investiva ma non pu\u00f2 permettersi che lo racconti. Mentre Tonio e Fabiola litigano fuori dalla stanza (perch\u00e9 lei lo ritiene l'assassinio, ma lui le giura che suo padre aveva accettato l'accordo), Angelica stacca gli elettrodi dal petto dello zio e li pone sul proprio per evitare che l'allarme dei macchinari allerti i medici, quindi chiude la valvola dell'ossigeno e uccide il barone, mentre Fabiola si addolora abbracciata al suo Tonio.\nQuinto episodio.\nDopo la morte del barone, 'u Burattinaio fa capire a Tonio che se non trover\u00e0 al pi\u00f9 presto una soluzione dovr\u00e0 sbarazzarsi di lui, ma Fortebracci gli promette che otterr\u00e0 le quote della Liguorum. Intanto a New York Carmela riceve una proposta di matrimonio da Lee, ma la rifiuta dicendo al ragazzo di essere innamorata di un uomo pi\u00f9 grande. Subito dopo la donna si reca da Tom e lo seduce fino ad avere un rapporto sessuale.\nLa Tripolina \u00e8 decisa ad impedire le imminenti nozze fra Santina Mancuso e Ciccio Patrono e per intimidire la sposa le manda a casa, come regalo di matrimonio, una scatola contenente una colomba bianca morta e trafitta al cuore con un grosso spillone. Cos\u00ec facendo riesce a convincere Don Tano ad avvalersi di uno dei suoi figli come scorta per il giorno delle nozze, poich\u00e9 Mancuso pensa ancora che dietro tutto questo ci sia Tonio.\nRen\u00e8 nota che all'interno dei fascicoli della procura mancano molti documenti e si reca nell'appartamento di Francesca per cercarli. L\u00ec, oltre a scoprire che l'ex moglie conservava la fede nuziale, trova gli appunti delle ricerche che stava conducendo Francesca corredati dalle foto del cadavere di Venere De Nicola e da quelle delle teste mozzate dei figli dei capocosca. Dopo aver stabilito che la telefonata che aveva ricevuto Francesca quella mattina proveniva da casa della Tripolina, Ren\u00e8 capisce che deve trovare il fascicolo sulla morte di Venere, che \u00e8 stato trafugato dal procuratore Trapanese; pertanto fa in modo che due suoi collaboratori scippino la borsa a Trapanese ed entra quindi in possesso del dossier.\nLa Tripolina scopre che Tonio ha trafugato da casa sua la sirenetta di vetro che Giasone aveva rubato dalla macchina di Melina prima di farla saltare in aria. Quando si presenta nella sua camera d'albergo, Tonio le punta contro una pistola e le chiede se \u00e8 vero che i suoi figli hanno ucciso Melina e Salvatore. La Tripolina per\u00f2, giocando d'astuzia, gli mente dicendo che la sirenetta \u00e8 stata regalata a Venere da Ciccio Patrono e Tonio le crede, ordinandole di non far uccidere Patrono dai suoi figli perch\u00e9 ci vuole pensare lui.\nA New York la relazione fra Tom e Carmela viene scoperta in flagrante da Lee, che schifato dall'atteggiamento del padre, fugge amareggiato. Intanto il notaio chiama Fabiola e Angelica e qui quest'ultima scopre che suo zio non ha fatto in tempo a cambiare il testamento, quindi la Liguorum \u00e8 ufficialmente passata all'erede pi\u00f9 prossima, cio\u00e8 la figlia. Appresa la notizia, Fabiola annuncia ad Angelica che passer\u00e0 tutte le quote a Tonio e che vivranno una vita felice insieme. Angelica per\u00f2, ossessionata da Tonio, ha sottratto alla cugina la fotografia di lui e Antonia, ritagliando la testa dell'amato e incollandola ad un portaritratti doppio insieme alla sua foto.\nIl giorno del matrimonio di Santina e Ciccio, Giasone si mette alla guida dell'auto con a bordo la sposa e suo padre ingari ancora di ci\u00f2 che sta per succedere e li porta fuori strada per rapirli. Nel frattempo Tonio e gli altri due figli della Tripolina fanno una carneficina uccidendo a colpi di mitra tutti i picciotti e i mafiosi mentre aspettano davanti alla chiesa. Durante la sparatoria Ciccio e suo padre riescono a trovare rifugio nella chiesa, ma vengono raggiunti e mitragliati da Tonio nello stesso momento davanti all'altare. Vengono risparmiati la maggior parte degli invitati innocenti e le donne, tra cui la moglie di Don Tano, la signora Rosalia Mancuso e i suoi due figli, che vengono rapiti e condotti dalla Tripolina. La donna li fa picchiare selvaggiamente insieme al padre. Poi obbliga Mancuso a scegliere quale dei suoi due figli verr\u00e0 ucciso: Patrizio, il maggiore laureato in medicina oppure Fulvio, il suo figlio prediletto nonch\u00e9 tra gli stupratori di Venere. Don Tano disperato sceglie a caro prezzo di far uccidere Patrizio e di far sopravvivere Fulvio, ma Ettore invece spara proprio a quest'ultimo, uccidendolo e lasciando straziato il padre.\nVedendo la sua auto malridotta, Tonio capisce che \u00e8 stata Angelica ad uccidere il barone e si precipita a villa De Nisi intuendo che la donna vuole eliminare anche Fabiola. Quest'ultima nel frattempo scopre il portaritratti di Angelica e le chiede se lei prova un sentimento per Tonio; Angelica risponde freddamente di s\u00ec e le spara alla tempia simulando un suicidio. Tonio arriva appena in tempo per farsi indicare da Fabiola morente il portaritratti di Angelica. Dopo il funerale della cugina, Angelica costringe Tonio a sposarla minacciandolo di raccontare tutto il suo gioco alla polizia e a Saro Ferlito. Dopo aver accettato, Tonio chiama Tom Di Maggio avvertendolo che l'affare \u00e8 andato in porto e ai festeggiamenti si presenta Lee, che finge di aver perdonato il padre. Poche ore dopo per\u00f2 Carmela dice a Tom di essere rimasta incinta di lui e Lee ascolta furioso tutta la conversazione.\nSubito dopo il suo matrimonio, Tonio lascia la chiesa senza neanche baciare la sposa e torna a casa ubriaco dopo molte ore. Angelica si ribella al fare sprezzante di suo marito, chiedendogli di rispettare i suoi doveri coniugali e Tonio per tutta risposta le dice che gli fa schifo e la sodomizza.\nLa Tripolina ordina a Paride di sposare Santina, tenendosi Erminia come amante. Il ragazzo si vede costretto ad accettare, ma Erminia non ne vuole sapere e cerca di far fuggire Santina; il piano per\u00f2 viene sventato da Ettore e di conseguenza la Tripolina ordina di far sparire Erminia.\nSesto episodio.\nTonio continua a trattare in modo freddo e sprezzante Angelica, provando gusto nel farla soffrire; intanto si guadagna la collaborazione del procuratore Trapanese, che lo spinge a imporsi come nuovo padrino. Intanto la Tripolina e i suoi figli si insediano a villa Mancuso, dove la donna costringe la signora Rosalia e Santina a farle da serve maltrattandole continuamente, mentre Patrizio viene picchiato e deriso da Giasone. Paride per\u00f2 si ribella alla madre e riesce a far mantenere la calma in casa di Don Tano. \nCarmela prosegue la sua vendetta contro Tonio e cos\u00ec convince Tom a mandare qualcuno in Sicilia per farlo uccidere, dopodich\u00e9 su consiglio di zia Maria parte per l'Arizona. Il sicario prescelto da Tom \u00e8 l'insospettabile Jennifer O'Neill (Reda Rebel), l'amante di Lee e la fidanzata di Billy Ferlito, anche lui inviato in Italia per concludere l'affare della droga.\nA villa De Nisi Angelica trova una lettera inviata a Tonio da Ricky in cui parla di Antonia; quando Fortebracci se ne accorge, decide di cambiare atteggiamento nei confronti di sua moglie per tenerla buona e le chiede di fare sesso. Angelica cade nell'inganno e si concede a lui. Quindi, dopo aver saputo che Billy Ferlito e il mafioso e trafficante turco Azouz sono arrivati in Sicilia, Tonio invita a cena a palazzo De Nisi Don Saro, Billy e Jennifer. Durante la cena 'u Burattinaio convince Tonio a firmare un documento in cui afferma che nell'eventualit\u00e0 della sua morte la Liguorum passerebbe ai Ferlito.\nIl giorno dopo Jennifer cerca di uccidere Tonio portandosi un revolver nella borsetta, ma non riesce a portare a termine il piano per via del picciotto che Billy le ha messo alle costole al fine di sorvegliarla. La sera stessa Tonio tende un agguato agli uomini che trasportano il carico di droga e riesce ad entrarne in possesso grazie all'aiuto di Ettore e dei suoi uomini; quindi convince Azouz a tagliare fuori dall'affare Tom Di Maggio offrendogli una somma di gran lunga superiore a quella del boss americano e poi rapisce Billy chiudendolo nel bagagliaio della sua auto. La mattina dopo Tonio si reca da Don Saro, che, stupito per il ritardo del nipote e dell'improvviso arrivo di Tonio che doveva essere alla \"Liguorum\" per smerciare la droga, gli domanda perch\u00e9 si trova l\u00ec. Tonio gli mostra il nipote legato ed imbavagliato nel bagagliaio, ma lui lo schernisce intimandogli di liberarlo. Tonio per tutta risposta spara in testa a Billy uccidendolo. Don Saro, disperato per la perdita del nipote gli confessa che fu lui a commissionare l'assassinio del giudice Santi Fortebracci. Allora Tonio gli spara tre colpi di pistola al petto, vendicando il fratello.\nRen\u00e8 capisce che dietro agli omicidi dei figli dei capocosca c'\u00e8 la vendetta della Tripolina e convoca in procura Don Tano per convincerlo a collaborare, ma lui si rifiuta di parlare e torna a casa. Qui Santina avverte Paride che la Tripolina ha appena mandato Giasone ad uccidere Erminia e il ragazzo si precipita a salvare la fidanzata dopo aver litigato con sua madre. Al casolare Ettore violenta Erminia e la lascia nelle mani di Giasone per ucciderla; mentre anche il secondo fratello sta stuprando la ragazza, Paride arriva e la salva. Tuttavia il ragazzo perde le chiavi dell'auto e si nasconde nel casolare con Erminia mentre Giasone li insegue per ucciderli. Paride cerca di sparare al fratello, ma lo manca, mentre Giasone riesce a colpirlo, ma senza accorgersi di non averlo ucciso; quindi Erminia, volendo raggiungere Paride e pensando che sia morto, incita Giasone ad ammazzarla, cos\u00ec lui l'accontenta sadicamente, accoltellandola. Paride, ripresosi dalla ferita, gli spara e lo uccide.\nIntanto a villa Mancuso Donna Rosalia entra in possesso della pistola della Tripolina e la consegna al marito supplicandolo di uccidere la donna per salvare la propria famiglia. Don Tano per\u00f2, per non soffrire pi\u00f9, uccide prima la moglie, il figlio Patrizio e anche Santina, per poi entrare nella stanza dove la Tripolina si \u00e8 barricata, non trovando pi\u00f9 la pistola. Mancuso spara ripetutamente ed a raffica sulla Tripolina, che ad ogni colpo ricevuto lo provoca, finendo per dirgli soddisfatta che ha compiuto la propria vendetta nell'averlo fatto impazzire. La Tripolina quindi muore serenamente.\nA questo punto tutti i capi cosca sono deceduti e Tonio diviene a tutti gli effetti il nuovo padrino.\nJennifer cerca di avvelenare Tonio ma lui la intravede mediante uno specchio e la rispedisce in America per mandare un messaggio a Tom Di Maggio: il racket adesso \u00e8 suo e se vuole la droga dovr\u00e0 accordarsi con lui.\nParide riesce a raggiungere la strada nonostante sia ferito gravemente e attira l'attenzione di un passante che lo porta in ospedale. Dopo essersi salvato, convoca il commissario Rolla e gli racconta tutti i crimini a cui ha assistito, pregandolo di accorrere a casa Mancuso prima che sua madre uccida la famiglia di Don Tano. Rolla si reca a villa Mancuso, scoprendo i cadaveri della Tripolina, dei figli e della moglie di Don Tano, il quale rifiuta ancora una volta di collaborare con la giustizia e si suicida davanti al commissario, sparandosi in bocca.\nNel corso di un ricevimento a villa De Nisi, Angelica ascolta una conversazione telefonica fra suo marito e Ricky, in cui Tonio ammette esplicitamente di star fingendo con lei. Subito dopo la festa Angelica affronta Tonio, dicendogli che vuole un figlio da lui in modo da legarlo a s\u00e9 per sempre e che non consentir\u00e0 ad Antonia di vivere con suo padre. Tonio riesce a raggirare la moglie fingendo di accettare le sue condizioni per poi ucciderla, folgorandola con il phon nella vasca da bagno dopo l'ultimo amplesso e vendicando la sua amata Fabiola ed il suo ex-suocero.\nEttore convince Tonio a farsi dire da Trapanese dove \u00e8 nascosto Paride in modo da ucciderlo, ma Ren\u00e8 riesce a incastrare il giovane criminale e lo fa arrestare mentre cerca di eliminare il fratello.\nAlcuni mesi dopo Carmela partorisce il figlio di Tonio, ma inganna Tom dicendogli che il bambino \u00e8 suo ed \u00e8 nato settimino. I due si sposano e Tom promette alla donna che uccider\u00e0 Tonio Fortebracci davanti ai suoi occhi; in effetti pochi giorni dopo Tom invita Tonio a casa sua per parlargli e dopo averlo fatto accomodare fa entrare Carmela, per poi puntargli contro una pistola.\nCollegamenti esterni.\n "}
{"id": "4193784", "revid": "372624", "url": "https://it.wikipedia.org/wiki?curid=4193784", "title": "Web documentario", "text": ""}
{"id": "4193786", "revid": "339392", "url": "https://it.wikipedia.org/wiki?curid=4193786", "title": "Multimedia documentary", "text": ""}
{"id": "4193787", "revid": "182193", "url": "https://it.wikipedia.org/wiki?curid=4193787", "title": "Bonne-Nouvelle (metropolitana di Parigi)", "text": ""}
{"id": "4193789", "revid": "31886", "url": "https://it.wikipedia.org/wiki?curid=4193789", "title": "Luoghi delle Cronache del ghiaccio e del fuoco", "text": "La serie \"Cronache del ghiaccio e del fuoco\" \u00e8 ambientata in due continenti immaginari: il continente orientale (\"Essos\" nell'edizione originale) e l'occidentale (\"Westeros\" nell'edizione originale).\nWesteros.\nWesteros \u00e8 il Continente Occidentale nel quale si svolgono quasi interamente le vicende della saga, eccetto quelle di Daenerys Targaryen, ambientate inizialmente ad Essos. Westeros \u00e8 diviso in due parti, note semplicemente come Nord e Sud, separate da un lembo di terra detto \"Incollatura\". Ad ovest il continente si affaccia sul Mare del Tramonto, un oceano che costituisce il limite del mondo conosciuto, mentre a sud il continente \u00e8 lambito dal Mare dell\u2019Estate. Verso est si trova invece il continente orientale, Essos, separato da quello occidentale dal Mare Stretto. All'Estremo Nord, nelle Terre dell'Eterno Inverno, si erge un colossale muro di ghiaccio detto la Barriera, edificato dagli uomini per difendere il reame dalle creature che vivono al di l\u00e0 di esso. Anticamente il continente di Westeros era diviso in Sette Regni che, per\u00f2, furono sottomessi ad un unico re che risiede tuttora nella capitale: Approdo del Re. \nLe Terre della Corona.\nLe Terre della Corona (\"Crownlands\") sono sempre state contese tra le Terre dei Fiumi, le Terre della Tempesta e altre regioni, per questo motivo non sono mai state uno stato sovrano fino all'arrivo di Aegon Targaryen, che prese possesso della zona durante la Guerra di Conquista e ne fece il punto di appoggio principale per la sua campagna di unificazione dell'intero continente. Da quel momento, le Terre della Corona sono governate direttamente dalla famiglia reale. I centri principali delle Terre della Corona sono Duskendale e Rosby, oltre alla capitale, Approdo del Re.\nApprodo del Re.\nApprodo del Re (\"King's Landing\") \u00e8 la capitale dei Sette Regni e la maggiore citt\u00e0 di Westeros. Il suo porto \u00e8 il pi\u00f9 importante del Continente Occidentale. La citt\u00e0 \u00e8 approssimativamente di forma rettangolare. Le strade sono larghe e sono comuni i viali alberati. Le mura hanno sette porte: la Porta del Re, la Porta di Ferro, la Porta di Fango, la Porta dei Leoni, la Porta degli Dei, la Porta del Drago e la Porta Vecchia. Le porte sono sette poich\u00e9 il sette \u00e8 un numero sacro. La citt\u00e0 si affaccia a sud sul fiume delle Rapide Nere e a est sul \"Golfo delle Acque Nere\". All'interno delle mura ci sono tre alte colline che prendono il nome di Aegon il Conquistatore e delle sue due sorelle: Visenya e Rhaenys Targaryen. Sul colle di Aegon si trova la Fortezza Rossa, il palazzo reale. Gli altri templi ed edifici importanti si trovano sulle altre due colline. La baraccopoli dove vive la parte pi\u00f9 povera della popolazione si trova ai piedi della collina di Visenya e prende il nome di \"Fondo delle Pulci\". I benestanti vivono, invece, alle pendici del colle di Rhaenys.\nPrima della sua fondazione, Approdo del Re era una vasta pianura contesa tra varie casate. Quando, per\u00f2, Aegon vi sbarc\u00f2, fond\u00f2 la sua prima fortezza. Quando la sua conquista del continente (Westeros) termin\u00f2, decise di fare di quella fortezza di terra e fango la sua capitale. Negli anni la citt\u00e0 si ampli\u00f2 rapidamente, subendo un continuo incremento della popolazione. I re Targaryen costruirono vari templi e la Fortezza Rossa, completata durante il regno di re Maegor il Crudele.Nel corso del tempo, numerose catastrofi e guerre hanno minacciato la citt\u00e0. Durante la Ribellione Blackfyre, l'esercito del fratellastro bastardo di re Daeron II il Buono minacciava la citt\u00e0, ma \u00e8 stato prontamente fermato nella Battaglia del Campo Rosso Sangue. Durante la Grande Epidemia di Primavera, quattro abitanti su dieci furono decimati dalla pestilenza. Durante la guerra civile nota come Ribellione di Robert Baratheon, re Aerys II il Folle voleva radere al suolo quasi tutta la citt\u00e0 con l\u2019Altofuoco per non permettere ai ribelli di appropriarsene, ma la citt\u00e0 fu saccheggiata dalle truppe Lannister al finire della Ribellione.\nI luoghi principali sono:\nRoccia del Drago.\nRoccia del Drago (\"Dragonstone\") \u00e8 il nome dell'isola (e della fortezza omonima) situata all'entrata della Baia delle Acque Nere. Il castello, il quale \u00e8 modellato in modo da assomigliare a un drago di pietra, \u00e8 l'insediamento originale della Casa Targaryen nel Continente Occidentale. Questi lo hanno colonizzato e fortificato come avamposto occidentale della Fortezza di Valyria. Dopo la conquista dei Sette Regni da parte dei Targaryen, l'isola viene utilizzata come insediamento dell'erede al trono, tale Principe di Roccia del Drago. Dopo la sconfitta della Casa Targaryen, Robert Baratheon dona l'isola a suo fratello minore Stannis, dando inizio alla Casa Baratheon di Roccia del Drago. Il castello viene spesso considerato macabro e oscuro. Sull\u2019isola \u00e8 presente un vulcano attivo, il Monte del Drago. Sotto la montagna ci sono ricchi depositi di ossidiana.\nIl Nord.\nIl Nord (\"The North\"), ovvero la met\u00e0 di Westeros che si trova tra l'Incollatura e la Barriera, \u00e8 un unico regno, che si dice sia grande come tutti gli altri sei messi assieme, governato dalla casata degli Stark. Il Nord \u00e8 l'unica regione a non essere mai stata conquistata dagli Andali, pertanto gli abitanti seguono ancora le tradizioni e le credenze dei Primi Uomini. Il clima \u00e8 freddo e rigido, rendendo cos\u00ec il Nord una terra inospitale, soprattutto durante gli inverni. Il capoluogo \u00e8 Grande Inverno e la citt\u00e0 principale \u00e8 Porto Bianco, situata al confine con il Sud.\nGrande Inverno.\nGrande Inverno (\"Winterfell\"), il capoluogo del Nord, non \u00e8 una vera e propria citt\u00e0: \u00e8 costituita soprattutto dalla fortezza degli Stark, circondata da qualche insediamento. Si trova al centro del regno del Nord, lungo la Strada del Re, la strada che collega Approdo del Re con la Barriera. Presumibilmente fu costruito dal re Brandon Stark, detto \"il Costruttore\", pi\u00f9 di otto mila anni fa, con l'aiuto di alcuni giganti. Durante la Guerra dei Cinque Re, Grande Inverno cade nelle mani dei Greyjoy dopo un attacco a sorpresa, ma viene riconquistato dagli alfieri degli Stark. In seguito alle Nozze Rosse e al matrimonio tra Ramsay Bolton e la finta Arya Stark il castello cade sotto il controllo dei Bolton.\nGrande Inverno \u00e8 stato costruito intorno ad un Parco degli Dei risalente all'epoca dei Figli della Foresta, a sua volta costruito sopra sorgenti calde naturali, che garantiscono, cos\u00ec, grazie ad un sistema idraulico, riscaldamento alla fortezza, rendendo Grande Inverno uno dei castelli pi\u00f9 confortevoli del Nord. All'interno delle mura, il complesso \u00e8 composto da decine di piccoli cortili e spazi aperti. Dal complesso del castello spicca un'ulteriore roccaforte interna, la Fortezza Grande, al cui interno vi sono gli alloggi della famiglia Stark, la sala del trono, la \"Sala Grande\" e la sala dei ricevimenti. Sotto a Grande Inverno si trovano le cripte dove sono sepolti tutti gli Stark.\nPorto Bianco.\nPorto Bianco (\"White Harbor\") \u00e8 la principale citt\u00e0 del Nord, sede della Casa Manderly, situata al confine con il Sud e, per questo, fortemente influenzata sia dalla cultura del Nord sia da quella del Sud. La citt\u00e0 \u00e8 divisa in due parti: una periferia, lungo il porto, uno dei pi\u00f9 importanti dei Sette Regni, ed una citt\u00e0 interna, circondata da imponenti mura, al cui interno si trova la fortezza dei Manderly. Lungo il mare si trova la Tana del Lupo, un castello abbandonato e trasformato in prigione. Un tempo vi stazionava la flotta del Nord ma poi fu bruciata da uno Stark. Nonostante sia la citt\u00e0 pi\u00f9 grande del Nord, \u00e8 molto pi\u00f9 piccola di altre citt\u00e0 del continente.\nForte Terrore.\nForte Terrore (\"The Dreadfort\") \u00e8 il seggio della Casa Bolton. Ha una reputazione sinistra perch\u00e9 si dice che i Bolton abbiano ancora delle stanze per le torture e una sala speciale dove tengono le pelli tolte ai loro nemici, tra cui quelle di alcuni re della Casa Stark (tra le due famiglie c'\u00e8 da sempre una forte rivalit\u00e0). \u00c8 situato sulle sponde del fiume Acqua Piangente, pi\u00f9 vicino alla costa orientale del continente, a nord di Hornwood e a sud di Ultimo Focolare.\nMoat Cailin.\nMoat Cailin \u00e8 un'antica fortezza situata sul confine settentrionale della grande palude conosciuta come Incollatura, ed \u00e8 una delle fortezze pi\u00f9 importanti del Nord, anche se ormai \u00e8 ridotta pressoch\u00e9 in rovina: la sua importanza \u00e8 dovuta al fatto che controlla la Strada del Re, il percorso sicuro che gli eserciti devono seguire per passare attraverso le paludi dell'Incollatura. La fortezza \u00e8 posta su una strettoia naturale che ha protetto il Nord dagli invasori meridionali per migliaia di anni.\nKarhold.\nKarhold si trova nell'estremo est del Nord, vicino alla costa del Mare dei Brividi ed \u00e8 il seggio di Casa Karstark. Il castello venne dato a Karl Stark come premio per aver sedato una rivolta dei Bolton e il nome originale era \"Kar's Hold\".\nIsola dell'orso.\nIsola dell'Orso \u00e8 il seggio storico di Casa Mormont e si trova a nord di Deepwood Motte. L'isola \u00e8 ricoperta per la maggior parte di foreste e deve il suo nome ai numerosi orsi presenti. I Mormont risiedono in un castello situato in cima ad una collina e composto per la maggior parte di legno.\nUltimo Focolare.\nUltimo Focolare (\"Last Hearth)\" \u00e8 il seggio della Casa Umber. Si trova in una foresta a est della Strada del Re, a nord del fiume Last e a nord-est di Long Lake. Con l'eccezione dei castelli dei Guardiani della notte, Ultimo focolare \u00e8 il castello pi\u00f9 settentrionale di tutto Westeros ( da qui il suo nome ). \nLe Terre dei Fiumi.\nLa Terre dei Fiumi (\"The Riverlands\"), dominate dalla Casa Tully, rappresentano il regno che collega l'Incollatura con il Sud di Westeros. Come suggerisce lo stesso nome, le Terre dei Fiumi sono ricche di corsi d'acqua, i cui principali sono i tre fiumi che formano il Tridente : la Forca Rossa, la Forca Verde e la Forca Blu. Il territorio \u00e8 anche ricco di pianure, colline e foreste. A nord, per\u00f2, il territorio diventa paludoso. Questa regione \u00e8 ricca e fertile, non vi sono, per\u00f2, importanti citt\u00e0, bens\u00ec numerosi centri abitati e villaggi di dimensioni medie. Il capoluogo \u00e8 Delta delle Acque. A causa della loro posizione centrale nel continente e alla mancanza di confini naturali, la regione \u00e8 stata molto spesso teatro di battaglie nel corso dei secoli. Per questo, prima della Conquista di Aegon, le Terre dei Fiumi non hanno mai avuto un governo stabile.\nDelta delle Acque.\nDelta delle Acque (\"Riverrun\") \u00e8 la roccaforte della Casa Tully, costituita unicamente dal loro castello, situato all'incrocio dei fiumi \"Forca Rossa\" e \"Tumblestone\". Il castello ha forti mura di arenaria, con un unico torrione e catapulte sulle mura.\nIl castello si trova alla punta estrema del lembo di terra in cui il Tumblestone confluisce nella Forca Rossa del Tridente. I due fiumi formano due lati di un triangolo. In caso di minaccia, i Tully aprono le chiuse a monte e inondano un vasto fossato, il terzo lato del triangolo: Delta delle Acque si tramuta quindi in un'isola e le sue mura s'innalzano direttamente dall'acqua. Dalla cima delle torri, i difensori hanno una visuale delle sponde opposte per intere leghe attorno. Per chiudere tutti gli accessi, gli assedianti sono costretti a collocare un campo a nord del Tumblestone, un secondo a sud della Forca Rossa e un terzo in mezzo ai due fiumi, a occidente del fossato. Il castello, a detta di molti, \u00e8 uno dei pi\u00f9 sicuri e robusti dei Sette Regni, nonch\u00e9 uno dei pi\u00f9 inespugnabili. \nLe Torri Gemelle.\nLe Torri Gemelle (\"The Twins\"), chiamate anche Il Guado, sono il seggio della Casa Frey, poste nella zona settentrionale delle Terre dei Fiumi. \u00c8 un ponte fortificato che taglia in due la Forca Verde del Tridente e consiste in due castelli identici e di una torre posizionata in mezzo al ponte che le collega. Per passare bisogna pagare una specie di pedaggio alla famiglia Frey.\nHarrenhal.\nHarrenhal \u00e8 il castello pi\u00f9 grande dei Sette Regni e attualmente seggio della Casa Baelish: \u00e8 situato nelle Terre dei Fiumi, sulla costa settentrionale del lago Occhio degli Dei. Fu costruito da Harren il Nero, antico re delle Isole di Ferro e delle Terre dei Fiumi, come monumento alla sua grandezza. Dopo lo sterminio di Harren e della sua famiglia per mano di Aegon il Conquistatore, la fortezza ha cambiato numerosi padroni, finendo nelle mani dei Qoherys, dei Towers, degli Harroway, degli Strong, dei Lothston e dei Whent: tutti i proprietari di Harrenhal sono incappati in eventi sfortunati. Sin dalla Guerra di Conquista \u00e8 un luogo tetro e in rovina. \n\u00c8 grande quasi il triplo di Grande Inverno e i suoi edifici sono cos\u00ec imponenti che difficilmente possono essere paragonati ad altri castelli. Le stalle possono ospitare un migliaio di cavalli, il Parco degli Dei copre trenta acri e le cucine sono ampie quanto la Sala Grande di Grande Inverno. Gran parte della fortezza \u00e8 per\u00f2 in rovina, diroccata per via del fuoco dei draghi : i Whent, precedenti Lord del castello, usavano solo i piani inferiori di due delle cinque torri, avendo abbandonato il resto all'incuria. Nessuno entra in molte aree da decenni ormai. I piani alti di alcune torri sono infestati da pipistrelli e, a detta di molti, anche dai fantasmi dei precedenti proprietari. \nLe Isole di Ferro.\nLe Isole di Ferro (\"Iron Islands\") sono sette isole principali (Pyke, Vecchia Wyk, Grande Wyk, Harlaw, Blacktyde, Orkmont e Saltcliff), pi\u00f9 isolotti e scogli, situate lungo la costa occidentale del continente, grossomodo al largo delle Terre dell'Ovest, tra il territorio del Nord e quello dei Lannister. Sono abitate dagli Uomini di Ferro, discendenti dei Primi Uomini e degli Andali, come gli altri abitanti di Westeros, ma, grazie al loro isolamento, mantennero tradizioni, usi e costumi differenti ed una religione completamente diversa basata sul Dio Abissale, una divinit\u00e0 marina che vive negli abissi e che pretende sacrifici umani dai suoi adepti. Gli abitanti di questo arcipelago praticavano le incursioni a scopo di razzia lungo le coste occidentali di tutto il continente e tentarono anche di conquistarlo interamente prima dell'arrivo dei Targaryen e dei loro draghi. Si sono inoltre ribellati nel 5\u00ba anno del regno di Robert Baratheon, cercando di ritornare alla \"vecchia via\", fallendo. \nPyke.\nPyke \u00e8 un castello situato sull'omonima isola, una delle sette che compongono l'arcipelago delle Isole di Ferro. \u00c8 il seggio della Casa Greyjoy, la casata principale della regione. \u201cPyke\u201d \u00e8 anche il cognome dei figli illegittimi nati alle Isole di Ferro.\nLe Terre dell'Ovest.\nLe Terre dell'Ovest (\"The Westerlands\"), dominate dalla Casa Lannister, costituiscono una delle regioni pi\u00f9 ricche, grazie alla massiccia presenza di miniere di metalli preziosi. Il territorio \u00e8 prevalentemente collinare. La principale citt\u00e0 \u00e8 Lannisport, una delle pi\u00f9 grandi citt\u00e0 del regno, situata ai piedi della fortezza di Castel Granito, sede di Casa Lannister.\nLannisport.\nLannisport \u00e8 una delle citt\u00e0 principali dei Sette Regni, situata sulla costa ovest. Il suo porto \u00e8 tra i maggiori dei Sette Regni. Nel suo porto \u00e8 ospitata la flotta dei Lannister. La citt\u00e0 \u00e8 famosa anche per i suoi orefici, tra i pi\u00f9 bravi dei Sette Regni. Lannisport \u00e8 controllata dalla Guardia Cittadina, un corpo di guardia che si distingue da quello di altre citt\u00e0 come Approdo del Re o Vecchia Citt\u00e0 per il fatto di essere molto pi\u00f9 addestrato.\nCastel Granito.\nCastel Granito (\"Casterly Rock\") \u00e8 la fortezza storica sede della Casa Lannister. Capoluogo delle Terre dell'Ovest, sovrasta il porto di Lannisport e il Mare del Tramonto. Il castello non \u00e8 mai caduto ed \u00e8, dopo Harrenhal, la seconda roccaforte pi\u00f9 grande del continente. La Fortezza \u00e8 scavata in una collina rocciosa, e grazie alle sue difese naturali, il castello viene definito inespugnabile. I vari tunnel interni conducono a saloni e camere, ed ha anche un grande torrione in cima alla collina. Al suo interno sono presenti anche miniere d\u2019oro, La leggenda vuole che Castel Granito debba il suo nome alla famiglia che lo ha abitato durante l\u2019Et\u00e0 degli Eroi, I Casterly. I Lannister riconducono la loro discendenza a Lann l\u2019Astuto, che ingann\u00f2 i Casterly attirandoli fuori dal loro castello, per poi farlo suo.\nLe Terre della Tempesta.\nLe Terre della Tempesta (\"The Stormlands\"), situate a sud-est, con capoluogo la fortezza di Capo Tempesta e comprendenti le Isole del Mare Stretto, sono dominate dalla Casa Baratheon. Devono il loro nome alle numerose tempeste che si verificano sulle coste. I lord di queste terre sono inoltre rinomati per la loro abilit\u00e0 guerriera. Analogamente alle Terre dei Fiumi, non vi sono importanti citt\u00e0, bens\u00ec numerosi centri abitati di dimensioni medie. \nCapo Tempesta.\nCapo Tempesta (\"Storm's End\") \u00e8 il seggio della Casa Baratheon, in passato della Casa Durrandon. La leggenda vuole che sia stata costruita da Durran, primo Re della Tempesta. Egli dichiar\u00f3 guerra agli dei, che sterminarono la sua famiglia perch\u00e9 aveva osato prendere in sposa Elenei, figlia degli stessi dei. Si dice che, durante la costruzione di Capo Tempesta, Durran sia stato aiutato dai Figli della Foresta, che hanno protetto la fortezza con degli incantesimi nel tentativo di difenderla dalle frequenti tempeste. Altri credono che Durran sia stato consigliato da un giovanissimo Brandon il Costruttore durante la costruzione, ma non si sa quale di queste due versioni sia quella vera. Capo Tempesta \u00e8 una delle fortezze pi\u00f9 imponenti e importanti di Westeros, pu\u00f2 reggere un assedio per mesi o anni se ben fornita. Si dice che il castello sia protetto da mura che impediscano a qualunque incantesimo di entrare. Si affaccia sul Mare Stretto.\nTarth.\nTarth \u00e8 un'isola situata nel Mare Stretto al largo del Continente Occidentale. \u00c8 controllata dalla Casa Tarth, che governa dal castello di Evenfall Hall. I lord di Tarth si definiscono \"Stella della Sera\" , titolo onorifico risalente all'Alba dei Tempi. Tarth \u00e8 situata a nord-est della Baia dei Naufragi ed \u00e8 considerata parte delle Terre della Tempesta. Si dice che l'isola sia molto bella, con le sue montagne e le sue cascate, pascoli e valli ombrose: viene soprannominata \"'l'isola di zaffiro\" per lo splendido mare blu che la circonda.\nSala dell'Estate.\nSala dell'Estate (\"Summerhall\") \u00e8 un castello in rovina che si trova nelle Terre della Tempesta. Veniva usato dai Targaryen come tenuta estiva e residenza reale, finch\u00e9 non venne distrutto da un incendio, causato probabilmente dall\u2019altofuoco. \nPrincipato di Dorne.\nIl Principato di Dorne (\"Dorne\"), situato all'estremo sud di Westeros e dominato dalla Casa Martell, \u00e8 una zona in parte arida ed a tratti del tutto desertica, infatti \u00e8 la meno popolosa dei Sette Regni. La morfologia \u00e8 quella di un'estesa penisola collegata al continente tramite una catena montuosa caratterizzata da passi facilmente difendibili. I Dorniani si distinguono dagli uomini dell'Occidente sia a livello culturale che etnico; ci\u00f2 \u00e8 dovuto alla storica immigrazione di massa dei Rhoynar e il loro conseguente isolamento. I Dorniani hanno adottato molti usi dei Rhoynar, senza abbandonare per\u00f2 le loro origini di Andali, infatti i signori della casa regnante vengono ancora designati \u201cPrincipi\u201d e \u201cPrincipesse\u201d secondo la tradizione dei Rhoynar, e non Lord e Lady. Lancia del Sole \u00e8 il capoluogo e il centro politico del principato. I Dorniani sono differenti dalle genti occidentali anche per il loro temperamento: gli uomini sono, infatti, irruenti e sanguigni, mentre le donne lascive e sensuali; i popoli occidentali pensano che siano le pietanze piccanti di Dorne a influire sul carattere dello stesso popolo.\nLancia del Sole.\nLancia del Sole (\"Sunspear\") \u00e8 l'antica roccaforte di Casa Martell e capoluogo di Dorne. Si trova sulla costa sud orientale del Continente Occidentale ed \u00e8 bagnata su tre lati dal mare. Lancia del Sole \u00e8 protetta da tre massicce cinte murarie concentriche. La citt\u00e0 che si trova all'esterno del castello, rinominata anche \"citt\u00e0-ombra\", sebbene sia la pi\u00f9 grande di Dorne, \u00e8 poco pi\u00f9 di un paesino se messa a confronto con le Citt\u00e0 Libere.\nStelle al Tramonto.\nStelle al Tramonto (\"Starfall\") \u00e8 un castello di Dorne e il seggio ancestrale della Casa Dayne. Si trova su un'isola nell'area occidentale delle Montagne Rosse, dove il fiume Torentine si getta nel Mare dell'Estate. Il castello controlla il braccio occidentale di Dorne. Secondo la leggenda, venne costruito dove il primo Dayne trov\u00f2 una pietra magica dopo aver seguito una stella cadente.\nYronwood.\nYronwood \u00e8 l'antico seggio della Casa Yronwood, situato nel nord di Dorne. Questo castello \u00e8 situato all'estremit\u00e0 meridionale della Strada delle Ossa, strada sorveglia dagli Yronwood per evitare l'arrivo di intrusi.\nLa Valle.\nLa Valle (\"The Vale\"), posta ad est, ospita la Valle di Arryn, dominata appunto dalla Casa Arryn, ed \u00e8 una zona dove prevalgono ampie catene di montagne rocciose. La fortezza e centro politico principale \u00e8 il Nido dell'Aquila. La Valle \u00e8 una regione che tende a isolarsi dal resto dei Sette Regni: gli inverni rigidi rendono impossibile il passaggio tra le montagne e la presenza dei Clan delle Montagne, spesso in conflitto con i nobili, rendono i viaggi ancora pi\u00f9 pericolosi. La Valle pu\u00f2 essere raggiunta seguendo la Strada Alta, che la collega alle Terre dei Fiumi, ed \u00e8 protetta dalla Porta Insanguinata. \nNido dell'Aquila.\nNido dell'Aquila (\"The Eyrie\") \u00e8 l'antico seggio della Casa Arryn e capoluogo della Valle. Il castello \u00e8 situato tra le Montagne della Luna, a cavallo della vetta nota con il nome di Lancia del Gigante, situata a diverse migliaia di piedi dalla valle sottostante. \u00c8 considerata una fortezza impossibile da attaccare a causa della sua posizione. Negli anni d'inverno gli Arryn lasciano Nido dell'Aquila, impraticabile a causa del freddo intenso, e si rifugiano alla Porta Insaguinata. La cima si raggiunge tramite una mulattiera e si deve passare per tre forti: Pietra, Neve e Cielo.\nCitt\u00e0 del Gabbiano.\nCitt\u00e0 del Gabbiano (\"Gulltown\") \u00e8 il pi\u00f9 grande centro portuale della Valle di Arryn, situata sulla costa settentrionale della Baia dei Granchi, a sudest di Nido dell'Aquila e a sud della vicina Pietra di Runa. \u00c8 la citt\u00e0 pi\u00f9 grande della Valle, ma \u00e8 molto pi\u00f9 piccola di Vecchia Citt\u00e0 e Approdo del Re. \u00c8 governata dalla Casa Grafton e ospita inoltre una branca cadetta della Casa Arryn. \u00c8 un porto importante e un punto di accesso alla Valle. \u00c8 molto importante anche come punto di sosta per navi provenienti da Approdo del Re e dirette al Nord o a Braavos. La sua posizione strategica permette alla citt\u00e0 di avere sempre a disposizione molte merci esotiche destinate ai porti oltre al Mare Stretto e permette anche di mantenere la Valle ben fornita quando i passi nelle Montagne della Luna sono chiusi per l'inverno.\nMontagne della Luna.\nLe Montagne della Luna costituiscono una catena montuosa che confina con le Terre dei Fiumi a ovest e che circonda completamente la Valle di Arryn. Le frane sono frequenti e le colline pedemontane sono rocciose, alte e selvagge. Le cime delle montagne sono ricoperte dalla neve. Vi abitano trib\u00f9 di barbari che non riconoscono l'autorit\u00e0 della Casa Arryn.\nL'Altopiano.\nL'Altopiano (\"The Reach\"), situato a sud-ovest e dominato dalla Casa Tyrell, possiede le terre pi\u00f9 fertili di tutto il continente. Il centro urbano principale \u00e8 Vecchia Citt\u00e0, mentre il centro politico \u00e8 costituito dalla fortezza di Alto Giardino. La regione dell\u2019Altopiano, costellata da villaggi e citt\u00e0, \u00e8 densamente popolata. La regione \u00e8 bagnata dall\u2019immenso fiume Mander e dai suoi affluenti, fra cui il Blueburn, il Cockleswhent e il Fiume Vino di Miele. \nAlto Giardino.\nAlto Giardino (\"Highgarden\") \u00e8 la sede della Casa Tyrell, capoluogo regionale dell'Altopiano e cuore della cavalleria dei Sette Regni. Anticamente era la sede di Casa Gardener, finch\u00e9 Aegon il Conquistatore non sconfisse il re Mern IX Gardener e il suo esercito, interrompendo la sua stirpe. Quando Aegon fece marciare il suo esercito su Alto Giardino, Harlen Tyrell, attendente dei Gardener, gli consegn\u00f3 il castello. Per questo atto, Aegon gli don\u00f3 Alto Giardino e concesse alla Casa Tyrell il controllo dell\u2019Altopiano. Case come i Florent, i Rowan e gli Oakheart, per\u00f2, vantano legami di sangue con i Gardener e per questo ambiscono al castello e al controllo dell\u2019Altopiano.\nL\u2019Altopiano \u00e8 attraversato dal fiume Mander e qui la Strada del Mare e la Strada delle Rose si incontrano, rendendolo un importante crocevia. Il castello di Altogiardino, cinto da mura a gradoni, racchiude boschetti, fontane, cortili ombrosi e colonnati di marmo. \u00c8 pieno di cantanti, pifferai, violinisti e suonatori d'arpa. Le stalle hanno un'ottima selezione di cavalli e ci sono battelli di porto per navigare lungo il Mander. Ci sono campi di rose in fiore che si estendono fino all'orizzonte e oltre. I frutti che crescono l\u00ec vicino includono meloni, pesche e prugne.\nArbor.\nArbor si trova sull'omonima isola ed \u00e8 una delle pi\u00f9 ricche citt\u00e0 dei Sette Regni, la sua ricchezza \u00e8 dovuta al famoso vino dorato esportato in tutto il mondo. Vi regnano i Redwyne, la cui flotta \u00e8 la pi\u00f9 grande dei Sette Regni.\nVecchia Citt\u00e0.\nVecchia Citt\u00e0 (\"Oldtown\") \u00e8 una delle citt\u00e0 pi\u00f9 grandi nonch\u00e9 la pi\u00f9 antica del Continente Occidentale. La sua origine risale infatti ai Primi Uomini, prima dell'invasione degli Andali. \u00c8 situata nell'area sud-occidentale dell'Altopiano, sulla foce del fiume Vino di Miele, che si riversa prima nello Stretto dei Sussurri e poi nel Mare del Tramonto. Vecchia Citt\u00e0 \u00e8 famosa soprattutto perch\u00e9 ospita la Cittadella, sede dell'ordine dei Maestri (consiglieri, dottori, scienziati e messaggeri dei Sette Regni), e il Tempio Stellato, sede principale del Culto dei Sette Dei prima della costruzione del Tempio di Baelor ad Approdo del Re. Vi regna la casa Hightower, che risiede nella fortezza di Alta Torre, un enorme faro che si innalza per 800 piedi (poco pi\u00f9 di 243 metri) verso il cielo, sormontato da una grande luce che pu\u00f2 essere vista da molte miglia di distanza.\nLa Barriera.\nLa Barriera (\"The Wall\") \u00e8 un muro artefatto alto circa 700-800 piedi (250-280 metri) di altezza e lungo circa 300 miglia. Fatta interamente in ghiaccio, fu costruita lungo un valico del limite nord dei Sette Regni, secondo la leggenda da Brandon Stark \"il Costruttore\" con l'ausilio dei Giganti e della magia, dopo la Lunga Notte, per separare i regni degli uomini dai bruti e dagli Estranei. La sua manutenzione \u00e8 affidata da millenni alla confraternita dei Guardiani della notte. Ritenuta alla stregua di una \"cattedrale nel deserto\" dagli abitanti dei Sette Regni, si scoprir\u00e0 in seguito la sua reale importanza.\nI Guardiani della notte.\nI Guardiani della notte (Night's Watch) costituiscono un antico ordine composto da uomini che si dedicano pienamente alla difesa della Barriera da bruti ed Estranei. Possiedono diciannove castelli costruiti ai piedi della Barriera ma soltanto tre di questi sono abitati e vengono utilizzati al tempo dei romanzi.\nCitt\u00e0 della Talpa.\nCitt\u00e0 della Talpa (\"Mole's Town\") \u00e8 un villaggio che si trova nei pressi del Castello Nero. \u00c8 situato lungo la Strada del Re all'interno dei territori del Dono di Brandon, mezza lega a sud della Barriera. Il villaggio \u00e8 pi\u00f9 grande di quello che sembra: tre quarti del villaggio, infatti, sono situati sottoterra, in cantine profonde, calde e umide, collegate tra loro da un labirinto di tunnel. C'\u00e8 anche un bordello, che in superficie appare soltanto come una baracca non pi\u00f9 grande di una latrina. Spesso i confratelli dei Guardiani della notte si recano a Citt\u00e0 della Talpa per scovare \u201ctesori sepolti\u201d, ovvero approfittare dei servizi delle prostitute.\nLe Terre dell'Eterno Inverno.\nAll'Estremo Nord del Continente Occidentale si trovano le cosiddette Terre dell'Eterno Inverno (\"Lands of Always Winter\"), perlopi\u00f9 inesplorate e separate dal resto del territorio dalla Barriera. In questa zona sono presenti esseri come i giganti, gli Estranei, i Figli della Foresta, i meta-lupi, le pantere-ombra e popolazioni umane come i bruti (che si definiscono Popolo Libero).\nAspra Dimora.\nAspra Dimora \u00e8 un insediamento in rovina del Popolo Libero situato oltre la Barriera, sulla punta del Promontorio di Storrold. Si affaccia sul Mare dei Brividi.\nPugno dei Primi Uomini.\nPugno dei Primi Uomini \u00e8 una collina che si trova a nord della Barriera, dove si \u00e8 svolta la Battaglia del Pugno dei Primi Uomini.\nEssos.\nEssos, il continente orientale, \u00e8 pi\u00f9 ampio di Westeros. Inizialmente era collegato ad esso mediante una lingua di terra detta Braccio di Dorne, distrutta, poi, dai Figli della foresta con la magia per impedire a popoli estranei di giungere a Westeros, dopo l'invasione dei Primi uomini. In Westeros, questo continente viene menzionato con termini come \"al di l\u00e0 del mare stretto\" (il mare che separa i due continenti), o \"il continente orientale\". Essos ha un ruolo secondario nei romanzi, poich\u00e9 l\u00ec sono ambientate quasi esclusivamente le vicende di Daenerys Targaryen. La costa settentrionale del continente \u00e8 separata dalla calotta polare dal Mare dei Brividi. A sud, oltre il Mare d'Estate, si trova il Mare di Giada e il continente inesplorato di Sothoryos. Essos \u00e8 dominato dalle Montagne delle Ossa e dal Krazaaj Zasqa, delle catene montuose che separano longitudinalmente la met\u00e0 occidentale, pi\u00f9 conosciuta dagli abitanti del Continente Occidentale, da quella orientale, pi\u00f9 esotica e meno conosciuta. In estremo oriente, si trovano le zone misteriose delle Terre dell'Ombra, le quali si dice siano abitate da demoni. \nLe citt\u00e0 libere.\nSulla costa occidentale di Essos, sono presenti nove citt\u00e0 stato, dette \"le citt\u00e0 libere\". Tutte sono importanti centri di scambio culturale e, soprattutto, commerciale tra Westeros ed Essos.\nPentos.\nPentos \u00e8 una delle citt\u00e0 libere pi\u00f9 importanti, grandissimo centro di scambi, caratterizzata da un'architettura in mattoni rossi e grandi torri quadrate. Il capo \u00e8 un principe scelto da un consiglio di magistri che, di fatto, governa la citt\u00e0. Quando i cittadini credono di essere sottoposti all'ira degli dei, per\u00f2, il principe viene sacrificato per sceglierne uno nuovo. Qui la schiavit\u00f9 \u00e8 teoricamente fuori legge, ma i membri dell'aristocrazia hanno la possibilit\u00e0 di avere schiavi al loro servizio. Uno degli edifici pi\u00f9 importanti \u00e8 il tempio rosso, dedicato a R'hllor.\nBraavos.\nBraavos fu l'unica delle citt\u00e0 libere a non essere nata come colonia di Valyria, infatti \u00e8 stata fondata da schiavi fuggiti all'egemonia valyriana guidati dai Cantori della Luna, che si sono stabiliti nella laguna nel tentativo di trovare un posto che li tenesse al sicuro dai draghi di Valyria. Braavos \u00e8 una citt\u00e0 marinara distribuita in piccole isole ed \u00e8 la sede degli Uomini senza volto, setta venerante il Dio dai mille volti. Il porto si trova in una baia a cui si accede mediante un canale difeso dal \"Titano di Braavos\", una statua che funge anche da faro. La cultura di questa citt\u00e0 \u00e8 fortemente marinara e le sue navi sono facilmente riconoscibili per il loro caratteristico colore viola. In questa citt\u00e0, per\u00f2, vi sono forti flussi di denaro che hanno portato alla comparsa di usurai. La Banca di Braavos \u00e8 una delle pi\u00f9 ricche e presta denaro anche ai Sette Regni. La cultura di Braavos ha generato uno stile di combattimento con la spada unico, la Danza dell'Acqua: questo stile \u00e8 una forma raffinata di scherma nel quale chi la pratica si posiziona lateralmente e usa una spada sottile. Data la particolarit\u00e0 di questa disciplina, i \"danzatori d'acqua\" devono essere snelli e longilinei. Il governatore della citt\u00e0 \u00e8 chiamato \"Signore del Mare di Braavos\" ed ha come guardia del corpo \"La Prima Spada di Braavos\", ovvero il miglior spadaccino della citt\u00e0. Il titolo non \u00e8 ereditario, infatti quando un Signore del mare muore viene scelto un suo successore. Uno dei migliori spadaccini di Braavos \u00e8 Syrio Forel, il quale diverr\u00e0 l'insegnante di scherma di Arya Stark.\n\u00abE da quel cuore liquido si ergeva la citt\u00e0 vera e propria, un grande labirinto di cupole e torri e ponti, grigi, oro e rossi\u00bbLa peculiarit\u00e0 architettonica e topologica della citt\u00e0, unita alla tradizione marinaresca propria dei suoi abitanti, induce a pensare che Martin abbia tratto ispirazione da una citt\u00e0 reale non meno suggestiva di quella da lui descritta nella finzione: Venezia. I ponti di pietra dalle arcate istoriate che attraversano la fitta rete di canali della citt\u00e0 - canali sulle cui sponde si aprono le imboccature di altri canali pi\u00f9 piccoli - non possono non richiamare la magnificenza delle celebri vie d'acqua della Serenissima, mentre le barche affusolate simili a serpenti d'acqua, con le teste dipinte e le code sollevate, spinte a mezzo di lunghi pali da uomini piazzati a poppa, sembrano a tutti gli effetti la trasposizione letteraria di un'altra istituzione tipicamente veneziana: la gondola.\nA questo si aggiunge la prosperit\u00e0 economica e l'autonomia politica di Braavos, forse uno specchio di quella che fu la Serenissima Repubblica di Venezia.\nLys.\nCome Braavos, la citt\u00e0 di Lys \u00e8 situata su una serie di isole; si trova a sud-est rispetto a Tyrosh e a ovest rispetto a Volantis. Lys \u00e8 famosa per gli alchimisti che lavorano nella citt\u00e0, i quali si ritiene siano anche produttori di veleni, tra cui quello letale noto come Lacrime di Lys, utilizzato per uccidere Jon Arryn. Questa citt\u00e0 \u00e8 anche conosciuta per i suoi bordelli e per le sue scuole di piacere per schiavi.\nUna delle principali caratteristiche dei suoi abitanti \u00e8 l'attenzione per la cura del proprio corpo, a differenza della maggior parte delle citt\u00e0 libere in cui l'aspetto non \u00e8 considerato molto importante, per cui tra i nativi di Lys \u00e8 abitudine arricciare e profumare i capelli, e l'uso di profumi ed unguenti.\nGli occhi blu e i capelli biondi (anche nella sfumatura pi\u00f9 tendente al bianco) sono tratti comuni tra le persone native di Lys.\nDa questa citt\u00e0 proviene Varys, il Ragno Tessitore.\nQohor.\nLa citt\u00e0 libera di Qohor si trova nella vasta foresta di Qohor. Nota per i suoi arazzi pregiati e per i suoi fabbri, che sono gli unici a poter riforgiare l'acciaio di Valyria. Anche i suoi legni, provenienti dalla foresta che la circonda, sono molto pregiati. Qui, viene venerato un dio detto \"il capro nero\" che, probabilmente, corrisponde al Dio dalle molte facce degli uomini senza volto. Assieme a Norvos, \u00e8 l'unica delle citt\u00e0 libere a non avere sbocchi sul mare. La citt\u00e0 \u00e8 famosa per la sua guarnigione di Immacolati che difende la citt\u00e0 da secoli.\nNorvos.\nInsieme a Qohor \u00e8 l'unica citt\u00e0 libera a non avere sbocchi sul mare. Si trova lungo un affluente del fiume Rhoyne, lungo la strada dell'antica Valyria. D\u00e0 alloggio ai viaggiatori, soprattutto carovanieri, che viaggiano tra Pentos e Braavos. La sua struttura \u00e8 costituita da vari piccoli borghi situati nelle valli che circondano la citt\u00e0 principale e da una parte interna che si trova pi\u00f9 in alto, sulle colline. La citt\u00e0 dispone di tre grandi campane, ognuna dal suono diverso, che vengono suonate spesso. La caratteristica principale dei suoi abitanti \u00e8 costituita da lunghi baffi tinti. La citt\u00e0 \u00e8 governata da un consiglio che \u00e8 noto per rendere omaggio al passaggio dei khalasar Dothraki. Norvos, inoltre, \u00e8 la culla di un ordine religioso militante conosciuto con il nome di Preti Barbuti, che addestrano le guardie cittadine oltre ai loro adepti, che siano giovani venduti dalle loro famiglie, trovatelli o volontari. L'ordine \u00e8 caratterizzato da un'ascia incisa sul pettorale dell'armatura.\nMyr.\nMyr \u00e8 una citt\u00e0 costiera famosa per i suoi tessuti di pizzo e per i tappeti molto pregiati, oltre che anche per il prezioso \"vetro di Myr\". Gli abitanti della citt\u00e0 sono caratterizzati da pelle ed occhi scuri. \u00c8 situata in un golfo chiamato mare di Myrth, che fa parte del mare stretto. Da Myr proviene il prete rosso Thoros di Myr, un personaggio importante all\u2019interno della saga. \nTyrosh.\nTyrosh \u00e8 tristemente nota per la sua avarizia. I commercianti di schiavi sono molto diffusi. Famosa \u00e8 anche una bevanda tipica: il distillato di pere. Tyrosh \u00e8 anche un apprezzato centro per l'assunzione di mercenari. La citt\u00e0 dispone di una grande variet\u00e0 di bordelli, nonostante non siano rinomati come quelli di Lys. Gli armaioli di Tyrosh sono rinomati per le loro armature decorate con forme fantastiche. La citt\u00e0 \u00e8 spesso coinvolta in conflitti con le citt\u00e0 vicine. I Tyroshi spesso portano la barba e baffi a punta biforcuta tinti in colori vivaci.\nVolantis.\nLa pi\u00f9 meridionale delle Citt\u00e0 Libere, Volantis si trova pi\u00f9 vicino alla baia degli schiavi e il commercio degli schiavi \u00e8 un pilastro importante per la sua economia. Considerata la \"prima e pi\u00f9 grande figlia di Valyria\", Volantis \u00e8 la pi\u00f9 popolosa di tutte le citt\u00e0 libere, con un sistema di governo basato su un triumvirato eletto di volta in volta. I membri del triumvirato sono chiamati tribuni, e da secoli appartengono a due fazioni: le tigri (pi\u00f9 guerrafondaie) e gli elefanti (con un'ideologia pi\u00f9 mercantile e pacifista). Durante la narrazione, il potere \u00e8 detenuto dagli elefanti, che lo conquistarono parecchie decine di anni prima dopo secoli di dominio delle tigri. Negli ultimi libri della saga si stanno verificando le elezioni, un evento che dura parecchi giorni ed in cui i candidati a diventare tribuno, per ottenere voti, offrono ai potenziali elettori gli intrattenimenti pi\u00f9 disparati, da spettacoli di guitti a numerose schiave da letto offerte ai passanti. Da notare che non tutti gli abitanti possono votare, ma solo alcuni, e distribuiti principalmente in una parte della citt\u00e0. I mercenari di Volantis sono spesso riconoscibili dalle loro facce tatuate. A Volantis il commercio degli schiavi \u00e8 florido, ed \u00e8 molto usuale che un abitante di questa citt\u00e0 contrassegni i suoi schiavi e servi con tatuaggi; i tatuaggi infatti indicano il ruolo che quello schiavo svolge all\u2019interno della citt\u00e0 ( ad esempio lacrime sulle guance per gli schiavi del piacere, fiamme sulle guance per gli schiavi sacerdotali di R\u2019hlorr, mosche sulle guance per gli schiavi che si occupano della pulizia delle strade, ecc. ) \nLorath.\nLorath \u00e8 una citt\u00e0 portuale situata su un arcipelago di isole. I suoi abitanti portano lunghi capelli tinti di rosso da un lato e bianco dall'altro. Nei romanzi viene menzionata molto raramente, e pare sia una citt\u00e0 molto povera.\nRhoyne.\nLa Rhoyne \u00e8 uno dei fiumi principali del Continente Orientale. Sulle sue sponde vivono i Rhoynar, una popolazione proprio figlia della loro grandissima Madre, che basa la sua vita e i suoi bisogni sulle risorse che trae dal fiume. Settecento anni prima della Guerra di Conquista di Aegon Targaryen, i Rhoynar vennero sconfitti dall'impero di Valyria. La principessa Nymeria guida allora i sopravvissuti, a bordo di diecimila navi, fino a Dorne, nel Continente Occidentale. Di conseguenza, sono pochi i Rhoynar rimasti a vivere lungo il fiume: queste persone mantengono per\u00f2 le antiche tradizioni religiose, nel quale il fiume ha uno stato divino e viene chiamato \"Madre Rhoyne\".\nChroyane.\nChroyane \u00e8 una citt\u00e0 in rovina di origine rhoynar situata a sud delle Anse Dolenti (tratto del fiume molto nebbioso e abitato dagli Uomini di Pietra, ovvero i malati di morbo grigio), e dei Campi Dorati. Era un tempo soprannominata \"la citt\u00e0 delle feste\" ed era la citt\u00e0 pi\u00f9 ricca e pi\u00f9 bella lungo le rive del fiume, ma ad un certo punto del passato cadde in rovina, probabilmente durante l'epoca delle guerre tra i Rhoynar e l'impero di Valyria. Da migliaia di anni le leggi non hanno alcun valore nelle Anse Dolenti e i pirati tendono a vagare indisturbati nel tratto della Rhoyne a nord di Chroyane, anche se non osano avventurarsi nelle rovine della citt\u00e0.\nMare Dothraki.\nIl mare Dothraki \u00e8 una zona di Essos caratterizzato da sterminate praterie nelle quali vive il popolo Dothraki. Occupa quasi tutta la parte centrale di Essos. Confina ad oriente con le Montagne delle Ossa e le Kraazaj Zasqua, mentre a sud est con la Desolazione Rossa. A meridione \u00e8 inoltre delimitato dalle Montagne Dipinte, che lo separano dalla Baia degli Schiavisti e dal fiume Skahazadhan. Salvo che per Vaes Dothrak, non ci sono strade o citt\u00e0, e le poche che vi sono quelle in rovina. Questa zona viene chiamata \"mare\" poich\u00e9 l'erba, muovendosi al vento, ricorda un mare. La vegetazione \u00e8 erbosa, di centinaia di tipi diversi.\nVaes Dothrak.\nVaes Dothrak \u00e8 l'unica citt\u00e0 del popolo nomade dei Dothraki. Si trova al di l\u00e0 del Mare Dothraki, alle pendici della montagna definita \"Madre di tutte le Montagne\", nei pressi del Grembo del Mondo, il lago sacro dei Dothraki, da dove si crede sia fuoriuscito il primo uomo insieme al primo cavallo. I Dothraki la considerano la citt\u00e0 sacra.\nNonostante sia una delle pi\u00f9 estese citt\u00e0 del Mondo delle Cronache del ghiaccio e del fuoco, Vaes Dothrak non \u00e8 considerata tale, poich\u00e9 non ha veri e propri abitanti. Questo si spiega dal fatto che i Dothraki sono un popolo nomade e quindi la maggioranza delle abitazioni \u00e8 vuota. Secondo la leggenda, per\u00f2, la citt\u00e0 deve essere pronta ad ospitare ogni khalasar che alla fine dei tempi accorrer\u00e0 per riunirsi nel popolo Dothraki. Gli unici abitanti permanenti sono le anziane del Dosh Khaalen, le khaalesi rimaste vedove che fanno profezie, ed i loro schiavi.\nEssendo una citt\u00e0 sacra, il perimetro non \u00e8 protetto da mura. Tuttavia la citt\u00e0 ha un portale d'ingresso: un'arcata a sesto acuto formata da due stalloni di bronzo che si incontrano a vari metri sopra la strada d'accesso. Dopo il portale, l'ampia striscia erbosa che attraversa la citt\u00e0 prende il nome di \"Strada degli Dei\". Ai suoi lati sono ammucchiate statue e monumenti rubati a uomini pi\u00f9 dotati, vi sono i due mercati e i principali luoghi sacri. Alla sua fine si trova il \"Grembo del Mondo\" e la \"Madre di tutte le Montagne\", ai cui piedi risiede il Dosh Khaalen. La citt\u00e0 \u00e8 formata da un reticolato di strade erbose o fangose, sulle quali si affacciano tutti gli edifici, costruiti da schiavi Dothraki. Come precedentemente detto, la citt\u00e0 dispone di 2 mercati: il Mercato Orientale e quello Occidentale. Il Mercato Occidentale \u00e8 una sorta di Bazar dove i mercanti provenienti dalle Citt\u00e0 libere vendono le proprie merci. Ha luogo in una piazza di terra battuta circondata da fango cotto e recinti di animali. Nel Mercato Orientale, invece, arrivano mercanti provenienti da est dai quali si possono acquistare merci rare o anche animali rari come le Manticore.\nLa principale legge di Vaes Dothrak \u00e8: \"Nella citt\u00e0 sacra, tutti i khalashar sono uniti in uno. Non si pu\u00f2 entrare con armi e non si pu\u00f2 versare neanche una goccia di sangue altrui. Per proteggersi vengono usate delle fruste di cuoio che si arrotolano al collo e stendono a terra le persone che infrangono la legge o che scatenano una rissa. Queste persone vengono successivamente rilasciate o portate al di fuori del perimetro per essere uccise a seconda del crimine. Una delle poche persone che sono morte all'interno della citt\u00e0 sacra \u00e8 Viserys Targaryen, che \u00e8 stato ucciso da Khal Drogo, il quale gli ha versato sul capo dell'oro fuso. Se non fosse stato ucciso, sarebbe stato comunque bandito dalla citt\u00e0, poich\u00e9 portava una spada.\nBaia degli Schiavisti.\nLa Baia degli Schiavisti \u00e8 una regione geografica e culturale del Continente Orientale, nata dalle ceneri dell'antico Impero di Ghis, distrutto dall'impero di Valyria. Attualmente \u00e8 il cuore del commercio di schiavi a livello globale.\nPenisola di Valyria.\nLa Penisola di Valyria \u00e8 una penisola situata a sud di Essos che si affaccia sul mare dell'Estate. Anticamente era un'unica striscia di terra ma dopo il Disastro (una serie di eruzioni vulcaniche, terremoti e maremoti avvenuta cento anni prima della conquista di Westeros da Aegon I Targaryen) essa si \u00e8 divisa: la parte settentrionale (ancora attaccata al continente) \u00e8 occupata dalle terre della Lunga Estate mentre della parte meridionale rimangono solo alcune isole immerse nel Mare Fumante.\nValyria.\nValyria \u00e8 una citt\u00e0 ormai ridotta in rovina situata sui resti dell'omonima Penisola che fu sede di un grande impero, chiamato Fortezza di Valyria. Valyria \u00e8 stata governata dai Signori dei Draghi, in particolare da due case rivali che si contendevano il potere. La Casa Targaryen tuttavia, non veniva allora considerata una casata potente. La Fortezza di Valyria conquist\u00f2 l'impero Ghiscari a est e stabil\u00ec le sue colonie a est e a nord. Fu distrutta, come la parte meridionale della penisola, dal Disastro.\nDesolazione Rossa.\nLa Desolazione Rossa \u00e8 un enorme deserto che occupa parte del sud-est di Essos, chiamato cos\u00ec per il suo caratteristico colore rosso. Non ci sono fiumi e il territorio \u00e8 molto arido. Vi si possono trovare antiche rovine nelle quali, secondo alcuni, vivrebbero dei demoni. Le specie animali e vegetali sono praticamente assenti.\nQarth.\nQarth, citt\u00e0 leggendaria oltre la Desolazione Rossa, si affaccia sullo stretto che porta al Mare di Giada. Essa \u00e8 la sede di leggendari Stregoni ed \u00e8 molto ricca di mercanti poich\u00e9 funge da porto per commerciare ad occidente i prodotti orientali, rendendola, cos\u00ec, un importantissimo centro per i commerci. L'architettura \u00e8 molto variegata: molti dei suoi edifici sono dipinti nei toni del rosa, viola e terra d'ombra. Le sue strade sono piene di statue di bronzo, le fontane sono scolpite ad ottenere i profili di creature fantastiche. \u00c8 uno dei pi\u00f9 grandi porti del mondo conosciuto. Sempre a Quarth esiste un antico ordine di stregoni, gli eterni. Questi usano bere l'ombra della sera, una bevanda che dovrebbe acuire i sensi e le capacit\u00e0, questa pian piano colora le loro labbra di blu. Grande snodo commerciale, mercanti di ogni nazionalit\u00e0 vi approdano. Molto diffuso lo schiavismo, vi sono solidi rapporti con le citt\u00e0 della Baia degli Schiavisti. \u00c8 governata dai Superni, anche se altre potenti corporazioni come i Tredici, la Fratellanza della Tormalina e l\u2019Antico Ordine degli Speziali, cercano di guadagnarsi un loro spazio al governo della citt\u00e0.\nTerra delle Ombre.\nLa Terra delle Ombre \u00e8 una penisola montuosa situata nell'estremo sud-est del continente di Essos. La penisola funge da spartiacque tra il Mare di Giada e gli Stretti di Cannella. Il fiume Ash viaggia dalle Montagne del Mattino al Mare di Giada, principalmente attraverso la Valle delle Ombre, una valle stretta con scogliere cos\u00ec alte che si dice sia sempre in ombra tranne a mezzogiorno. Si dice che demoni e draghi siano tra le creature che dimorano nelle caverne delle scogliere nelle montagne. Antichi racconti di Asshai affermano che i draghi nacquero per primi nell'Ombra e furono dapprima domati da un popolo cos\u00ec antico da non avere nome. Secondo Illyrio Mopatis le uova di drago donate a Danearys vengono dalla Terra delle Ombre.\nAsshai.\nAsshai delle Ombre \u00e8 una citt\u00e0 leggendaria situata nella Terra delle Ombre. Dietro le sue mura di dimensioni gigantesche potrebbe esserci spazio per contenere Volantis, Qarth, e Approdo del Re, e forse anche Vecchia Citt\u00e1. \u00c8 la citt\u00e0 natale di Melisandre, ed \u00e8 conosciuta in tutto il mondo per le pratiche magiche ed esoteriche che comprendono anche la stregoneria. Si parla una lingua diversa da quella del resto di Essos che non deriva dall'Alto Valyriano. Nella citt\u00e0 sono conservati molti volumi e segreti legati alle arti esoteriche tra cui alcuni libri su Azor Ahai e le profezie a lui legate. Molti dicono che la magia viene praticata liberamente anche nelle strade.\nAsshai \u00e8 inoltre la culla del culto di R'hllor.\nIsole dell'Estate.\nLe Isole dell'Estate sono un arcipelago posto a sud di Westeros e Essos e ad ovest di Sothoryos, nel Mare dell'Estate. Gli abitanti di tali isole hanno la pelle scura e usano decorarsi con piume. Le isole intraprendono frequenti scambi commerciali con gli altri continenti. Tra i prodotti esportati vi sono un vino liquoroso color ambra, uccelli addestrati a pronunciare parole e brevi frasi e mantelli piumati ornamentali. Sono governate da principi e il principale insediamento \u00e8 Porto del Loto, situato sull'isola di Walano. I suoi abitanti costruiscono navi modellate a forma di cigno.\nSothoryos.\nSothoryos \u00e8 il terzo continente rivelato, che si estende a sud di Essos. Di Sothoryos si sa che \u00e8 abitato da popolazioni dalla pelle scura, e che \u00e8 ricoperto di giungle infestate da feroci animali esotici e da pericolose malattie. Lungo la costa nord si trovano molte isole tra le quali l'Isola delle Lacrime, l'Isola dei Rospi, e le Isole del Basilisco, presumibilmente chiamate cos\u00ec per le creature che le abitano, abitate per lo pi\u00f9 da pirati e schiavisti. L'Isola dell'Ascia e l'Isola di Naath si trovano al largo delle suddette coste. Gli abitanti dell'Isola di Naath sono un popolo pacifico che si ciba di frutta e non di carne; hanno visi d'ebano, occhi dorati e adorano il Signore dell'Armonia, che protegge l'isola dalle invasioni, facendo s\u00ec che tutti gli invasori si ammalino e muoiano. Ci\u00f2 non ha per\u00f2 impedito incursioni da parti di schiavisti che ne fanno perfetti schiavi per la vendita a Essos.\nMissandei proviene dall'Isola di Naath.\nUlthos.\nUlthos \u00e8 il quarto continente conosciuto del mondo delle Cronache del Ghiaccio e del Fuoco. Non \u00e8 mai stato citato nei romanzi e appare solo in una delle mappe di \"The Lands of Ice and Fire\". Di questo continente si sa solo che si estende ad est di Sothoryos e a sud di Asshai e della Terra delle Ombre e che \u00e8 coperto da fitte foreste."}
{"id": "4193792", "revid": "110157", "url": "https://it.wikipedia.org/wiki?curid=4193792", "title": "Ska\u0161tice", "text": "Ska\u0161tice (in tedesco \"Skaschtitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193794", "revid": "287204", "url": "https://it.wikipedia.org/wiki?curid=4193794", "title": "Slavkov pod Host\u00fdnem", "text": "Slavkov pod Host\u00fdnem (in tedesco \"Slawkow am Hostein\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193795", "revid": "781788", "url": "https://it.wikipedia.org/wiki?curid=4193795", "title": "Porto Bianco", "text": ""}
{"id": "4193799", "revid": "767487", "url": "https://it.wikipedia.org/wiki?curid=4193799", "title": "Sob\u011bsuky", "text": "Sob\u011bsuky (in tedesco \"Sobiesuk\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193801", "revid": "287204", "url": "https://it.wikipedia.org/wiki?curid=4193801", "title": "St\u0159\u00edlky", "text": "St\u0159\u00edlky (in tedesco \"St\u0159\u00edlek\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193802", "revid": "781788", "url": "https://it.wikipedia.org/wiki?curid=4193802", "title": "Terre dell'eterno inverno", "text": ""}
{"id": "4193803", "revid": "110157", "url": "https://it.wikipedia.org/wiki?curid=4193803", "title": "St\u0159\u00ed\u017eovice (Zl\u00edn)", "text": "St\u0159\u00ed\u017eovice (in tedesco \"Strischowitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193805", "revid": "781788", "url": "https://it.wikipedia.org/wiki?curid=4193805", "title": "Citt\u00e0 libere", "text": ""}
{"id": "4193806", "revid": "110157", "url": "https://it.wikipedia.org/wiki?curid=4193806", "title": "Sulimov (Repubblica Ceca)", "text": "Sulimov (in tedesco \"Silimow\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193808", "revid": "110157", "url": "https://it.wikipedia.org/wiki?curid=4193808", "title": "\u0160ele\u0161ovice", "text": "\u0160ele\u0161ovice (in tedesco \"Schelleschowitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193810", "revid": "110157", "url": "https://it.wikipedia.org/wiki?curid=4193810", "title": "Z\u00e1\u0159i\u010d\u00ed", "text": "Z\u00e1\u0159i\u010d\u00ed (in tedesco \"Zarzitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193811", "revid": "584834", "url": "https://it.wikipedia.org/wiki?curid=4193811", "title": "Autostrada D1", "text": ""}
{"id": "4193812", "revid": "584834", "url": "https://it.wikipedia.org/wiki?curid=4193812", "title": "Autostrada D2", "text": ""}
{"id": "4193814", "revid": "110157", "url": "https://it.wikipedia.org/wiki?curid=4193814", "title": "Z\u00e1st\u0159izly", "text": "Z\u00e1st\u0159izly (in tedesco \"Sastrisel\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193815", "revid": "729019", "url": "https://it.wikipedia.org/wiki?curid=4193815", "title": "Terreiro do Pa\u00e7o (metropolitana di Lisbona)", "text": "Terreiro do Pa\u00e7o \u00e8 una stazione della metropolitana di Lisbona che serve la linea Blu.\nLa stazione \u00e8 stata inaugurata nel 2007 assieme alla stazione di Santa Apol\u00f3nia.\nLa stazione ha anche corrispondenza con la linea fluviale Transtejo &amp; Soflusa."}
{"id": "4193818", "revid": "110157", "url": "https://it.wikipedia.org/wiki?curid=4193818", "title": "Zborovice", "text": "Zborovice (in tedesco \"Sborowitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193819", "revid": "110157", "url": "https://it.wikipedia.org/wiki?curid=4193819", "title": "Zdounky", "text": "Zdounky (in tedesco \"Zdounek\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193821", "revid": "110157", "url": "https://it.wikipedia.org/wiki?curid=4193821", "title": "Zlobice", "text": "Zlobice (in tedesco \"Slobitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193822", "revid": "110157", "url": "https://it.wikipedia.org/wiki?curid=4193822", "title": "\u017dalkovice", "text": "\u017dalkovice (in tedesco \"Zialkowitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193823", "revid": "1649409", "url": "https://it.wikipedia.org/wiki?curid=4193823", "title": "Marilyn Waring", "text": "Il suo libro \"If Women Counted\" \u00e8 influente nella letteratura femminista."}
{"id": "4193824", "revid": "110157", "url": "https://it.wikipedia.org/wiki?curid=4193824", "title": "\u017deranovice", "text": "\u017deranovice \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4193826", "revid": "4106", "url": "https://it.wikipedia.org/wiki?curid=4193826", "title": "Alayor", "text": ""}
{"id": "4193828", "revid": "4106", "url": "https://it.wikipedia.org/wiki?curid=4193828", "title": "Ferrer\u00edas", "text": ""}
{"id": "4193829", "revid": "599013", "url": "https://it.wikipedia.org/wiki?curid=4193829", "title": "A Woman of the World", "text": ""}
{"id": "4193834", "revid": "287204", "url": "https://it.wikipedia.org/wiki?curid=4193834", "title": "Tavares Gooden", "text": "Carriera professionistica.\nBaltimore Ravnes.\nGoodenn fu scelto nel corso del terzo giro del Draft 2008 dai Baltimore Ravens. Nella sua stagione da rookie disput\u00f2 4 partite, mettendo a segno 5 tackle. Gooden part\u00ec come inside linebacker titolare accanto a Ray Lewis nella stagione 2009. Si infortun\u00f2 dopo 12 partite, totalizzando 47 tackle, il massimo in carriera. Tornato a fare la risercva nel 2010, Gooden ebbe un'altra stagione mediocre con 18 tackle, rimanendo spesso fuori infortunato.\nFu svincolato il 3 settembre 2011.\nSan Francisco 49ers.\nIl 4 settembre, Gooden firm\u00f2 coi San Francisco 49ers con cui nella stagione 2011 gioc\u00f2 principalmente come membro degli special team.\nVittorie e premi.\nNessuno"}
{"id": "4193841", "revid": "110157", "url": "https://it.wikipedia.org/wiki?curid=4193841", "title": "Hlohovec (Repubblica Ceca)", "text": "Hlohovec (in tedesco \"Bischofswarth\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4193842", "revid": "46931", "url": "https://it.wikipedia.org/wiki?curid=4193842", "title": "Red Skies of Montana", "text": ""}
{"id": "4193843", "revid": "599013", "url": "https://it.wikipedia.org/wiki?curid=4193843", "title": "Land of Hope and Glory (disambigua)", "text": ""}
{"id": "4193844", "revid": "110157", "url": "https://it.wikipedia.org/wiki?curid=4193844", "title": "Bulhary (Repubblica Ceca)", "text": "Bulhary (in tedesco \"Pulgram\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4193849", "revid": "110157", "url": "https://it.wikipedia.org/wiki?curid=4193849", "title": "Accordo petrolifero Long-B\u00e9renger", "text": "L'accordo petrolifero Long-B\u00e9renger dell'aprile 1919 \u00e8 stato un patto tra Francia e Regno Unito per delimitare gli interessi petroliferi delle due potenze in Russia e Romania e nelle colonie francesi e britanniche in Medio Oriente.\nL'accordo prende il nome dal Ministro del petrolio britannico Sir Walter Long e dal suo omologo francese Henri B\u00e9renger, che negoziarono l'accordo.\nL'accordo pose le basi per un successivo accordo, concluso a San Remo nel 1920 che concedeva alla Francia il 25% della quota derivante dallo sfruttamento dei pozzi petroliferi in Iraq."}
{"id": "4193850", "revid": "123953622", "url": "https://it.wikipedia.org/wiki?curid=4193850", "title": "IPhone 5", "text": "L'iPhone 5 (in inglese ) \u00e8 il sesto smartphone sviluppato da Apple.\nA differenza del suo predecessore, ha uno schermo pi\u00f9 ampio da 4 pollici (rispetto al tradizionale schermo da 3,5\u2033) e un nuovo connettore a 8 pin, pi\u00f9 piccolo rispetto a quello precedente (30 pin). \u00c8 anche pi\u00f9 leggero (20%), pi\u00f9 sottile (18%) e con un volume inferiore del 12% rispetto all'iPhone 4S.\nMonta un nuovo processore, l'Apple A6, che raddoppia le prestazioni rispetto alla generazione precedente. \u00c8 il primo iPhone che supporta la tecnologia 4G (LTE) e ha uno schermo con un fattore di forma 16:9 e Gorilla Glass 2 che \u00e8 fino al 20% pi\u00f9 sottile, ma garantisce le stesse caratteristiche di resistenza ai graffi del precedente modello. \u00c8 disponibile nelle colorazioni nero ardesia e bianco argento. L'iPhone 5 \u00e8 stato rilasciato dall'Apple Store a partire da settembre 2012, per poi essere ritirato dal mercato nel settembre 2013, lasciando spazio all'IPhone 5s.\nStoria.\nIl prodotto \u00e8 stato presentato il 12 settembre 2012 allo Yerba Buena Center for the Arts di San Francisco da Tim Cook. In Italia \u00e8 stato commercializzato a partire dal 28 settembre 2012.\nStoria commerciale.\nIl successo di prevendite del suo predecessore viene superato in breve tempo, infatti i preordini dell'iPhone 5 terminarono in circa un'ora e i tempi di consegna aumentarono fino a 6 settimane. Secondo una dichiarazione ufficiale da parte di Apple furono preordinati due milioni di terminali nelle prime 24 ore. Apple ha dichiarato di aver venduto 5.000.000 di esemplari nel primo fine settimana di commercializzazione del nuovo modello.\nSoftware.\nApple introdusse iPhone 5 sul mercato con iOS 6, mentre l'ultima versione del sistema operativo di Cupertino supportata fu la 10.3.4, in quanto iOS 11, presentato a giugno 2017 durante la WWDC 2017, non venne rilasciato per il nuovo modello.\nHardware.\nSchermo.\nLo schermo \u00e8 di tipo IPS LCD retroilluminato a LED e ha una estensione in diagonale di 4 pollici, con una risoluzione pari 1136x640 pixel e una densit\u00e0 di pixels di 326 ppi (pixel-per-inch, pixel per pollice). Ha una saturazione dei colori maggiorata del 44% rispetto all' iPhone 4S. Il display, inoltre, ha una tecnologia In-Cell Technology. Come per i precedenti iPhone, il vetro dell'iPhone 5 \u00e8 antigraffio, multi-touch, e rivestito di un materiale oleorepellente a prova di impronte. Come i modelli precedenti, l'iPhone 5 \u00e8 dotato di un sensore di luce ambientale per regolare la luminosit\u00e0 dello schermo automaticamente.\nTasti fisici.\nCi sono un totale di cinque pulsanti fisici: il pulsante Home, i due tasti del volume, l'interruttore Silenzioso e il pulsante accensione/stand-by nella parte superiore.\nAudio.\nLe dimensioni dei pannelli audio sono state ridotte. La qualit\u00e0 delle chiamate e della registrazione video sono state notevolmente migliorate rispetto alle generazioni precedenti, grazie all'integrazione di 3 microfoni (due dei quali sfruttano il beamforming per riconoscere la direzione di provenienza del suono), posti rispettivamente in posizione frontale, posteriore e inferiore.\nVideo.\nL'iPhone \u00e8 stato dotato di un sensore posteriore iSight da 8 megapixel con Autofocus, pi\u00f9 piccolo del 25% rispetto alle generazioni precedenti. La velocit\u00e0 di scatto \u00e8 aumentata del 40% e il nuovo sensore BSI (Back Side Illumination) offre una qualit\u00e0 migliore delle foto in posti con luminosit\u00e0 limitata. Questo nuovo modello supporta inoltre le funzionalit\u00e0 \"Panorama\", \"Rilevazione volti\", \"Geotagging\" e HDR. Il sensore \u00e8 inoltre protetto da una lente in cristallo di zaffiro che garantisce inoltre maggiore luminosit\u00e0. L'acquisizione video \u00e8 in Full HD 1080p a 30 fps, con stabilizzatore video e con la possibilit\u00e0 di scattare foto durante la ripresa. Per quanto riguarda il sensore anteriore \u00e8 stata inserita una videocamera FaceTime HD da 1,2 megapixel con ripresa video a 720p, anch'essa dotata di sensore BSI.\nArchiviazione interna.\niPhone 5 \u00e8 disponibile nelle varianti da 16, 32 o 64 GB. I dati vengono memorizzati su una memoria flash integrata e non vi \u00e8 possibilit\u00e0 di espansione. L'unico modo per \"espandere\" la memoria \u00e8 utilizzare servizi di cloud storage quali iCloud o simili, o mediante accessori di terze parti che permettono di archiviare i propri file esternamente.\nCPU e RAM.\nL'iPhone 5 \u00e8 fornito del SoC Apple A6 a 32-bit dual-core a 1,3\u00a0GHz, che \u00e8 fino a due volte pi\u00f9 veloce rispetto alla precedente generazione, con 1GB di RAM LPDDR2 a 1066\u00a0MHz. Il processo produttivo \u00e8 32 nm e il SoC un'area pari a 96.71\u00a0mm2, che \u00e8 il 22% pi\u00f9 piccola rispetto all'Apple A5. Nell'Apple A6 \u00e8 inserita, inoltre, la GPU PowerVR SGX543MP3 tri-core a 266\u00a0MHz.\nBatteria.\nIl telefono monta una batteria ricaricabile a ioni di litio (Li-Ion), integrata nel sistema ma comunque estraibile, ricaricabile tramite Lightning USB o alimentatore. Le specifiche tecniche della batteria sono: 3.8V \u2013 5.45Wh\u00a0\u2013 1440mAh. (Nonostante siano state aumentate le dimensioni del display e sia stato integrato un processore pi\u00f9 potente, la durata di carica del dispositivo \u00e8 aumentata in navigazione wifi, 3G e standby). I dati forniti da Apple per quanto riguarda l'autonomia sono: 225 ore in standby, 8 ore in conversazione su 3G, fino a 8 ore di utilizzo internet sotto 3G, fino a 10 ore sotto Wi-Fi, 10 ore di riproduzione video e 40 di riproduzione audio.\nConnettore.\nApple introduce con questo modello un nuovo tipo di connettore, denominato Lightning e molto pi\u00f9 piccolo e stretto in sostituzione del precedente Dock che va a sostituire. Il nuovo connettore \u00e8 completamente digitale (sono stati rimossi tutti i pin analogici, ormai obsoleti) ed \u00e8 composto da 8 pin anzich\u00e9 30. Ha inoltre la particolarit\u00e0 di poter essere introdotto nel dispositivo in entrambi i sensi, essendo double-face.\nSiri.\nNell'iPhone 5 (come nel suo predecessore), l'assistente vocale Siri, sviluppato da Apple, \u00e8 disponibile completamente in italiano su iOS 6.\nDifetti.\nL'iPhone 5 riscontra alcuni problemi o malfunzionamenti, quali:"}
{"id": "4193855", "revid": "729019", "url": "https://it.wikipedia.org/wiki?curid=4193855", "title": "LWS-6 \u017bubr", "text": "L'LWS-6 \u017bubr (bisonte in lingua polacca) era un bombardiere medio bimotore ad ala alta prodotto dall'azienda polacca Lubelska Wytw\u00f3rnia Samolot\u00f3w di Lublino negli anni trenta.\nEbbe una fase di sviluppo particolarmente travagliata e, per quanto entrato in servizio nelle Si\u0142y Powietrzne, non divenne mai pienamente operativo.\nStoria del progetto.\nIl progetto del bombardiere LWS-6 \u017bubr nasce inizialmente presso la Pa\u0144stwowe Zak\u0142ady Lotnicze di Varsavia. Nel 1933 il Ministero delle Comunicazioni (Ministerstwo Komunikacji) emise un nuovo requisito relativo ad un aereo da trasporto passeggeri e posta, destinato a prestare servizio presso la compagnia di bandiera Polskie Linie Lotnicze LOT (PLL LOT). Con il nuovo aereo la PLL LOT intendeva sostituire i Fokker F.VIIB/3m allora in uso, che stavano precocemente invecchiando. Il progetto del nuovo velivolo venne realizzato dall'ingegner Zbys\u0142aw Cio\u0142kosz, e ricevette la designazione di PZL.30. Tale progetto attrasse l'attenzione delle autorit\u00e0 militari, tanto che nel 1933 una speciale commissione richiese lo sviluppo di una specifica versione da bombardamento. Nel 1935, quando il progetto del velivolo civile era ormai in fase di completamento, e si era avviata la costruzione del primo prototipo, la compagnia PLL LOT perse ogni interesse per l'aereo. Infatti la PLL LOT aveva deciso di acquistare aerei pressurizzati e si era rivolta al mercato americano ordinando il Lockheed Model 10 Electra e il Douglas DC-2.\nIl contratto di sviluppo fu quindi annullato ed il costo del lavoro fino ad allora svolto coperto dal Ministero del Tesoro. Sulla base del progetto iniziale il Dipartimento dell'Aeronautica decise di sviluppare comunque, su suggerimento del colonnello T. Karpinski, una versione da addestramento al bombardamento, in grado di trasportare un carico bellico di 1\u00a0000 kg. Il Ministero degli Affari Militari (Ministerstwo Spraw Wojskowych) emise quindi la relativa specifica di sviluppo.\nIn quello stesso periodo la Pa\u0144stwowe Zak\u0142ady Lotnicze stava gi\u00e0 sviluppando il progetto di un moderno bombardiere, il PZL.37 \u0141o\u015b. Il progetto PZL.30 venne ritenuto dal Ministero dell'Aviazione una garanzia in caso di fallimento dell'innovativo PZL.37 \u0141o\u015b e, per questo, fu dotato di una struttura pi\u00f9 tradizionale. Il primo prototipo della versione bombardiere, designato PZL.30/I (secondo altre fonti PZL.30A), era equipaggiato con propulsori radiali statunitensi Pratt &amp; Whitney Wasp Junior SB eroganti 406 hp (al regime di 2\u00a0000 giri/minuto) a 3\u00a0000 m azionanti eliche tripala metalliche Ratier. Il prototipo vol\u00f2 per la prima volta sull'aeroporto di Varsavia-Ok\u0119cie nel marzo del 1936, nelle mani del collaudatore Boles\u0142aw Orli\u0144ski, solamente tre mesi prima del concorrente PZL.37 \u0141o\u015b. L'aereo, primo bombardiere di progettazione interamente polacca ad aver mai volato, disponeva di un equipaggio di quattro persone e poteva trasportare, all'interno della stiva ventrale, un carico bellico offensivo di 10 bombe da 100 kg.\nDopo aver completato i previsti voli di collaudo, il prototipo fu trasferito presso l'Istituto Tecnologico per l'Aviazione (Instytut Techniczny Lotnictwa, I.T.L.) dove, tra il 24 aprile ed il 3 luglio 1936, effettu\u00f2 i collaudi militari. Durante i voli di prova l'aereo fece registrare una velocit\u00e0 massima di 277 km/h ed una tangenza massima raggiungibile di 4\u00a0600 m.\nA causa delle scarse prestazioni rilevate durante i collaudi militari, e seguendo le indicazioni fornite dall'I.T.L., l'ingegner Cio\u0142kosz modific\u00f2 fortemente il prototipo. I propulsori Pratt &amp; Whitney Wasp Junior SB furono sostituiti con i pi\u00f9 potenti radiali inglesi Bristol Pegasus VIIIS da 680 CV, azionanti eliche tripala metalliche a passo variabile in volo Hamilton Standard (costruite su licenza dalla PZL). In pi\u00f9 venne adottato un carrello di atterraggio completamente retrattile, di produzione francese (Messier). Il velivolo, cos\u00ec modificato, ricevette la nuova designazione interna di PZL-30B/I. Quando la torretta difensiva ventrale fissa venne rimpiazzata da una retrattile a comando elettrico, l'aereo assunse la denominazione di PZL.30B/II \u017bubr (come detto, \"bisonte\" in lingua polacca).\nL'aereo cos\u00ec modificato fu ricollaudato presso l'I.T.L. tra il 23 settembre ed il 28 ottobre dello stesso anno, venendo poi presentato ad una mostra militare tenutasi a Varsavia.\nNel corso del 1936 l'ingegner Cio\u0142kosz si trasfer\u00ec a Lublino, dove assunse la carica di direttore tecnico della Lubelska Wytw\u00f3rnia Samolot\u00f3w, una controllata della PZL. Il programma relativo al bombardiere PZL.30B/II fu, quindi, progressivamente trasferito sotto la totale responsabilit\u00e0 della L.W.S, assieme a quello del caccia leggero PZL.39. Presso tale ditta il velivolo assunse la denominazione di LWS-4. Le Si\u0142y Powietrzne decise di acquistare una piccola serie di LWS-4, emettendo un ordine per la produzione di una serie di 14 esemplari, designati LWS-4A. Con essi l'aviazione polacca intendeva equipaggiare, nel corso del 1937, due Squadron da bombardamento. L'adozione dei propulsori Bristol Pegasus VIII consent\u00ec di elevare il carico bellico trasportabile dell'LWS-4 (ex PZL.30B/II) a 1\u00a0200 kg. Tuttavia, durante l'effettuazione delle prove militari presso l'I.T.L., emersero problemi al meccanismo di retrazione del carrello di atterraggio.\nAllo sviluppo del nuovo bombardiere si interessarono anche i Paesi Bassi, la Cina, la Spagna, la Grecia e la Romania.\nIl primo paese ad interessarsi seriamente all'acquisto del nuovo bombardiere fu la Repubblica di Cina. La Chung-Hua Min-Kuo K'ung-Ch\u00fcn (aeronautica militare) chiese all'ambasciatore cinese a Berlino, dottor Fong Chian-Ten, di interessarsi al nuovo aereo. L'ambasciatore visit\u00f2 pi\u00f9 volte il prototipo del velivolo durante i collaudi effettuati presso la fabbrica costruttrice, ma a causa di problemi finanziari sorti durante i negoziati, l'ordine non venne mai formalizzato.\nSubito dopo la For\u021bele Aeriene Regale ale Rom\u00e2niei dimostr\u00f2 a sua volta vivo interesse per la versione da bombardamento LWS-4, tanto da arrivare a pianificare l'acquisizione di 24 esemplari, equipaggiati con propulsori radiali francesi Gnome-Rh\u00f4ne 14K Mistral Major. Nel mese di novembre del 1936 una missione militare rumena giunse a Varsavia per effettuare le prove in volo, in vista dell'emissione dell'ordine definitivo di acquisto. Il 7 novembre 1936 il prototipo PZL.30B/II, a causa di difetti strutturali nell'ala, si disintegr\u00f2 letteralmente in volo sopra l'aeroporto di Varsavia-Ok\u0119cie, precipitando in localit\u00e0 Micha\u0142owicach. Nell'incidente persero la vita l'equipaggio polacco appartenente all'I.T.L., formato dal collaudatore Jerzy Rzewnicki e dal tecnico Jerzy Szrajer, e due ufficiali rumeni presenti a bordo come osservatori, il maggiore Mihail Pantazi e l'ingegnere Roman Popescu. Nonostante i tentativi messi in atto dal governo polacco, che cerc\u00f2 di sminuire l'accaduto imputando l'incidente ad un errore umano del pilota collaudatore, le autorit\u00e0 rumene rimandarono a tempo indeterminato l'acquisto dei bombardieri, annullando di fatto il contratto di fornitura. Al loro posto venne ordinata la versione bimotore del bombardiere Savoia-Marchetti S.M.79 \"Sparviero\".\nLa tragedia di Micha\u0142owicach indusse l'aviazione polacca a fermare l'acquisto dei velivoli gi\u00e0 in ordine, che fu bloccato a tempo indeterminato. La direzione della L.W.S. tolse la responsabilit\u00e0 del progetto all'ingegner Cio\u0142kosz, cercando di dargli cos\u00ec un nuovo impulso. Lo sviluppo e l'eventuale costruzione degli aerei furono temporaneamente affidati alla pianificazione dell'ingegner Ryszard Bartel. Nel tentativo di prevenire la definitiva cancellazione dell'ordine il direttore amministrativo della Lubelska Wytw\u00f3rnia Samolot\u00f3w, Maj Sipowicz, esercit\u00f2 tutta la sua influenza negli ambienti politici e militari polacchi.\nLa direzione della fabbrica affid\u00f2 al nuovo capo progettista Jerzy Teisseyre il compito di riprogettare il velivolo. Determinata la causa dell'incidente in un problema legato alla costruzione della ali, l'azienda effettu\u00f2 ricerche in tutta Europa, in cerca della miglior colla per elementi aerodinamici disponibile. L'ingegner Jerzy Teisseyre adott\u00f2 rinforzi strutturali e elementi di raccordo aerodinamici per la cellula, che nell'esame delle cause dell'incidente si era rivelata particolarmente fragile a causa del cattivo amalgama di elementi metallici e lignei usati nella sua costruzione. Inoltre sul velivolo si pot\u00e9 utilizzare due differenti versioni dell'impennaggio di coda verticale, a doppia o singola deriva. La torretta difensiva ventrale retrattile fu eliminata.\nI lavori di riprogettazione strutturale continuarono fino alla met\u00e0 del 1937, quando venne avviata un'attenta analisi tecnica, al termine della quale si ritennero superati i problemi di affidabilit\u00e0 riscontrati in precedenza. Un prototipo della nuova versione, designato LWS-4, fu completato il 7 dicembre 1937. Le prove di volo presso l'I.T.L. (Instytut Techniczny Lotnictwa) iniziarono nel gennaio 1938, terminando nell'aprile dello stesso anno. L'ammodernamento a cui era stato sottoposto il progetto (soprattutto attraverso il rafforzamento della struttura che aveva, per\u00f2, aumentato il peso a vuoto) ridusse drasticamente la capacit\u00e0 operativa dell'aereo. Il carico bellico offensivo trasportabile si era ridotto a 660 kg, invece dei previsti 1\u00a0200 kg. In pi\u00f9, a pieno carico, l'aereo non poteva operare dagli aeroporti campali, perch\u00e9 sul terreno morbido non era in grado di raggiungere la velocit\u00e0 di decollo. Queste caratteristiche lo qualificarono pi\u00f9 come un cacciabombardiere che non come un bombardiere medio. Il contratto per la produzione dei 14 velivoli fu sbloccato verso la met\u00e0 del 1938, con termine delle consegne previsto per l'inizio del 1939. La versione prodotta in serie ricevette la definitiva designazione di LWS-6 \u017bubr, in quanto la sigla LWS-4 fu assegnato al caccia leggero PZL.39.\nTecnica.\nL'aereo era un bombardiere dotato di configurazione convenzionale, monoplano ad ala alta, di costruzione mista. La fusoliera aveva sezione rettangolare, suddivisa in due tronconi. L'impennaggio di coda presentava la deriva singola. Il carrello di atterraggio principale era completamente retrattile, con le gambe anteriori che si posizionavano all'interno della parte posteriore delle gondole dei motori, mentre il ruotino di coda era fisso.\nI propulsori erano due motori radiali Bristol Pegasus VIIIS a 9 cilindri, raffreddati ad aria, eroganti la potenza di 680 CV ed azionanti eliche tripala metalliche a passo variabile in volo Hamilton Standard/PZL.\nL'equipaggio era composto da quattro persone, pilota e operatore radio (seduti in tandem), puntatore-mitragliere e meccanico. L'equipaggiamento standard comprendeva: impianto per l'erogazione dell'ossigeno, radio ricetrasmittente, riscaldamento, predisposizione per il volo notturno ed impianto antincendio, sia automatico che ad azione manuale.\nL'armamento si componeva di due mitragliatrici Vickers Model F calibro 7,92\u00a0mm, le Vickers ricalibrate per poter utilizzare il munizionamento 7,92 \u00d7 57 mm Mauser standard nelle forze armate polacche dell'epoca., in postazione anteriore pi\u00f9 altre due brandeggiabili in postazione dorsale semiretrattile. Il carico massimo di bombe era pari a dieci ordigni da 100\u00a0kg, trasportati internamente alla carlinga, in una apposita stiva, oltre a due bombe da 100\u00a0kg trasportate esternamente.\nImpiego operativo.\nTutti gli esemplari ordinati furono costruiti entro il 1938 Durante la produzione e i collaudi degli aerei emersero seri problemi al carrello di atterraggio azionato elettricamente, che veniva importato dalla Francia. I meccanici della Lubelska Wytw\u00f3rnia Samolot\u00f3w risolsero parzialmente il difetto, adottando un meccanismo che poteva renderlo fisso. A causa delle continue modifiche il costo dell'aereo divenne esorbitante, pari al 20% in pi\u00f9 del coevo PZL P.37 Los. Nel corso del 1938 l'ingegner Teisseyre complet\u00f2 la progettazione di nuove ali, realizzate con l'impiego di tubi in acciaio al cromo-molibdeno. Era prevista la loro l'installazione su un velivolo di serie, per effettuare i relativi collaudi, ma ci\u00f2 non avvenne mai a causa dello scoppio della guerra che pose fine ad ogni ulteriore sviluppo.\nLe consegne ai reparti da bombardamento incominciarono nell'autunno del 1938. Sin dall'inizio della produzione l'aereo si era rivelato ormai obsoleto, e peggiore sotto ogni aspetto al velivolo concorrente. Gli aerei costruiti vennero destinati all'impiego presso le unit\u00e0 di addestramento operativo. Qui emersero tutta una serie di malfunzionamenti, come problemi all'impianto elettrico, carenze nelle apparecchiature e frequenti cedimenti strutturali che coinvolsero specialmente il carrello di atterraggio Messier, troppo spesso incapace di sorreggere il notevole peso dell'aereo. In seguito, nel tentativo di eliminare alla radice il problema, tutti i carrelli di atterraggio vennero definitivamente bloccati in posizione fissa. Impiegati solo nel ruolo di aerei da addestramento, i velivoli non ricevettero mai alcun tipo di armamento, n\u00e9 difensivo n\u00e9 offensivo.\nDopo lo scoppio della seconda guerra mondiale, nel settembre 1939, gli aerei non ebbero alcun impiego operativo. Il 1\u00ba settembre 1939 gli LWS-6 \u017bubr erano in servizio, suddivisi presso la Dywizjonie Szkolnym Lotnictwa Bombowego di D\u0119blinie, in uno Squadron sull'aeroporto di Ma\u0142aszewiczach e presso il 1\u00ba Pu\u0142ku Lotniczego sulla base di Ok\u0119ciu. Diversi esemplari andarono distrutti durante i bombardamenti sulle basi aeree polacche, ma alcuni velivoli caddero nelle mani dei tedeschi.\nGermania.\nLe forze di occupazione rinvennero due bombardieri LWS-6 \u017bubr gravemente danneggiati sul campo d'aviazione di Malashevichi, uno senza il motore di destra a Varsavia, cinque esemplari in vari stadi di assemblaggio e uno completo sul campo di aviazione di Zaeizerzhu. Dopo le riparazioni gli aerei entrarono in servizio presso la scuola di volo senza visibilit\u00e0 di Schlei\u00dfheim. Frammenti di aerei vennero usati come oggetti di scena durante le riprese del film \"Kampfgeschwader Lutzow\" nel 1940. Paradossalmente le unit\u00e0 di addestramento della Luftwaffe impiegarono utilmente gli LWS-6 fino a tutto il 1942. Infatti, in quell'anno, almeno un aereo era ancora operativo presso la Blindflugschule di Schlei\u00dfheim."}
{"id": "4193856", "revid": "93556", "url": "https://it.wikipedia.org/wiki?curid=4193856", "title": "Tre corone", "text": "Le tre corone sono un simbolo presente in araldica, note soprattutto per essere un simbolo nazionale della Svezia.\nUsi.\nSvezia.\nIn Svezia le \"Tre Kronor\" sono un simbolo nazionale e sono presenti sullo stemma reale; il simbolo \u00e8 composto da tre corone gialle e dorate, ordinate due sopra e una sotto, su sfondo blu.\nL'emblema \u00e8 spesso usato come simbolo di autorit\u00e0 dal governo svedese e dalle ambasciate svedesi in tutto il mondo, ma appare anche in contesti meno formali, come la Nazionale di hockey su ghiaccio maschile della Svezia, che porta il simbolo sulla sua maglia ed \u00e8 chiamata per questo \"Tre Kronor\". Le tre corone sono usate anche come coccarda dalle forze armate aeronautiche svedesi e su tutto l'equipaggiamento militare svedese in generale, oltre che su uniformi e veicoli della polizia svedese."}
{"id": "4193857", "revid": "38120", "url": "https://it.wikipedia.org/wiki?curid=4193857", "title": "Tre Corone", "text": ""}
{"id": "4193858", "revid": "599013", "url": "https://it.wikipedia.org/wiki?curid=4193858", "title": "Tre corone (disambigua)", "text": ""}
{"id": "4193859", "revid": "144796", "url": "https://it.wikipedia.org/wiki?curid=4193859", "title": "Tre Kronor", "text": ""}
{"id": "4193860", "revid": "38120", "url": "https://it.wikipedia.org/wiki?curid=4193860", "title": "Tre kronor", "text": ""}
{"id": "4193866", "revid": "1442080", "url": "https://it.wikipedia.org/wiki?curid=4193866", "title": "Chlorophthalmus", "text": "Chlorophthalmus \u00e8 un genere di pesci ossei marini appartenenti alla famiglia Chlorophthalmidae.\nDistribuzione e habitat.\nQuesto genere \u00e8 diffuso in tutti i mari e gli oceani nelle fasce tropicali e temperate calde. Nel mar Mediterraneo vive la specie \"Ch. agassizi\".\nVivono in genere su fondi fangosi ad una certa profondit\u00e0 nel piano circalitorale sebbene alcune specie siano abissali."}
{"id": "4193868", "revid": "767487", "url": "https://it.wikipedia.org/wiki?curid=4193868", "title": "Lu\u00eds Alberto Silva dos Santos", "text": ""}
{"id": "4193871", "revid": "767487", "url": "https://it.wikipedia.org/wiki?curid=4193871", "title": "Uragano su Yal\u00f9", "text": "Uragano su Yal\u00f9 (\"Battle Zone\") \u00e8 un film statunitense del 1952 diretto da Lesley Selander.\n\u00c8 un film di guerra ambientato durante la guerra di Corea incentrato sulle vicende di due marines che, oltre a combattere sul fronte, competono per l'amore di una giovane infermiera della Croce Rossa. Vede per protagonisti John Hodiak, Linda Christian e Stephen McNally.\nProduzione.\nIl film, diretto da Lesley Selander su una sceneggiatura di Steve Fisher, fu prodotto da Walter Wanger per la Allied Artists Pictures.\nDistribuzione.\nIl film fu distribuito negli Stati Uniti dal 22 ottobre 1952 al cinema dalla Allied Artists Pictures.\nAlcune delle uscite internazionali sono state:\nPromozione.\nLa tagline \u00e8: \"SHE HAD THOSE INTERNATIONAL BOUNDARIES THE MARINES LOVE TO FIGHT OVER! \"(frase presente in maiuscolo sulla locandina originale)."}
{"id": "4193875", "revid": "33689", "url": "https://it.wikipedia.org/wiki?curid=4193875", "title": "Battle Zone", "text": ""}
{"id": "4193876", "revid": "110157", "url": "https://it.wikipedia.org/wiki?curid=4193876", "title": "Sem\u00edn", "text": "Sem\u00edn \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4193877", "revid": "1318658", "url": "https://it.wikipedia.org/wiki?curid=4193877", "title": "Semin", "text": ""}
{"id": "4193878", "revid": "177966", "url": "https://it.wikipedia.org/wiki?curid=4193878", "title": "Ursa", "text": ""}
{"id": "4193880", "revid": "110157", "url": "https://it.wikipedia.org/wiki?curid=4193880", "title": "Slepotice", "text": "Slepotice \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4193881", "revid": "767487", "url": "https://it.wikipedia.org/wiki?curid=4193881", "title": "Willy de Vos", "text": "Carriera.\nDe Vos ha giocato due partite con la Nazionale olandese, tra cui la prima giocata in assoluto dagli \"Oranje\", il 30 maggio 1905 contro il Belgio ad Anversa."}
{"id": "4193882", "revid": "110157", "url": "https://it.wikipedia.org/wiki?curid=4193882", "title": "Sop\u0159e\u010d", "text": "Sop\u0159e\u010d \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4193883", "revid": "287204", "url": "https://it.wikipedia.org/wiki?curid=4193883", "title": "Soprec", "text": ""}
{"id": "4193886", "revid": "52494242", "url": "https://it.wikipedia.org/wiki?curid=4193886", "title": "Ile de Futuna", "text": ""}
{"id": "4193889", "revid": "52494271", "url": "https://it.wikipedia.org/wiki?curid=4193889", "title": "Ile Alofi", "text": ""}
{"id": "4193894", "revid": "154893", "url": "https://it.wikipedia.org/wiki?curid=4193894", "title": "Infinita letizia della mente candida", "text": ""}
{"id": "4193899", "revid": "256896", "url": "https://it.wikipedia.org/wiki?curid=4193899", "title": "PAES", "text": ""}
{"id": "4193902", "revid": "287204", "url": "https://it.wikipedia.org/wiki?curid=4193902", "title": "Sovolusky", "text": "Sovolusky \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4193911", "revid": "110157", "url": "https://it.wikipedia.org/wiki?curid=4193911", "title": "Spojil", "text": "Spojil \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4193915", "revid": "125892171", "url": "https://it.wikipedia.org/wiki?curid=4193915", "title": "Paradiso notturno", "text": "Paradiso notturno (\"Bloodhounds of Broadway\") \u00e8 un film statunitense del 1952 diretto da Harmon Jones.\n\u00c8 un film commedia a sfondo musicale con protagonisti Mitzi Gaynor, nel ruolo di una ragazza di campagna che anela ad entrare nel mondo dello spettacolo, Scott Brady e Mitzi Green. \u00c8 basato sul racconto breve del 1931 \"The Bloodhounds of Broadway\" di Damon Runyon.\nProduzione.\nIl film, diretto da Harmon Jones su una sceneggiatura di Sy Gomberg e Albert Mannheimer con il soggetto di Damon Runyon (autore del romanzo), fu prodotto da George Jessel per la Twentieth Century Fox Film Corporation\nDistribuzione.\nIl film fu distribuito negli Stati Uniti dal 14 novembre 1952 al cinema dalla Twentieth Century Fox. \u00c8 stato poi pubblicato in DVD negli Stati Uniti dalla MGM Home Entertainment nel 2007.\nAlcune delle uscite internazionali sono state:\nCritica.\nSecondo il Morandini il film \u00e8 una \"contaminazione tra la commedia brillante giallorosa e il musical, con dialoghi non scevri di umorismo\"."}
{"id": "4193919", "revid": "1494169", "url": "https://it.wikipedia.org/wiki?curid=4193919", "title": "Bloodhounds of Broadway", "text": ""}
{"id": "4193922", "revid": "287204", "url": "https://it.wikipedia.org/wiki?curid=4193922", "title": "Pure (film)", "text": ""}
{"id": "4193924", "revid": "380654", "url": "https://it.wikipedia.org/wiki?curid=4193924", "title": "Royal Rumble 1997", "text": "Royal Rumble 1997 \u00e8 stata la decima edizione dell'annuale pay-per-view omonimo prodotto dalla World Wrestling Federation. L'evento ebbe luogo il 19 gennaio 1997 all'Alamodome di San Antonio, Texas.\nEvento.\nIn questa edizione del royal rumble match accadde dei fatti pi\u00f9 controversi accaduti in una rissa reale, ovvero una vittoria ottenuta in maniera sporca. Steve Austin venne eliminato da Bret Hart, ma non fu visto dagli arbitri, e cos\u00ec rientr\u00f2 nel ring e dopo aver eliminato The Undertaker e Vader, elimin\u00f2 Bret Hart, vincendo il match. Successivamente, Austin fu privato della title shot e fu assegnata ad Hart.\nIl main event \u00e8 stato Shawn Michaels contro Sycho Sid per il titolo del mondo WWF. Gli altri match importanti della card sono stati la Royal Rumble Match, con la vittoria controversa di Stone Cold Steve Austin, eliminando per ultimo Bret Hart. Vader contro The Undertaker e Hunter Hearst Helmsley contro Goldust con il titolo Intercontinentale in palio.\nRisultati.\nRoyal Rumble match.\nL'intervallo di tempo tra l'entrata di un wrestler e il successivo era di 2 minuti circa"}
{"id": "4193926", "revid": "154893", "url": "https://it.wikipedia.org/wiki?curid=4193926", "title": "Castagnatura", "text": ""}
{"id": "4193928", "revid": "154893", "url": "https://it.wikipedia.org/wiki?curid=4193928", "title": "Raccolta delle castagne", "text": ""}
{"id": "4193929", "revid": "1305772", "url": "https://it.wikipedia.org/wiki?curid=4193929", "title": "Scott Phillips", "text": ""}
{"id": "4193933", "revid": "974381", "url": "https://it.wikipedia.org/wiki?curid=4193933", "title": "Softer, Softest", "text": "Softer, Softest \u00e8 un singolo del gruppo musicale statunitense Hole, pubblicato il 12 dicembre 1995 come quarto estratto dal secondo album in studio \"Live Through This\".\nDescrizione.\nDurante l'esibizione su MTV Unplugged nel 1995, introducendo la canzone con:\n\"about the girl that always smelled like pee in your class\"\ned inoltre ha affermato che questa era autobiografica e non sull'ex produttore di MTV, Tabatha Soren.\nCi sono molti riferimenti al marito della Love, Kurt Cobain, per il costante uso della parola \"milk\" (latte) nella canzone. Parlando del coinvolgimento di Cobain, sia nella scrittura, sia nella musica che nei cori, Courtney Love disse: \"ci sono armonie di Live Through This che sono di Kurt... lo si pu\u00f2 ascoltare in Pee Girl (Softer, Softest)\". Nonostante il suo coinvolgimento, \"Cobain\" non fu accreditato come esecutore, n\u00e9 sull'album, n\u00e9 sul singolo.\nOrigine e registrazione.\n\u00c8 noto che Erlandson e la Love abbiano scritto il brano \"Softer, Softest\" nel dicembre del 1991, in quel periodo fu eseguito dal vivo durante il tour del gruppo nel Regno Unito nell'inverno dello stesso anno.\nOriginariamente conosciuto come \"Pee Girl\" per poi essere cantato nel ritornello\n\"Pee-girl gets the belt, it only makes me cry\". Poi il brano si svilupp\u00f2 nella sua forma definitiva nel 1993 con il nome conosciuto oggi appunto \"Softer, Softest\" e fu pubblicato appena finito il \"tour esteso\" del gruppo nel 1995.\nFormazione.\nHanno partecipato alle registrazioni, secondo le note dell'album:"}
{"id": "4193940", "revid": "1482985", "url": "https://it.wikipedia.org/wiki?curid=4193940", "title": "Christopher Stevens (diplomatico)", "text": "Carriera.\nStudia alla prestigiosa Universit\u00e0 della California, Berkeley, e lavora per il Ministero degli Esteri americano dal 1991. Durante la Guerra civile libica, nel 2011, collabora con il Consiglio nazionale di transizione in qualit\u00e0 di \"Special Representative\". Nel giugno del 2012 diventa Ambasciatore statunitense in Libia.\nStevens viene ucciso l'11 settembre 2012, durante un attacco terroristico contro la sede consolare statunitense di Bengasi."}
{"id": "4193941", "revid": "154893", "url": "https://it.wikipedia.org/wiki?curid=4193941", "title": "Castello di Fronzola", "text": ""}
{"id": "4193943", "revid": "154893", "url": "https://it.wikipedia.org/wiki?curid=4193943", "title": "Castello di Valenzano", "text": ""}
{"id": "4193944", "revid": "125476240", "url": "https://it.wikipedia.org/wiki?curid=4193944", "title": "Ratti matti", "text": "Ratti matti (\"Ratz\") \u00e8 una serie televisiva animata franco-canadese prodotta da Xilam e Tooncan nel 2003. La serie \u00e8 costituita da 52 puntate della durata di 10 minuti ciascuna ed \u00e8 stata trasmessa dall'emittente France 3 nello stesso anno. In Italia la serie ha esordito con notevole ritardo, su Premium Play a partire dal 2 agosto 2012 fino al 4 ottobre dello stesso anno. Dal 25 novembre 2013 la serie va in onda in chiaro su Boing con doppi episodi.\nTrama.\nLa serie narra le avventure e le sventure di Razmo e Rapido, due ratti amici che vivono su una nave trasporto.\nIn quasi ogni episodio conoscono e fanno cose con nuovi e vecchi personaggi, cercando di aiutarli o buttarli a calci con le loro Moto-Rat e con i formaggi nella nave.\nIn ogni avventura impareranno molte cose e diventeranno pi\u00f9 uniti e fiduciosi l'uno nell'altro come fossero fratelli e vivranno momenti mai immaginabili.\nProtagonisti.\nRazmo \u00e8 un ratto basso che indossa una tuta blu, amico di Rapido da quando sono nati. Razmo \u00e8 un ratto molto intelligente, che con l'aiuto di Rapido costruisce le Motorat che utilizzano nei modi pi\u00f9 disparati. Spesso Razmo aiuta o salva Rapido, il quale tiene molto al suo amico; altrettanto spesso i due litigano, per poi fare pace. Nella puntata finale Razmo riesce a scappare dalla nave insieme al suo amico Rapido.\nRapido \u00e8 un ratto alto che indossa una maglia bianca, pantaloni neri e una giacca rossa, amico di Razmo sin dalla nascita. Rapido si dimostra spesso vanitoso ed egoista ma quando c'\u00e8 di mezzo il suo amico Razmo \u00e8 anche pronto a rischiare la vita pur di salvare quella di Razmo. Ama leggere fumetti e odia quando Razmo ascolta la musica a tutto volume. Nella puntata finale riuscir\u00e0 a scappare dalla nave insieme al suo amico Razmo.\nUn marinaio scozzese e veterano del mare. \u00c8 l'unica persona a sapere dove sia effettivamente diretto il carico di formaggio della nave. Di solito appare come un capitano serio i cui ordini vengono eseguiti immediatamente, ma in alcune occasioni, specialmente durante i momenti di crisi, si dimostra un personaggio ridicolmente eccentrico e goffo.\nL'ingegnera russa. Si occupa della manutenzione della nave cargo, riparando tubature e facendo in modo che la nave non subisca guasti. In rare occasioni mostra anche il suo lato femminile e la si vede molto sovente parlare o tramare qualcosa con Cucin.\nIl cuoco asiatico. \u00c8 l'unica persona dell'equipaggio che si impegna a fondo a dare la caccia ai due ratti, spesso ricorrendo ad animali quali un gatto o un riccio. Nonostante i suoi anni di esperienza culinaria, Cucin prepara quasi sempre souffle, fonduta o sushi per la ciurma. Nel caso in cui il cuoco asiatico porti a bordo degli animali per farne dei piatti per la ciurma, Razmo e Rapido s'intromettono nel tentativo di salvarli. Curiosamente, il men\u00f9 dell'equipaggio prevede la maggior parte delle volte formaggio o cibi conditi dallo stesso, che Svetlana detesta e a cui Cucin dichiara esserne leggermente allergico.\nPersonaggi minori.\nNel corso della serie i due ratti conoscono numerosi altri animali, che si intrufolano di nascosto a bordo della nave, ci finiscono in seguito a incidenti di varia natura, oppure Razmo li fa entrare di soppiatto, mentre in rari casi vengono salvati dalle grinfie di Benny.\nLe Moto-Rat.\nElemento caratteristico di questa serie sono le Moto-Rat (in lingua originale \"ratboards\"), un mezzo di trasporto derivato dalla tradizionale trappola per topi associata da un esoreattore fissato posteriormente. La Moto-rat permette ai roditori di muoversi velocemente sia all'interno che all'esterno della nave, anche con acrobazie aeree incredibili. Rapido \u00e8 molto affezionato alla sua Moto-rat e spesso sfida Razmo in gare di velocit\u00e0 nelle quali il pi\u00f9 delle volte vince lui."}
{"id": "4193945", "revid": "119250923", "url": "https://it.wikipedia.org/wiki?curid=4193945", "title": "Noi che poi saremo", "text": "Noi che poi saremo \u00e8 un album del gruppo musicale italiano Nomadi, pubblicato nel 2007 in allegato al libro fotografico \"L'inizio del viaggio\".\nSi tratta della registrazione di un concerto del 1965, tenutosi a Levico Terme, rimasta, per anni, in possesso del bassista dell'epoca, Gianni Coron. Le varie tracce sono commentate da Carlo Savigni, fotografo della band negli anni '60, qui in veste di dj.\nI pezzi suonati sono quasi tutte cover, alcuni rock'n roll e altri lenti, adatti ad essere ballati nelle balere dove i Nomadi suonavano negli anni sessanta; sono presenti anche una canzone sconosciuta e due brani scritti dal gruppo, di cui uno, \"Giorni tristi\", fu inciso qualche mese dopo come retro del loro primo 45 giri, \"Donna la prima donna/Giorni tristi\"."}
{"id": "4193946", "revid": "154893", "url": "https://it.wikipedia.org/wiki?curid=4193946", "title": "Architettura romantica", "text": ""}
{"id": "4193948", "revid": "287204", "url": "https://it.wikipedia.org/wiki?curid=4193948", "title": "Romance (film)", "text": ""}
{"id": "4193949", "revid": "767487", "url": "https://it.wikipedia.org/wiki?curid=4193949", "title": "Il duca di ferro", "text": "Il duca di ferro (\"The Iron Duke\") \u00e8 un film del 1934 diretto da Victor Saville.\nFilm biografico, racconta in maniera romanzata la storia di Arthur Wellesley, I duca di Wellington, soprannominato \"il duca di ferro\".\nTrama.\nDal 1815, all'epoca del Congresso di Vienna, vengono ripercorsi i principali episodi della vita del duca di Wellington.\nProduzione.\nIl film fu prodotto dalla Gainsborough Pictures.\nDistribuzione.\nDistribuito dalla Gaumont British Distributors, il film fu presentato in prima a Londra il 30 novembre 1934. Negli Stati Uniti, distribuito dalla Gaumont British Picture Corporation of America, usc\u00ec a New York il 24 gennaio 1935."}
{"id": "4193950", "revid": "1305772", "url": "https://it.wikipedia.org/wiki?curid=4193950", "title": "Your Body", "text": "Your Body \u00e8 un brano della cantautrice statunitense Christina Aguilera, pubblicato in anteprima mondiale per le radio statunitensi il 14 settembre 2012 e ufficialmente come primo singolo del suo settimo album in studio, \"Lotus\", il 17 settembre 2012. Il singolo \u00e8 stato prodotto da Max Martin e Shellback.\nComposizione.\n\"Your Body\" \u00e8 stato composto da Savan Kotecha, Max Martin e Shellback, e prodotto dagli ultimi due. \u00c8 un brano mid-tempo con sonorit\u00e0 pop, R&amp;B, electro e dance.\n\"Billboard\" comunic\u00f2 che Aguilera stesse lavorando duramente al seguito di \"Bionic\" del 2010. La fonte della rivista confess\u00f2 che il \u00abfenomeno da discoteca\u00bb presentava un ritornello costruito intorno alla frase 'All I want to do is what you wanted'.\nCopertina.\nIl 12 settembre 2012 Christina Aguilera comunic\u00f2 dal proprio profilo Twitter alcuni particolari sul disco e sul nuovo brano, oltre che sulla copertina.\nSulla copertina si staglia Christina Aguilera avvolta da un lenzuolo roseo con le braccia sollevate. Lo scatto \u00e8 stato ben accolto dai critici. TJ di \"Neon Limelight\" lo defin\u00ec \u00abrovente\u00bb e aggiunse che Aguilera nello scatto \u00abmostra le sue abbondanti curve a schermo intero\u00bb. Byron Flitsch di MTV News lod\u00f2 la copertina, definendola \u00abuno splendido scatto fotografico che ci ha lasciati tutti senza fiato\u00bb. Danica Bellini di \"Mstarz\" scrisse che \u00abla foto rivela una star di \"Stripped\" sexy e piuttosto formosa.\u00bb Maggie Malach di AOL Music l'ha definito un \" regresso ai giorni di \"Genie in a Bottle\"\" mentre Nicole James di \"Fuse\" ha paragonato lo scatto al servizio fotografico di Marilyn Monroe, \"The Last Sitting\".\nPubblicazione.\nNel mese di agosto 2012, Aguilera conferm\u00f2 alla rivista Rolling Stone la pubblicazione del singolo in concomitanza con la partenza della terza stagione di \"The Voice\". Nello stesso mese apparse online una versione del singolo, la RCA Records dichiar\u00f2 successivamente che la versione pubblicata online non sarebbe stata la versione album. Un critico musicale del \"The Guardian Express\" elogi\u00f2 il testo del singolo, classificandolo come il solito primo singolo degli album di Aguilera capaci di attarirare l'attenzione, dal ritornello facile, ma non si disse entusiasta del ritmo, che venne velocizzato nella versione ufficiale.\nIl 14 settembre 2012 Ryan Seacrest pubblic\u00f2 in anteprima mondiale il singolo, che and\u00f2 in rotazione radiofonica negli Stati Uniti nello stesso giorno. Mentre \u00e8 stato pubblicato ufficialmente il 17 settembre nella maggior parte dei Paesi, esclusi la Germania e il Regno Unito nei quali \u00e8 stato pubblicato rispettivamente il 2 novembre e il 4 novembre 2012.\nAccoglienza.\n\u00abLa canzone \u00e8 brillante quanto soffocante. \u00c8 stata prodotta da Max Martin e Shellback, il team che ha co-scritto il colosso supera-record di Taylor Swift \"We Are Never Ever Getting Back Together\". Quante volte avete provato a togliervi dalla testa questa canzone? Anche se \"Your Body\" non \u00e8 cos\u00ec carina o facile da canticchiare, \u00e8 lo stesso memorabile, ma in modo totalmente differente, un modo molto pi\u00f9 sexy.\u00bb Cos\u00ec ha commentato il singolo Amy Sciarretto di PopCrush in un passaggio della sua recensione, ed ha inoltre apprezzato l'assenza di auto-tune e l'uso della voce di Aguilera, considerando questa scelta \u00abla cosa pi\u00f9 intelligente che avrebbe potuto fare.\u00bb Mentre Bill Lamb di About.com ha scritto che \"Your Body\" \u00e8 un buon continuo della ripresa di Aguilera (dopo il flop commerciale di \"Bionic\"), iniziata con il duetto con i Maroon 5 in \"Moves like Jagger\". \u00abIl brano non \u00e8 un capolavoro, ma \u00e8 il suono di un'artista pop al top che cerca di raddrizzare la nave ed andare avanti. \"Your Body\" ci rende ansiosi di ascoltare il nuovo album \"Lotus\".\u00bb Ha per\u00f2 riscontrato un contro nel brano, ovvero il non aver portato nessun tipo di innovazione; ha definito il testo sexy con un lato trash che impedisce alla canzone di suonare in modo blando.\nVideo.\nIl video musicale venne girato il 20 e il 21 agosto del 2012 a Los Angeles, per la regia di Melina Matsoukas. La cantante descrisse il video come vivace e con un umorismo tongue-in-cheek. Il video \u00e8 stato pubblicato sul canale Vevo della cantante il 28 settembre 2012.\nSinossi.\nNel video ogni scena di violenza \u00e8 stata camuffata con colori e glitter.\nIl video si apre con un'avvertenza che recita: \u00abNessun uomo \u00e8 rimasto leso nella realizzazione di questo video.\u00bb Il personaggio interpretato da Aguilera nel video sembra essere influenzato dalla violenza che vede nei cartoni animati in televisione. La donna si trasforma cos\u00ec in una cacciatrice di uomini che li seduce con le sue curve e poi li uccide. La sua prima vittima \u00e8 un ragazzo che si ferma per darle un passaggio dopo che lei lo ha fermato con l'autostop: lo seduce e poi fa esplodere la sua auto (con un'esplosione rosa) con lui addormentato dentro; in questa scena indossa una maglietta con scritto \"Fuck the Paparazzi\". Si reca poi in una sala da biliardo con un look che ricorda l'era \"Stripped\" e qui si fa seguire nella toilette da un ragazzo a cui taglia la gola (il sangue viene camuffato con vernice blu che imbratta le pareti). Ultima vittima \u00e8 un ragazzo di un drugstore che porta Aguilera in un motel e questa, dopo averlo ammaliato, lo colpisce con una mazza da baseball liberando una fontana di coriandoli che simboleggiano il sangue.\nMa dietro vi \u00e8 un significato pi\u00f9 profondo che riguarda il periodo 2011-2012 nel quale Aguilera \u00e8 stata presa di mira dai media (e non solo) per svariati motivi. All'inizio del video si pu\u00f2 osservare Aguilera che mangia i cereali: questo sta a simboleggiare la sua reazione menefreghista a tutte le critiche ricevute per il suo aumento di peso. La scritta \"Fuck the Paparazzi\" sulla maglia \u00e8 la sua risposta ai media che l'hanno denigrata. La scena in cui Aguilera vestita con una tutina a stelle e strisce si fa una lampada abbronzante ha un doppio significato: la tutina americana simboleggia il suo errore nel cantare l'inno nazionale al Super Bowl 2011, mentre la lampada abbronzante si ricollega al funerale di Etta James (durante l'esibizione-tributo dell'Aguilera, l'autoabbronzante le \u00e8 colato dalle gambe e i media misero in giro la voce che si trattava di sangue causa del ciclo mestruale).\nPer tutta la durata del video Aguilera muove e tocca il suo corpo in maniera sensuale simbolo che \u00e8 fiera delle sue nuove curve.\nAccoglienza.\nIl video \u00e8 stato ben accolto dalla critica, considerato molto divertente e un ottimo ritorno sulle scene per Aguilera. James Montgomery di MTV lo ha paragonato al film \"Natural Born Killers\" di Oliver Stone. Infatti come nel film, nel video di Aguilera le scene cruente sono camuffate da \u00abtonalit\u00e0 ipnagogiche\u00bb e \u00abseppur molto brutale, sembrava pi\u00f9 un cartone animato...\u00bb Ha anche aggiunto che Aguilera, ancora una volta, ha provato che \u00e8 veramente brava a fare la cattiva, ma non lo aveva mai fatto in modo cos\u00ec divertente.\nCertificazione VEVO.\nIl video di \"Your Body\" \u00e8 stato il primo di Aguilera a raggiungere le 100 milioni di visualizzazioni su VEVO; a tal proposito ha ottenuto il riconoscimento ufficiale \"VEVO Certified\".\nSuccesso commerciale.\nStati Uniti e Canada.\n\"Your Body\" nella sua prima settimana di pubblicazione ha registrato 103.000 copie vendute negli Stati Uniti, che hanno permesso ad Aguilera di raggiungere la decima posizione della Hot Digital Songs, il pi\u00f9 alto debutto in tale classifica dal singolo \"Keeps Gettin' Better\" del 2008, che debutt\u00f2 alla numero cinque. Ha inoltre debuttato alla posizione numero trentaquattro della Billboard Hot 100 ed ha registrato un'audience radiofonica di sedici milioni di ascoltatori. Nella seconda settimana, il brano \u00e8 sceso di trenta posizioni, piazzandosi alla sessantaquattresima posizione della Billboard Hot 100, risultando la \"pi\u00f9 grande caduta\" della settimana.\nIl brano \u00e8 entrato nella Billboard Canadian Hot 100 alla numero 13, divenendo il \"debutto pi\u00f9 alto\" della settimana. \u00c8 poi sceso alla numero 22.\nSecondo le stime, a giugno 2013 il singolo ha venduto circa 505.004 copie, e avendo quindi raggiunto la certificazione di disco d'oro negli Stati Uniti.\nEuropa.\nIn Irlanda, il brano ha esordito alla numero 71 nella Irish Singles Chart. Nella settimana del 4 ottobre 2012, \"Your Body\" \u00e8 salito alla numero 52. Nei Paesi Bassi, il brano ha esordito alla numero 73 nella classifica Single Top 100 il 22 settembre 2012. Il brano \u00e8 sceso alla numero 91 il 29 settembre 2012. Tuttavia il singolo \u00e8 salito alla numero 71 il 6 ottobre 2012. \"Your Body\" ha esordito in alto nella classifica dei singoli della Spagna, alla numero 22, che \u00e8 ancora la sua posizione pi\u00f9 alta. \u00c8 poi uscito dalla classifica la settimana seguente."}
{"id": "4193951", "revid": "834", "url": "https://it.wikipedia.org/wiki?curid=4193951", "title": "Romance (film 1930)", "text": ""}
{"id": "4193952", "revid": "287204", "url": "https://it.wikipedia.org/wiki?curid=4193952", "title": "Romance (singolo)", "text": ""}
{"id": "4193954", "revid": "116872504", "url": "https://it.wikipedia.org/wiki?curid=4193954", "title": "Vota la voce 1985", "text": "La 13\u00aa edizione di Vota la voce \u00e8 andata in onda su Canale 5 da Piazza Maggiore a Bologna in due serate il 19 e il 20 settembre del 1985.\nConduttori furono Claudio Cecchetto e Gabriella Golia.\nClaudio Baglioni ricevette il telegatto di platino (premio esclusivamente creato per lui), fu premiato come miglior artista dell\u2019anno e cant\u00f2 la canzone \u201cLa vita \u00e8 adesso\u201d. \nVincitori dell'edizione furono: Claudio Baglioni (miglior cantante maschile, record tour dell'anno, artista dell'anno, telegatto di platino), Loredana Bert\u00e8 (miglior cantante femminile), Pooh (miglior gruppo), Sandy Marton e Luis Miguel (ex aequo miglior rivelazione), Duran Duran (miglior cantante straniero) e Righeira (premio speciale)."}
{"id": "4193956", "revid": "52495417", "url": "https://it.wikipedia.org/wiki?curid=4193956", "title": "Corr\u00e8ze (comune)", "text": ""}
{"id": "4193958", "revid": "154893", "url": "https://it.wikipedia.org/wiki?curid=4193958", "title": "Santuario francescano della Verna", "text": ""}
{"id": "4193959", "revid": "287204", "url": "https://it.wikipedia.org/wiki?curid=4193959", "title": "Gran Premio Industria Commercio Artigianato Carnaghese 2012", "text": "Il Gran Premio Industria Commercio Artigianato Carnaghese 2012, quarantunesima edizione della corsa e valida come evento dell'UCI Europe Tour 2012 categoria 1.1, si svolse il 23 agosto 2012 su un percorso di 199,7\u00a0km. Fu vinta dall'italiano Diego Ulissi che termin\u00f2 la gara in 4h50'00\", alla media di 41,31\u00a0km/h.\nAl traguardo 104 ciclisti portarono a termine il percorso."}
{"id": "4193961", "revid": "287204", "url": "https://it.wikipedia.org/wiki?curid=4193961", "title": "Larry Grant", "text": "Carriera professionistica.\nSt. Louis Rams.\nGrant fu scelto nel corso del settimo giro dai San Francisco 49ers ma fu tagliato prima dell'inizio della stagione, firmando per i St. Louis Rams alla fine della stagione 2008 dopo aver fatto parte della squadra di allenamento dei 49ers. Nel 2010, Grant fu nominato linebacker titolare nel lato debole della difesa dei Rams ma perse il posto in favore di Chris Chamberlain nel prosieguo della stagione.\nSan Francisco 49ers.\nGrant rifirm\u00f2 con i San Francisco 49ers il 30 luglio 2011. Gioc\u00f2 tre gare da titolare come inside linebacker al posto dell'infortunato Patrick Willis alla fine di dicembre facendo registrare un record in carriera di 39 tackle nella stagione.\nVittorie e premi.\nNessuno"}
{"id": "4193963", "revid": "767487", "url": "https://it.wikipedia.org/wiki?curid=4193963", "title": "6 Bullets", "text": "6 Bullets \u00e8 un film del 2012 diretto da Ernie Barbarash con protagonista Jean-Claude Van Damme.\nTrama.\nL'ex-soldato della Legione straniera francese Samson Gaul noto per la sua abilit\u00e0 nella ricerca di bambini scomparsi viene ingaggiato da un lottatore di arti marziali la cui figlia \u00e8 stata rapita.\nProduzione.\nIl progetto parte col titolo di lavorazione di \"The Butcher\". Successivamente viene cambiato in \"Six Bullets\" ed infine il titolo definitivo \"6 Bullets\". Mentre nei paesi anglosassoni il titolo \u00e8 rimasto \"Six Bullets\".\nCast.\nNel cast insieme al protagonista Jean-Claude Van Damme, troviamo il figlio di quest'ultimo, Kristopher Van Varenberg, avuto da Van Damme con la terza moglie.\nBudget.\nIl budget del film \u00e8 di circa 10 milioni di dollari.\nRiprese.\nLe riprese del film iniziano il 29 agosto e terminano il 25 settembre 2011.\nIl film viene girato a Bucarest, in Romania, ed in Ungheria.\nPromozione.\nIl primo trailer del film esce il 6 giugno 2012.\nDistribuzione.\nIl film viene distribuito in Canada e Stati Uniti d'America nel mercato direct-to-video a partire dall'11 settembre 2012 cos\u00ec come in Germania e Gran Bretagna tra settembre ed ottobre. In Giappone invece esce nelle sale cinematografiche il 17 novembre. In Italia arriva direttamente in home video nel 2015.\nDivieto.\nLa pellicola viene vietata ai minori di 18 anni in Germania e negli Stati Uniti d'America per la presenza di \"violenza, immagini di disturbo, linguaggio scurrile e contenuti sessuali\"."}
{"id": "4193975", "revid": "1543377", "url": "https://it.wikipedia.org/wiki?curid=4193975", "title": "Capriccio sopra la lontananza del suo fratello dilettissimo", "text": "Con Capriccio sopra la lontananza del suo fratello dilettissimo BWV 992 ci si riferisce a una composizione di Johann Sebastian Bach.\nStoria.\nLarga parte dei musicologi ritiene che il Capriccio, pubblicato da Carl Czerny nel 1839, sia legato a un avvenimento familiare della giovent\u00f9 di Johann Sebastian Bach: la partenza di suo fratello maggiore Johann Jacob, arruolatosi nell'esercito del re Carlo XII di Svezia in qualit\u00e0 di oboista. Non si conosce la data esatta in cui si verific\u00f2 l'evento, ma, verosimilmente, si pu\u00f2 collocare nel 1703 o nel 1704. La composizione, pertanto, si fa risalire a quegli anni.\nAlcuni musicologi, tuttavia, hanno messo in dubbio questa tesi, ritenendo assai probabile che la composizione risalga a un periodo ancora precedente. Contemporanei di Bach quali Friedrich Erhard Niedt, S\u00e9bastien de Brossard e Johann Mattheson concordano sulla natura improvvisatoria dell'opera, o quanto meno sul fatto che le varie idee musicali, diversamente dalle composizioni del Bach maturo, non seguono forme rigorosamente definite, ma sono sviluppate in maniera fortemente non convenzionale.\nA questo tratto, decisamente originale, se ne aggiunge un altro, che rappresenta un \"unicum\" fra le composizioni di Bach: la presenza di sottotitoli programmatici, ossia la narrazione di determinate vicende mediante opportune didascalie, sulla falsariga delle \"Sonate Bibliche\" di Johann Kuhnau, pubblicate solamente pochi anni prima e certamente conosciute da Bach.\nAlbert Schweitzer defin\u00ec il Capriccio \u00abun capolavoro che gi\u00e0 ci annuncia tutta la grandezza del futuro maestro\u00bb, mentre Friedrich Blume lo trov\u00f2 \u00abcos\u00ec estraneo al carattere di Bach che non si pu\u00f2 trarne alcuna certezza\u00bb.\nStruttura.\nIl \"racconto\" \u00e8 frazionato in sei sezioni:\nIl primo brano, che reca il sottotitolo \"\u00c8 una lusinga degli amici per trattenerlo dal partire\", \u00e8 costruito su una melodia di seste e terze parallele, che cela al suo interno il presagio di un riferimento ai corni. Il motivo viene interrotto dall'imitazione dello squillo della cornetta del postiglione, nota fin dal Medioevo col nome di \"Hiefhorn\". La tonalit\u00e0 scelta \u00e8 il si bemolle maggiore, che le teorizzazioni seicentesche sugli affetti ritengono calma e serena.\nIl secondo brano \u00e8 un fugato in sol minore, col sottotitolo \"\u00c8 una rappresentazione delle diverse vicende cui potrebbe andare incontro nel paese straniero\". In sole venti battute la composizione si spinge a toccare tonalit\u00e0 molto lontane: da sol minore a do minore, poi fa minore, si bemolle minore, mi bemolle minore, nuovamente fa minore e do maggiore. L'intento comunicativo allude chiaramente al viaggio che il protagonista si appresta a compiere.\nIl terzo brano, in forma di passacaglia e col sottotitolo \"\u00c8 un lamento generale degli amici\", descrive il fatto che il viaggiatore non si fa distogliere dai suoi propositi. Gli amici, dunque, si rammaricano per la sua decisione. Il pezzo \u00e8 caratterizzato da cromatismi dolorosi nello stile dei lamenti di Froberger e Pachelbel nel basso ostinato e nella melodia, in cui si ripetono frequentemente ritardi. La tonalit\u00e0 utilizzata, il fa minore, esprime, secondo Johann Mattheson, una paura del cuore socializzata (e infatti \u00e8 condivisa da un gruppo di amici), dolce e pacata, ma contemporaneamente profonda e grave. Il pezzo ha carattere dolente, sottolineato dalla bizzarra indicazione di \"Adagiosissimo\" e dalla forte omogeneit\u00e0 ritmica.\nNel quarto brano, sottotitolato \"Qui arrivano gli amici, che, rassegnati a non vederlo cambiare idea, prendono congedo da lui\", l'armatura di chiave reca due bemolli, ma modula costantemente. Il pezzo \u00e8 costruito su un motivo di scale discendenti e sono presenti alcune durezze, fra le quali alcune evidenti quinte parallele. Alla nona battuta, i fa che si ripetono in controtempo sembrano alludere a un richiamo sempre pi\u00f9 imperioso e vicino: si crea un'atmosfera di attesa che dura poche battute, poich\u00e9 la vettura postale \u00e8 gi\u00e0 in arrivo.\nIl quinto brano, \"Aria di Postiglione\", \u00e8 articolato in due parti: una melodia costruita su una doppia scala ascendente e poi discendente si interseca e si alterna col tema della cornetta del postiglione, in ottave discendenti ripetute. Questo motivo si presenta inizialmente nel registro acuto, per esprimere la relativa lontananza della vettura, e poi si avvicina sempre pi\u00f9 al registro medio e basso, per indicare che il mezzo di trasporto \u00e8 arrivato. La tonalit\u00e0 \u00e8 si bemolle maggiore, considerata calma e serena, ma anche decisa e coraggiosa. Nella partenza, tuttavia, sembra gi\u00e0 auspicarsi un ritorno, a cui alludono le semicrome, i cui gradi prima si allontanano dalla tonica e poi ritornano ad essa.\nIl sesto ed ultimo brano \u00e8 una fuga il cui controsoggetto \u00e8 ricavato dal motivo presente nel brano precedente, l\"'Aria di Postiglione\". Si tratta della sezione pi\u00f9 complessa dell'intera composizione, sia dal punto di vista strutturale che dal quello interpretativo. La tonalit\u00e0 di si bemolle maggiore, l'andamento \"Vivace\", le note ribattute e le figurazioni in semicrome conferiscono al brano un'atmosfera aperta e brillante."}
{"id": "4193979", "revid": "106990", "url": "https://it.wikipedia.org/wiki?curid=4193979", "title": "BWV 992", "text": ""}
{"id": "4193983", "revid": "1149807", "url": "https://it.wikipedia.org/wiki?curid=4193983", "title": "Celebrity Games", "text": "Celebrity Games: le Olimpiadi di Italia 1 \u00e8 stato un programma televisivo italiano andato in onda su Italia 1 il 12 settembre 2012.\nQueste olimpiadi, a cui hanno partecipato vari personaggi televisivi di Mediaset raggruppati in 5 squadre (Striscia la notizia, Zelig, Le Iene, Colorado e il Team di Italia 1), sono state organizzate da Marco Berry, che ne \u00e8 stato il presentatore in campo, con la partecipazione del comune di Torino che ha permesso l'utilizzo dello Stadio Primo Nebiolo. Le gare sono state commentate da Guido Meda. Il ricavato \u00e8 stato interamente devoluto in beneficenza per aiutare la costruzione di un ospedale in Somaliland. Gli improvvisati atleti si sono cimentati in 7 differenti specialit\u00e0 dell'atletica leggera: 80 metri piani, 80 metri ostacoli, 2000 metri, salto in alto, salto in lungo, getto del peso e staffetta 4\u00d7400 metri.\nSegue la composizione delle 5 squadre:"}
{"id": "4193984", "revid": "1305772", "url": "https://it.wikipedia.org/wiki?curid=4193984", "title": "Daniel Kelly", "text": ""}
{"id": "4193986", "revid": "686936", "url": "https://it.wikipedia.org/wiki?curid=4193986", "title": "Tramaine Brock", "text": "Carriera professionistica.\nSan Francisco 49ers.\nBrock non fu selezionato nel Draft 2010 ma firm\u00f2 in qualit\u00e0 di free agent coi San Francisco 49ers. Fu tagliato il 15 settembre ma rifirm\u00f2 il giorno successivo per far parte della squadra di allenamento. Il 20 settembre 2010 fu promosso nel roster attivo. Nella sua stagione da rookie disput\u00f2 tre partite, nessuna delle quali come titolare, mettendo a segno 4 tackle. Nella stagione 2011 gioc\u00f2 in 5 partite con 5 tackle, 2 intercetti e quattro passaggi deviati.\nNella settimana 5 della stagione 2013 contro gli Houston Texans, Brock mise a segno due intercetti su Matt Schaub (e ne sfior\u00f2 un terzo), ritornandone uno per 18 yard in touchdown. Per questa prestazione fu premiato come miglior difensore della NFC della settimana. La sua stagione termin\u00f2 al quinto posto nella lega con 5 intercetti, oltre a 37 tackle e 15 passaggi deviati, tutti nuovi primati personali."}
{"id": "4193992", "revid": "73843", "url": "https://it.wikipedia.org/wiki?curid=4193992", "title": "Palazzo Bolongaro", "text": "Palazzo Bolongaro anche chiamato Casa Bolongaro \u00e8 un palazzo storico di Stresa, in Piemonte. \u00c8 sede del \"Centro internazionale di studi rosminiani\", \u00e8 anche conosciuto come Villa Ducale, perch\u00e9 dalla met\u00e0 dell'Ottocento divenne la residenza della duchessa Elisabetta di Genova, madre della futura regina Margherita.\nLa storia.\nEdificato nella seconda met\u00e0 del Settecento, venne indicato con il nome di \u201ccasa d'oro\u201d. A farlo costruire fu Giacomo Filippo Bolongaro, che nel 1723 part\u00ec fanciullo e povero diretto a Francoforte per aiutare lo zio, Giovanni Antonio Mattei, nel commercio del tabacco. Il giovane Giacomo elabor\u00f2 una miscela che ebbe grande successo in Germania e nei Paesi Bassi e fu in grado di accumulare una fortuna. Nel 1770 rientr\u00f2 a Stresa e fece edificare una lussuosa dimora su modello della sua residenza a Francoforte, il Bolongaropalast. \nIl parco dell'edificio stresiani si estendeva fino alla riva del lago e nella residenza venivano accolti viaggiatori e ospitati i giovani stresiani che partivano alla ricerca di lavoro ai Giacomo Filippo Bolongaro quali soleva regalare un abito nuovo.\nAlla sua morte, nel 1780, la villa venne ereditata dalla nipote Anna Maria Simonetta in Borgnis, che, rimasta vedova a 36 anni riprese il suo cognome originario e venne chiamata \"Madame Bolongaro\", una donna devota e caritatevole che amava circondarsi di ospiti ed era particolarmente vicina ad Antonio Rosmini che aveva incontrato per la prima volta nel 1827 quando il Rosmini era in viaggio verso Domodossola per valutare la costruzione, in quella citt\u00e0, di un istituto religioso. Rosmini divenne ospite abituale e nel 1836 fiss\u00f2 la sua dimora presso la villa. Anna Maria cedette al Rosmini il terreno su cui venne in seguito edificato il Collegio Rosmini.\nAnna Maria mor\u00ec nel 1848 e lasci\u00f2 in eredit\u00e0 il palazzo ad Antonio Rosmini per: \"attestato della somma stima che nutro per Lui, non meno che della intensa gratitudine che gli professo, e del grande compiacimento che provo per il notevole bene che fece a questa popolazione di Stresa\u201d.\nDurante la permanenza di Rosmini (1850-1855), palazzo Bolongaro divenne un ritrovo di intellettuali nazionali e internazionali. Vi passarono, per citare alcuni nomi, Alessandro Manzoni che aveva un rapporto di profonda amicizia col Rosmini, Ruggiero Bonghi, Niccol\u00f2 Tommaseo, San Giovanni Bosco, il Cardinale Newman e il Cardinale Wiseman; i marchesi Gustavo di Cavour (fratello di Camillo), Arconati e Boncompagni; i conti Collegno e Cibrario.\nSul finire del 1850, lo scrittore francese Th\u00e9ophile Gautier annota a proposito del Manzoni: \u201cTutti i giorni uno dei suoi amici (Rosmini), filosofo e metafisico profondo, viene, con qualsiasi tempo, a intrattenere con lui una di quelle discussioni che non possono avere alcuna soluzione quaggi\u00f9, perch\u00e9 vi si parla degli alti misteri dell'anima, dell'infinito e dell'eternit\u00e0\u201d.\nDopo la morte di Rosmini, nel 1857, la villa venne ceduta dai rosminiani alla casa reale di Savoia che era alla ricerca di una residenza per la duchessa Elisabetta di Genova, da quel momento l'edificio prese il nome di \"villa Ducale\". La duchessa, originaria di Sassonia moglie di un figlio di Carlo Alberto, port\u00f2 con s\u00e9 a Stresa la prole: il principe Tommaso e la principessa Margherita. Quest'ultima sposer\u00e0 Umberto I di Savoia e diventer\u00e0 regina d'Italia. Da questo momento la villa diventa un abituale ritrovo di re, principi, sovrani.\nDi questo periodo sono il sopraelevamento del terzo piano, destinato alla servit\u00f9, la realizzazione della cancellata, l'ampliamento del parco e la messa a dimora dei due cedri del Libano provenienti dalla residenza Savoia di Agli\u00e9, uno dei due \u00e8 stato abbattuto nel 2009 a causa di una patologia.\nAlla morte della Duchessa di Genova la villa sub\u00ec un periodo di abbandono e diversi passaggi di propriet\u00e0, il giardino si rimpicciol\u00ec progressivamente e gli interni vennero via via spogliati di arredi e ornamenti. Nel 1942 venne acquistata dai Padri rosminiani che la ristrutturarono per farne un collegio. \nI rifacimenti.\nL'ultimo piano della villa venne rifatto pi\u00f9 volte. All'abbellimento interno ed alla costruzione del terzo piano lavorarono gli architetti Pietro Bottini ed Augusto Guidini. Sia l'interno che l'esterno della Villa nel 1990 sono stati completamente ristrutturati e tinteggiati, con il beneplacito della Regione Piemonte.\nIl parco.\nNel giardino di circa 13\u00a0000\u00a0m\u00b2 che circonda il palazzo, prosperano varie specie di piante familiari ed esotiche: palme, olea fragrans, magnolia grandiflora, camelie antichissime, azalee, rododendri. Imponenti e suggestivi il cedro deodara (o \"devadara\", l'albero degli dei) trapiantato dal castello di Agli\u00e8 nel 1860 e il cui tronco, alla base misura sette metri e trenta centimetri di circonferenza e la magnifica macchia di magnolia grandiflora sviluppatasi nei secoli per propaggine.\nIl centro studi.\nDal 1965 l'edificio ospita il \"Centro Internazionale di Studi Rosminiani\" che custodisce il Museo di ricordi rosminiani che comprende la camera nella quale Rosmini mor\u00ec il 1\u00ba luglio 1855 e una vasta biblioteca costituita da circa centodiecimila volumi."}
{"id": "4193993", "revid": "484362", "url": "https://it.wikipedia.org/wiki?curid=4193993", "title": "Camerata (politico)", "text": ""}
{"id": "4193996", "revid": "363629", "url": "https://it.wikipedia.org/wiki?curid=4193996", "title": "Cannula", "text": ""}
{"id": "4193998", "revid": "287204", "url": "https://it.wikipedia.org/wiki?curid=4193998", "title": "Saint-Christophe Vall\u00e9e d\u2019Aoste", "text": ""}
{"id": "4194006", "revid": "1354930", "url": "https://it.wikipedia.org/wiki?curid=4194006", "title": "Tour du Doubs 2012", "text": "Il Tour du Doubs 2012, ventisettesima edizione della corsa e valida come evento dell'UCI Europe Tour 2012 categoria 1.1, si svolse il 2 settembre 2012 su un percorso totale di 194,5\u00a0km. Fu vinto dal francese J\u00e9r\u00f4me Coppel che termin\u00f2 la gara in 4h34'11\", alla media di 42,56\u00a0km/h.\nFurono 71 i ciclisti che portarono a termine il percorso."}
{"id": "4194008", "revid": "1408685", "url": "https://it.wikipedia.org/wiki?curid=4194008", "title": "Manifestazione per l'indipendenza catalana del 2012", "text": "La manifestazione per l'indipendenza catalana del 2012, svoltasi a Barcellona l'11 settembre 2012 (Diada Nacional de Catalunya) sotto lo slogan \"Catalunya, nou estat d'Europa\" (\"Catalogna, nuovo stato d'Europa\"), \u00e8 stata la pi\u00f9 grande manifestazione nazionalista catalana dalla fine della dittatura franchista, convocata per reclamare l'indipendenza della Catalogna dalla Spagna.\nI manifestanti sono stati secondo la Gu\u00e0rdia Urbana (la polizia municipale) e secondo gli organizzatori. La delegazione del governo spagnolo in Catalogna ha invece abbassato la cifra a partecipanti. Il percorso della marcia si \u00e8 snodato per tre chilometri nel centro della citt\u00e0, con partenza dall'incrocio tra Passeig de Gr\u00e0cia e Gran Via, passaggio per Via Laietana, e culmine vicino alla sede del Parlamento della Catalogna.\nAdesioni.\nLa marcia \u00e8 stata convocata dall'Assemblea Nazionale Catalana e ha visto l'adesione dei partiti Convergenza e Unione (partito di maggioranza relativa al Parlamento della Catalogna), Iniziativa per la Catalogna Verdi, Sinistra Repubblicana di Catalogna, e Solidariet\u00e0 Catalana per l'Indipendenza.\nHanno annunciato la partecipazione alla manifestazione, tra gli altri, Jordi Pujol i Soley, presidente della Generalitat de Catalunya dal 1980 al 2003, Sandro Rosell, presidente del Futbol Club Barcelona, e Xavier Trias, sindaco di Barcellona.\nArtur Mas, leader di Convergenza e Unione e presidente della Generalitat ha dichiarato di non poter partecipare alla manifestazione, per via della carica ricoperta, ma ha assicurato che sarebbe stato presente con lo spirito. Il giorno della manifestazione Mas ha convocato una conferenza stampa in cui ha minacciato di \u00abaprire il cammino della regione\u00bb verso l'indipendenza nazionale, a partire dall'autonomia fiscale, se non verr\u00e0 raggiunto al pi\u00f9 presto un accordo economico con il governo centrale spagnolo."}
{"id": "4194013", "revid": "599013", "url": "https://it.wikipedia.org/wiki?curid=4194013", "title": "The White Shadow", "text": ""}
{"id": "4194014", "revid": "1305772", "url": "https://it.wikipedia.org/wiki?curid=4194014", "title": "Lingua eini", "text": "La lingua eini \u00e8 una lingua estinta un tempo parlata nell'Africa sudoccidentale (Repubblica Sudafricana) appartenente alla famiglia delle lingue \"khoisan\".\nLa lingua eini apparteneva al gruppo delle lingue khoekhoe settentrionali, compreso nel pi\u00f9 grande insieme delle lingue khoe, vicina alla lingua nama (parlata in Namibia) della quale veniva a volte considerata un dialetto."}
{"id": "4194015", "revid": "80339", "url": "https://it.wikipedia.org/wiki?curid=4194015", "title": "Eini", "text": ""}
{"id": "4194018", "revid": "812213", "url": "https://it.wikipedia.org/wiki?curid=4194018", "title": "Materasso in lattice", "text": ""}
{"id": "4194019", "revid": "287204", "url": "https://it.wikipedia.org/wiki?curid=4194019", "title": "Monologion", "text": "Il Monologion (\"soliloquio\") \u00e8 un saggio di teologia scritto dal monaco e filosofo cristiano Anselmo d'Aosta nel 1076.\nIl testo, che \u00e8 la prima opera filosofica scritta da Anselmo, \u00e8 incentrato sull'analisi degli attributi divini e sul problema di dimostrare l'esistenza di Dio non con argomenti \"a priori\" (cio\u00e8 basati su una definizione della divinit\u00e0 a sua volta fondata sulla fede nella rivelazione contenuta nella Bibbia), ma piuttosto con argomenti \"a posteriori\" (basati cio\u00e8 su evidenze tratte dal mondo sensibile e sviluppate con procedimenti razionali).\nInquadramento dell'opera.\nIl \"Monologion\" venne scritto nel periodo in cui Anselmo era priore dell'abbazia benedettina di Notre-Dame du Bec, su richiesta dei suoi discepoli: essi, come Anselmo stesso riporta nel prologo dell'opera, chiesero al loro confratello e maestro di produrre una riflessione sul problema dell'esistenza di Dio che si mantenesse su un piano strettamente razionale \u2013 che fosse cio\u00e8 condotta prescindendo del tutto dalle verit\u00e0 rivelate e che si basasse invece su argomenti logicamente necessari alla luce di evidenze empiriche accessibili a chiunque. L'espediente letterario che Anselmo adott\u00f2 fu dunque quello di ricostruire il monologo interiore (da cui il titolo) di un uomo che, ignorando o non credendo i contenuti della Bibbia, riflettesse su alcune propriet\u00e0 della realt\u00e0 sensibile giungendo autonomamente a scoprire che necessariamente esiste un ente con tutte le caratteristiche del Dio della rivelazione cristiana.\nIn base alla posizione che aveva assunto rispetto al problema del rapporto che deve sussistere tra ragione e fede per un buon filosofo cristiano, Anselmo riteneva prioritario credere per fede nelle verit\u00e0 della sacra scrittura, tentando solo poi di rafforzare tale fede con la comprensione razionale; come scrisse lui stesso, \u00abnon cerco di capire per poter credere, bens\u00ec credo per poter comprendere\u00bb. Tuttavia egli riponeva una grande fiducia nella capacit\u00e0 della ragione umana, purch\u00e9 fosse fondata saldamente sulla rivelazione, di rafforzare la fede rendendone almeno parzialmente intelligibile il mistero o, se non altro, rendendo evidente la necessit\u00e0 di accettare tale mistero; come disse il medievalista francese \u00c9tienne Gilson, egli giudicava \u00abpresunzione non mettere per prima cosa la fede, [...] negligenza non fare successivamente appello alla ragione\u00bb. Tale attitudine filosofico-teologica, per cui egli non riteneva ad esempio possibile la vera comprensione dell'essenza di Dio, ma considerava possibile provare al di l\u00e0 di ogni dubbio la sua esistenza, \u00e8 esemplificata dai due tipi di dimostrazione dell'esistenza di Dio da lui proposti nel \"Monologion\" e, in seguito, nel \"Proslogion\".\nIl titolo che Anselmo diede inizialmente all'opera era \"Exemplum meditandi de ratione fidei\" (\"esempio di meditazione sulla razionalit\u00e0 della fede\"); esso venne poi cambiato, su consiglio di Ugo di Lione, in \"Monoloquium de ratione fidei\"; in seguito il termine latino \"Monoloquium\" venne grecizzato in \"Monologion\" (parola che per\u00f2 non esiste in greco) mentre \"de ratione fidei\" fu fatto cadere.\nContenuto.\nEsistenza di Dio.\nLa dimostrazione dell'esistenza di Dio proposta da Anselmo nel \"Monologion\" \u00e8 di ascendenza platonica, ed \u00e8 ispirata almeno in parte al neoplatonismo di Agostino d'Ippona. Il fondamentale presupposto di tale prova infatti, a parte la constatazione del fatto che le cose del mondo sono caratterizzate da gradi diversi di perfezione, \u00e8 la convinzione che se le cose sono pi\u00f9 o meno perfette (o comunque presentano una certa caratteristica positiva con un grado maggiore o minore di intensit\u00e0) ci\u00f2 dipende dal fatto che tali cose partecipano in maniera pi\u00f9 o meno diretta di un ente assolutamente perfetto (o che comunque possiede quella certa caratteristica positiva al massimo grado, in modo assoluto).\nTale idea viene sviluppata, per esempio, a proposito del bene: dal momento che possiamo constatare che esistono nella realt\u00e0 molti beni, diversi tra loro e buoni in grado maggiore o minore, dobbiamo secondo Anselmo dedurne con certezza che essi sono buoni in virt\u00f9 di un solo principio del bene assoluto, cio\u00e8 a causa della loro partecipazione in diverso modo e in diverso grado di un unico sommo bene; tale bene \u00e8 buono in s\u00e9 e per s\u00e9, mentre ogni altra cosa \u00e8 buona per esso, cosicch\u00e9 esso si colloca a un livello gerarchicamente superiore a ogni altro bene (dal momento che, come scrisse ancora Gilson, \u00abniente di ci\u00f2 che \u00e8 buono per altro \u00e8 superiore a ci\u00f2 che \u00e8 buono per s\u00e9\u00bb).\nDopodich\u00e9, avendo dimostrato che deve esistere un ente che corrisponde al sommo bene, Anselmo applica il medesimo procedimento ad attributi come la perfezione e la stessa esistenza, cos\u00ec da provare che deve esistere qualcosa che \u00e8 caratterizzato da assoluta perfezione e da assoluta pienezza d'essere (e dal quale tutte le creature finite ricavano la loro misura di perfezione e di esistenza). Per quanto riguarda l'essere, risulta secondo Anselmo che ogni cosa esistente esiste in virt\u00f9 di una causa, e da questo consegue che tutto ci\u00f2 che non esiste per s\u00e9 dipende per la sua esistenza da qualcosa che \u00e8 appunto \"essere per s\u00e9\"; questo qualcosa pu\u00f2 essere unico, nel qual caso \u00e8 la causa ontologica fondamentale del mondo, o plurale, ma in questo secondo caso tale pluralit\u00e0 di \"esseri per s\u00e9\" sar\u00e0 accomunata da un'unica \u00abfacolt\u00e0 di esistere per s\u00e9\u00bb che \u00e8 a sua volta la causa ontologica fondamentale del mondo; Anselmo prova cos\u00ec l'esistenza di un ente primo, creatore e increato, che esiste per s\u00e9 e possiede l'esistenza al sommo grado. Per quanto riguarda la perfezione, Anselmo sostiene che \u00e8 immediatamente evidente a chiunque che gli esseri finiti sono pi\u00f9 o meno perfetti e che esiste una gerarchia tale per cui essi possono essere ordinati in base al loro grado di perfezione; ora dal momento che, egli sostiene, \u00e8 assurdo concepire un numero infinito di esseri, bisogna convenire che deve esistere un ente perfettissimo, tale che nessun altro gli possa essere superiore; se anche esistessero pi\u00f9 enti ugualmente perfetti, collocati insieme alla sommit\u00e0 di tale gerarchia, la loro comune perfezione dovrebbe essere dovuta o alla loro comune essenza o a un'altra natura, in entrambi i casi unica e perfettissima.\nSecondo Anselmo, tanto l'ente sommamente buono, quanto quello caratterizzato dal sommo grado di esistenza, quanto quello sommamente perfetto, coincidono con il Dio della rivelazione cristiana, cosicch\u00e9 la sua esistenza \u00e8 stata provata a partire da dati di esperienza come la gradazione del bene e dell'essere.\nAttributi divini.\nLa dimostrazione (secondo le modalit\u00e0 descritte) dell'esistenza di un ente che veniva a coincidere con il Dio biblico metteva gi\u00e0 di per s\u00e9 in evidenza alcuni degli attributi di tale ente: in primo luogo, evidentemente, la sua bont\u00e0, la sua perfezione, e il fatto di essere la causa incausata di tutti gli esseri finiti. Tuttavia Anselmo intendeva spingersi oltre nella definizione degli attributi di Dio, e sosteneva quindi che la sua perfezione implicava, per esempio, anche le caratteristiche di eternit\u00e0 e intelligenza.\nIn effetti solo una piccola parte del \"Monologion\" (dal capitolo 1 al 4) \u00e8 dedicata alla vera e propria dimostrazione dell'esistenza di Dio, mentre la maggior parte (dal capitolo 5 al 65) \u00e8 consacrata all'analisi degli attributi divini.\nAlla luce della dimostrazione del carattere creativo di Dio, dal quale dipende tutto quello che esiste, Anselmo propone una rielaborazione della dottrina del \"L\u00f2gos\" (Verbo), tradizionalmente inteso come corrispondente alla seconda persona della trinit\u00e0 (il Figlio) e come intermediario tra Dio e il mondo, cos\u00ec come nella filosofia neoplatonica era intermediario tra l'Uno e il mondo. Dopo un'approfondita analisi logica e linguistica (caratteristica del metodo di indagine razionale adottato nel \"Monologion\") di quello che si intende per \"nulla\" quando nel testo sacro si parla di creazione dal nulla, Anselmo giunge alla conclusione che tutto quello che \u00e8 stato creato dal nulla esisteva, prima di essere creato, nella mente di Dio. Pertanto, Anselmo sostiene che nella mente di Dio esistono i modelli ideali su cui sono costruiti tutti gli enti finiti che risultano dalla creazione e che la creazione consiste nell'atto con cui Dio pronuncia fra s\u00e9 e s\u00e9 il Verbo che \u00e8 fondamento di tutte le creature.\nAnselmo, discutendo dell'analogia che sussiste tra il Verbo divino e il pensiero (o \"L\u00f2gos\") umano, sostiene che gli uomini conoscono le cose per mezzo di immagini delle cose stesse, tali immagini essendo tanto pi\u00f9 veritiere quanto pi\u00f9 aderiscono alla cosa; simmetricamente, in Dio esiste il Verbo, che costituisce l'essenza delle cose, e le cose sono modellate su di esso. La terza persona della trinit\u00e0, lo Spirito santo, viene identificata con la facolt\u00e0 umana dell'amore. In Dio, afferma Anselmo, sussistono tre distinte persone che formano una sola essenza e una sola divinit\u00e0; questo pu\u00f2 essere reso pi\u00f9 comprensibile alla ragione (secondo il solito schema di \"intellectus fidei\") per mezzo di un'analogia di origine agostiniana: come l'anima umana, pur essendo assolutamente unitaria, si compone di tre facolt\u00e0 (memoria, intelligenza e volont\u00e0) cos\u00ec Dio, pur essendo assolutamente unitario, si compone di tre persone (Padre, Figlio e Spirito santo).\nL'autore analizza poi altri modi per descrivere la sostanza divina, e propone di considerarla come ci\u00f2 che c'\u00e8 di pi\u00f9 grande, di sommo, cio\u00e8 maggiore di tutte le creature; o, ancora, come ci\u00f2 che presenta tutte e sole le caratteristiche che \u00e8 meglio avere piuttosto che non avere. Con ci\u00f2, Dio comunque possiede tali caratteristiche in virt\u00f9 di s\u00e9 stesso, e non di altri principi; inoltre la molteplicit\u00e0 di tali caratteristiche non significa che Dio sia composito, dal momento che nell'essenza divina ogni attributo coincide con tutti gli altri e con la stessa essenza divina in una suprema unit\u00e0 e semplicit\u00e0.\nDiffusione e influenza.\nLe dimostrazioni dell'esistenza di Dio costituiscono, secondo alcuni storici autorevoli, la parte pi\u00f9 rilevante dell'intera opera di Anselmo. La prova del \"Monologion\" \u2013 che non ebbe nella storia della filosofia la stessa importanza della prova ontologica del \"Proslogion\" \u2013 era cionondimeno assai innovativa per il fatto di non fare appello a nessuna autorit\u00e0 e di basare invece i suoi argomenti su presupposti strettamente razionali. Alcuni, in effetti, rimasero perplessi di fronte a questa innovazione: per esempio Lanfranco di Pavia, gi\u00e0 maestro di Anselmo, a cui costui fece leggere il suo testo chiedendogli di giudicarlo, lo approv\u00f2 non senza consigliare all'autore di aggiungere alcuni riferimenti alla sacra scrittura (anche se, in effetti, questo suggerimento non ebbe seguito, dal momento che Anselmo concepiva il suo lavoro come un approfondimento di quanto Agostino aveva gi\u00e0 sostenuto nel suo \"De Trinitate\" e si avvaleva dell'esortazione, sempre dovuta ad Agostino, a servirsi della propria ragione per approfondire le verit\u00e0 rivelate). Il testo comunque, dopo essere circolato in forma anonima per qualche tempo, ricevette l'indicazione del nome dell'autore e incontr\u00f2 generale approvazione.\nTommaso d'Aquino, il quale nel XIII secolo avrebbe contestato la validit\u00e0 della prova del \"Proslogion\", avrebbe invece ripreso le argomentazioni contenute nel \"Monologion\" nella quarta via (\"ex gradu\") della sua dimostrazione \"a posteriori\" dell'esistenza di Dio."}
{"id": "4194021", "revid": "287204", "url": "https://it.wikipedia.org/wiki?curid=4194021", "title": "Anthony Allen (giocatore di football americano)", "text": "Carriera professionistica.\nBaltimore Ravens.\nAllen fu scelto nel corso del giro del Draft 2011 dai Baltimore Ravens. Nella sua stagione da rookie disput\u00f2 5 partite, nessuna delle quali come titolare, correndo 8 yard su 3 tentativi. Il 31 agosto 2012 fu svincolato, ma rifirm\u00f2 il giorno successivo per far parte della squadra di allenamento dei Ravens. Prima della settimana 1 della stagione regolare fu promosso nel roster attivo e nella prima partita, vinta contro i Cincinnati Bengals, corse 13 yard su 4 tentativi. La sua stagione 2012 si concluse disputando tutte le 16 partite della stagione regolare, correndo 61 yard su 16 tentativi. A fine anno si laure\u00f2 campione della lega con la vittoria dei Ravens sui San Francisco 49ers nel Super Bowl XLVII."}
{"id": "4194022", "revid": "287204", "url": "https://it.wikipedia.org/wiki?curid=4194022", "title": "Cima del Lago", "text": "La Cima del Lago (2.125 - \"Jerebica\" in sloveno, \"Raibler Seekopf\" in tedesco) \u00e8 una montagna delle Alpi Giulie, appartenente alla catena del Canin, che si trova sul confine tra l'Italia e la Slovenia.\nCaratteristiche.\nLa montagna \u00e8 collocata a sud del Lago del Predil e si trova nella catena del Canin."}
{"id": "4194025", "revid": "1431409", "url": "https://it.wikipedia.org/wiki?curid=4194025", "title": "Jung Woo-young", "text": "Carriera.\nClub.\nHa giocato dal 2011 al 2016 nella massima serie giapponese; in seguito ha giocato nella prima divisione cinese ed in quella del Qatar.\nNazionale.\nHa partecipato ai Giochi Olimpici di Londra 2012, nei quali ha giocato una partita.\nNel 2015 esordisce in nazionale."}
{"id": "4194027", "revid": "110157", "url": "https://it.wikipedia.org/wiki?curid=4194027", "title": "Zankyo Reference", "text": "Zankyo Reference \u00e8 il quinto album studio del gruppo rock giapponese One Ok Rock. \u00c8 uscito il 5 ottobre 2011."}
{"id": "4194031", "revid": "1328674", "url": "https://it.wikipedia.org/wiki?curid=4194031", "title": "Derek Cianfrance", "text": "Biografia.\nNato in Colorado nel 1974, \u00e8 cresciuto a Lakewood, un sobborgo di Denver, secondo di tre figli. Poco pi\u00f9 che adolescente inizia a mostrare interesse per il cinema, iniziando a girare piccoli filmati, utilizzando una videocamera in prestito dalla biblioteca locale e ricorrendo alla sua famiglia come cast. Nel 1993 si diploma alla Green Mountain High School e successivamente frequenta l'Universit\u00e0 del Colorado a Boulder, studiando cinema sotto l'insegnamento di cineasti come Stan Brakhage e Phil Solomon.\nAll'et\u00e0 di 23 anni dirige il suo primo lungometraggio \"Brother Tied\", scritto in collaborazione con il suo compagno di studi Joey Curtis e presentato al Sundance Film Festival 1998 e ad altri festival internazionali. Il film non viene per\u00f2 distribuito nelle sale cinematografiche, in quanto i vari distributori misero in dubbio la redditivit\u00e0 commerciale della pellicola. Negli anni seguenti inizia a realizzare documentari televisivi, collaborando con la societ\u00e0 di produzione newyorkese Radical Media, per cui dirige il documentario \"Shots in the Dark\". Inoltre ha realizzato documentari per MTV e VH1, tra cui \"Run-D.M.C. and Jam Master Jay: The Last Interview\" e \"Black and White: A Portrait of Sean Combs\" sui musicisti Run DMC e Sean Combs. Nel 2003 cura la fotografia del film indipendente \"Streets of Legend\", diretto dall'amico Joey Curtis. Il film viene presentato al Sundance Film Festival, dove Cianfrance vince il Cinematography Award e ottiene una candidatura agli Independent Spirit Awards dell'anno seguente.\nNel 2003 Cianfrance conosce l'attrice Michelle Williams e successivamente Ryan Gosling; ad entrambi presenta la sceneggiatura del suo secondo lungometraggio, \"Blue Valentine\", considerandoli come protagonisti del progetto. Ma la produzione del film trova vari ostacoli, tra cui vari problemi finanziari e il progetto viene sospeso. Nel 2006 Cianfrance presenta la sua sceneggiatura al Chrysler Film Project, un programma pubblico in collaborazione con l'Independent Filmmaker Project che mette in palio un milione di dollari per il vincitore. Cianfrance vince e il denaro viene utilizzato per finanziare il suo film. \"Blue Valentine\" viene presentato in concorso al Sundance Film Festival 2010 e i diritti di distribuzione vengono acquistati da un'importante societ\u00e0 distributrice come la The Weinstein Company. Il film viene distribuito nelle sale nel 2010, vincendo diversi premi e facendo guadagnare alla sua protagonista, Michelle Williams, una \"nomination\" all'Oscar come miglior attrice.\nNel 2012 dirige il suo terzo film, \"Come un tuono\", in cui l'interprete principale \u00e8 nuovamente Ryan Gosling, questa volta affiancato da Bradley Cooper, Eva Mendes e Rose Byrne. Il film fu un buon successo al botteghino, incassando complessivamente 35 milioni di dollari a fronte di un budget di 15 milioni. Nel 2014 inizia tra la Nuova Zelanda e l'Australia le riprese del suo quarto film, \"La luce sugli oceani\", con protagonisti Michael Fassbender, Rachel Weisz e Alicia Vikander.\nVita privata.\nCianfrance \u00e8 sposato con la collega regista Shannon Plumb.\nRiconoscimenti.\nPremio Oscar\nFestival di Cannes\nIndependent Spirit Awards\nMostra internazionale d'arte cinematografica"}
{"id": "4194033", "revid": "2014155", "url": "https://it.wikipedia.org/wiki?curid=4194033", "title": "Carlo I di W\u00fcrttemberg", "text": "Il principe della corona.\nEra figlio del re del W\u00fcrttemberg Guglielmo I di W\u00fcrttemberg e della sua terza moglie Paolina di W\u00fcrttemberg. Comp\u00ec i suoi studi a Tubinga ed a Berlino.\nNel 1846 si fidanz\u00f2 a Palermo con la ventitreenne granduchessa Ol'ga (1822-1892), una delle figlie dello zar Nicola I e della zarina Alessandra, sorella del futuro imperatore Guglielmo. Il matrimonio ebbe luogo il 13 luglio 1846 a San Pietroburgo e la giovane coppia fece il suo ingresso a Stoccarda, fra grande giubilo popolare, a fine settembre del medesimo anno. Nel 1863 la principessa della corona adott\u00f2 la propria nipote Vera, figlia del fratello di Ol'ga il granduca Costantino. Il matrimonio rimase privo di figli, probabilmente a causa dell'omosessualit\u00e0 di Carlo, venuta alla luce pi\u00f9 tardi.\nIl re del W\u00fcrttemberg.\nDopo la morte del padre, Carlo fu posto sul trono del W\u00fcrttemberg il 12 luglio 1864. La sua politica interna fu subito improntata ad un indirizzo liberale, del che fu primo segno l'allontanamento del primo ministro Joseph von Linden, che fu sostituito da Karl von Varnb\u00fcler. Nel dicembre dello stesso anno egli ristabil\u00ec la libert\u00e0 di associazione e di stampa che erano state limitate dal padre. Il politica estera svilupp\u00f2 fin dall'inizio una politica di allontanamento dall'alleanza stretta con l'Austria per avvicinarsi alla Prussia. Nel 1866 riconobbe lo scioglimento della Confederazione germanica e concluse con la Prussia, come altri stati tedeschi di medie dimensioni, un trattato segreto di reciproca protezione e difesa, che fu reso pubblico l'anno successivo. Il 26 marzo 1868 fu introdotto il suffragio universale, diretto, segreto e paritario per l'elezione popolare dei membri delle due camere.\nNel novembre del 1870 il W\u00fcrttemberg fu l'ultimo stato tedesco che ader\u00ec, conformemente agli accordi, alla Federazione del nord e l'anno successivo divenne uno degli stati federali del Reich tedesco, dal che consegu\u00ec una restrizione della sua sovranit\u00e0 di stato. Il W\u00fcrttemberg perse la sua posizione internazionale, ma ne consegu\u00ec una molto maggior sicurezza sia all'interno che verso l'estero. Tuttavia la perdita di sovranit\u00e0 che si accompagn\u00f2 alla fondazione del Reich fu compensata da una presa di coscienza dell'identit\u00e0 wurttemburghese e sostituita, sia nel popolo che nella corte e nel Governo, da un atteggiamento palesemente antiprussiano. Sovranit\u00e0 finanziaria, cura della cultura ed amministrazione delle ferrovie rimasero nelle mani dello stato del W\u00fcrttemberg mentre fu disposta una sola amministrazione delle Forze Armate, delle Poste e del Telegrafo.Nel 1888 l'omosessualit\u00e0 del re furono occasione di scandalo: egli aveva un amante americano di nome Charles Woodcock (1850-1923) che aveva nominato suo maestro di camera e cui aveva conferito il titolo nobiliare di Barone di Savage. A causa delle pubbliche critiche, Carlo fu costretto a separarsi dal suo amato a Nizza nel novembre di quell'anno.Il 3 ottobre 1891 Carlo rientr\u00f2 dalla sua residenza estiva di Friedrichshafen in Stoccarda infelice, gravemente ammalato e mor\u00ec tre giorni dopo. La sua salma fu tumulata nella cripta della chiesa del castello, ove verr\u00e0 l'anno successivo inumata anche quella della moglie, la regina Ol'ga."}
{"id": "4194038", "revid": "767487", "url": "https://it.wikipedia.org/wiki?curid=4194038", "title": "Grote Prijs Jef Scherens 2012", "text": "Il Grote Prijs Jef Scherens 2012, quarantaseiesima edizione della corsa e valida come evento dell'UCI Europe Tour 2012, si svolse il 2 settembre 2012, per un percorso totale di 183,3\u00a0km. Fu vinto dal belga Steven Caethoven che giunse al traguardo con il tempo di 4h13'27\" alla media di 43,43\u00a0km/h.\nAl traguardo 109 ciclisti portarono a termine il percorso."}
{"id": "4194039", "revid": "665277", "url": "https://it.wikipedia.org/wiki?curid=4194039", "title": "Al centro della scena", "text": ""}
{"id": "4194045", "revid": "767487", "url": "https://it.wikipedia.org/wiki?curid=4194045", "title": "Kim Hyun-sung", "text": "Carriera.\nClub.\nIl 1\u00ba maggio 2013 segna il suo primo gol in carriera nella AFC Champions League."}
{"id": "4194048", "revid": "74801", "url": "https://it.wikipedia.org/wiki?curid=4194048", "title": "Chet Forte", "text": "Carriera.\nCestista.\nForte frequent\u00f2 la Hackensack High School, trasferendosi poi ai Lions della Columbia University. Soprannominato \"Chet the Jet\", nella stagione 1956-1957 vinse lo United Press International Player of the Year e venne nominato nella prima squadra All America.\nDopo il college venne selezionato al settimo giro del Draft NBA 1957 dai Cincinnati Royals con la 49\u00aa scelta assoluta, ma venne scartato. Disput\u00f2 alcune partite con gli Harlem Globetrotters.\nTelevisione.\nAbbandonata l'attivit\u00e0 cestistica, nel 1958 inizi\u00f2 a lavorare per la CBS e cinque anni dopo pass\u00f2 alla ABC, dove sarebbe rimasto per i successivi 25 anni in qualit\u00e0 di regista e produttore di eventi sportivi.\nForte \u00e8 noto per essere stato l'ideatore del \"Monday Night Football\". Ha prodotto varie edizioni dei Giochi olimpici. In carriera ha vinto nove Emmy Award."}
{"id": "4194050", "revid": "585241", "url": "https://it.wikipedia.org/wiki?curid=4194050", "title": "Catalunya, nou estat d'Europa", "text": ""}
{"id": "4194055", "revid": "729019", "url": "https://it.wikipedia.org/wiki?curid=4194055", "title": "Boles\u0142aw Orli\u0144ski", "text": "Biografia.\nUna adolescenza turbolenta.\nOrli\u0144ski nacque il 13 aprile 1899 presso la tenuta di famiglia a Niwerka, vicino a Kamie\u0144cu Podolskim. Nel 1910 si esib\u00ec a Kamieniec Podolski il grande pilota russo Sergej Isaevi\u010d Uto\u010dkin, e questo fatto influenz\u00f2 il resto della sua vita. Lasci\u00f2 la casa natale all'et\u00e0 di 17 anni, il 15 maggio 1916, un anno dopo la tragica morte del padre, arruolandosi nell'Esercito imperiale russo. Prest\u00f2 servizio nella compagnia di guardia all'aeroporto di Vinnycja, frequentando la scuola sottufficiali. Al termine della scuola fu mandato da \u017dytomyr sul fronte nord-ovest, a combattere in un reggimento di fanteria contro i tedeschi. Nell'ambito della guerra sovietico-polacca partecip\u00f2 alla grande offensiva su Vilnius del 7 dicembre 1917, prestando servizio in una compagnia di intelligence. Nel 1918 scapp\u00f2 dall'esercito zarista e si arruola a Minsk nel 1\u00ba Corpo polacco, di recente formazione, posto al comando del generale J\u00f3zef Dowb\u00f3r-Mu\u015bnicki. Fu assegnato all'unit\u00e0 di ricognizione a cavallo della \"2 Legii Oficerskiej\". Quando il corpo del generale Dowb\u00f3r-Mu\u015bnicki fu disarmato dai tedeschi, il 18 maggio 1918, egli si rec\u00f2 in Ucraina, ove cerc\u00f2 di finire gli studi precedentemente interrotti. Fu ripetutamente catturato e imprigionato fino a quando non ottenne di arruolarsi nelle truppe dell'atamano Semen Petlura. Fu destinato al servizio presso la 12\u00aa Divisione di Cavalleria dell'esercito ucraino. Dopo tre mesi di servizio fugg\u00ec e ritorn\u00f2 in Polonia, ove si arruol\u00f2, il 10 gennaio 1919, nel neocostituito Wojska L\u0105dowe, l'esercito polacco. Prest\u00f2 servizio nell'arma di cavalleria, come lanciere guida durante la guerra sovietico-polacca. Tra il 20 gennaio 1919 e il 15 marzo 1920 combatt\u00e9 nelle battaglie di W\u0142odzimierz, R\u00f3wne, Dubno e \u0141uck e poi, sul fronte lituano-bielorusso, a Mozyrz, Owruczem e Prype\u0107.\nL'entrata in aviazione.\nDurante il servizio al fronte Boles\u0142aw Orli\u0144ski fece domanda per entrare volontariamente nella neocostituita aeronautica militare polacca. I suoi sforzi furono premiati: riusc\u00ec a farsi assegnare alla 162 Eskadry Lotniczej Spad\u00f3w di Varsavia. Dopo il ritorno al fronte l'unit\u00e0 fu ridesignata 19 Eskadr\u0119 My\u015bliwsk\u0105. Il comando dell'unit\u00e0 fu assunto dal tenente Anton Mroczkowski (in polacco Antoniego Mroczkowskiego). Inizi\u00f2 il servizio come autista meccanico, conducente di un camion Dodge del servizio a terra. Fu inviato al fronte, a Borys\u00f3w, e l\u00ec Boles\u0142aw Orli\u0144ski, con sua grande felicit\u00e0, ricevette il battesimo dell'aria. Il cadetto Lagoda, pilota della 113 Eskadry di Pozna\u0144, lo trasport\u00f2 come passeggero su un velivolo di fabbricazione tedesca, un DFW C.V. Nel corso dell'offensiva sovietica del 1920 Orli\u0144ski si ammal\u00f2 gravemente di tifo. Sicuro che sarebbe morto presso l'ospedale di Mokot\u00f3w scrisse delle lettere di addio alla famiglia. Per sua fortuna guar\u00ec dopo tre settimane. Al termine della convalescenza sostenne con successo le visite mediche a Varsavia e fu formalmente accettato nell'aeronautica militare come allievo pilota. Il 13 settembre 1920 fu mandato presso la Ni\u017cszej Szko\u0142y Pilot\u00f3w di Bydgoszcz. Qui, sotto la guida esperta del tenente colonnello Jan Kie\u017cun e del maggiore John Garbi\u0144skiego, fece rapidi progressi. Effettu\u00f2 il suo primo volo da solo con la met\u00e0 dei voli assistiti da istruttore che servivano agli altri allievi. Il corso di formazione termin\u00f2 nel giugno del 1921, ed egli ne usc\u00ec con lode, effettuando ulteriori corsi di addestramento a Grudzi\u0105dz, Cracovia e Varsavia. Nel giugno 1923 fu nominato istruttore presso la scuola piloti acrobatici di Grudzi\u0105dz. Durante l'inserimento nel reparto accett\u00f2 una scommessa: effettuare 100 loop uno dietro l'altro. A bordo di un addestratore acrobatico Morane-Saulnier ne comp\u00ec 242, e si ferm\u00f2 solo per la rottura del motore. Vinse la scommessa. Dopo un breve servizio nel 4 Pu\u0142ku Lotniczym (4\u00ba reggimento d'aviazione) di Toru\u0144, Orli\u0144ski lasci\u00f2 l'aeronautica militare nel 1924 e divenne pilota civile, dapprima presso la compagnia aerea \"Franco-Roumanie\", e successivamente nell'\"Aerolot\". L'11 ottobre 1925 incontr\u00f2 casualmente a Varsavia il Brigadier Generale W\u0142odzimierz Zag\u00f3rski che lo convinse a ritornare nell'aviazione dell'esercito. Al rientro fu assegnato all'11 Pu\u0142ku Mysliwski Lotniczego di Lidzie. Qui Boles\u0142aw Orli\u0144ski si distinse come eccezionale pilota istruttore, segnalandosi all'attenzione dei suoi superiori.\nIl raid Varsavia-Tokyo.\nBoles\u0142aw Orli\u0144ski aveva richiamato su di s\u00e9 l'attenzione del capo del dipartimento aeronautica (Departamentu Lotnictwa) dell'esercito polacco, colonnello Ludomi\u0142 Rayskiego. Rayskiego gli offr\u00ec di effettuare un volo di collegamento da Varsavia a Tokyo. Orli\u0144ski non solo accett\u00f2 la sfida, ma pretese che il raid si tenesse nei due sensi, cio\u00e8 volo da Varsavia a Tokyo e ritorno. L'aereo prescelto per effettuare il collegamento fu uno dei Breguet Bre 19 A2 in uso all'aviazione militare, l'unico adatto ad effettuare voli di dodici ore consecutive. L'aereo non era dotato di particolari accorgimenti per la navigazione senza visibilit\u00e0, n\u00e9 di impianto per l'erogazione dell'ossigeno. L'abitacolo era aperto, ed esisteva solo un parabrezza dietro cui ripararsi. Come assistente sceglie il fidato meccanico Le\u00f3n Kubiak. Il decollo dell'aereo avviene da Varsavia il 27 agosto 1926. Il volo di andata avviene in nove tappe, mentre quello di ritorno, ricco di momenti drammatici, in undici. Sulla via del rientro Orli\u0144ski e Kubiak incontrano avversit\u00e0 atmosferiche di ogni genere, rapidi peggioramenti del tempo, uragani, tempeste, nuvole fino a 5\u00a0200 metri e guasti al propulsore. Inoltre, causa del vento in fase di atterraggio, l'aereo rimase danneggiato a Byrka. Si ruppe la parte terminale sinistra dell'ala inferiore e l'elica del propulsore. Gli aviatori polacchi accorciarono l'ala inferiore opposta di 80\u00a0cm e ripararono l'elica con colla e filo di ferro. Cos\u00ec riparato l'aereo vol\u00f2 fino a Varsavia. Il rientro avvenne il 25 settembre 1926, dopo aver percorso ulteriori 6\u00a0680\u00a0km. In totale il raid aereo aveva percorso una distanza di 22\u00a0000\u00a0km coperti in 121 ore e 16 minuti. Per questo atto di valore aeronautico Orli\u0144ski fu insignito dell'Ordine giapponese del Sole Nascente di 6\u00aa classe, e della Legion d'honneur francese. La grande impresa diede lustro all'aeronautica del giovane stato polacco, ed Orli\u0144ski ottenne la promozione a Capitano. L'azienda motoristica francese Lorraine-Dietrich gli regal\u00f2 un'auto. Ricevette lettere di riconoscimento da capi di stato e re, tra cui Giorgio V del Regno Unito e l'allora capo del governo italiano, Benito Mussolini.\nNell'agosto 1927 risultava in servizio presso la 113. Eskadra Mysliwska dell'11 Pu\u0142ku Mysliwski Lotniczego di Lidzie, dotato del caccia francesi SPAD 61 C1.\nL'attivit\u00e0 di collaudatore.\nIl 31 agosto 1928 abbandon\u00f2 per la seconda volta il servizio militare, a causa di una donna. Si innamor\u00f2, ricambiato, di una bella ballerina di Varsavia, Stanis\u0142awie Gom\u00f3\u0142ce. Non potendo le autorit\u00e0 militari acconsentire a questa relazione, considerata scandalosa, Orli\u0144ski lasci\u00f2 la carriera di pilota militare e si spos\u00f2 a Varsavia il 13 giugno 1929. Dopo un anno di lavoro nell'ambiente della comunicazione Orli\u0144ski fu assunto nell'agosto 1929 come pilota collaudatore presso la Pa\u0144stwowe Zak\u0142ady Lotnicze (PZL) (fabbrica di stato polacca per l'aviazione) di Varsavia. Alla fine dello stesso mese Orli\u0144ski ebbe l'onore di collaudare il primo prodotto disegnato dall'ingegner Zygmunt Pu\u0142awski, il caccia monoplano PZL P.1. Durante il primo volo si verific\u00f2 un guasto meccanico che compromise l'aerodinamica del velivolo, che divent\u00f2 parzialmente ingovernabile. Con sangue freddo e padronanza tecnica, tuttavia, Orli\u0144ski decise di non lanciarsi immediatamente con il paracadute, ma di effettuare un tentativo di atterraggio, che per fortuna riusc\u00ec. Orli\u0144ski collaud\u00f2 tutti i prototipi di caccia della PZL dal 1928 in poi, i caccia PZL P.1, PZL P.6, PZL P.7, PZL P.8, PZL P.11, PZL P.24 e PZL.50 Jastrz\u0105b nel 1939. Esegu\u00ec anche i collaudi dei velivoli sportivi PZL.19, PZL.26, dei velivoli da trasporto passeggeri PZL.4, PZL.44 Wicher, e dell'aereo da turismo PZL \u0141.2. Separatamente dal suo lavoro di pilota collaudatore, prese parte a numerosi raduni aviatori, e a presentazioni di aerei polacchi all'estero. Nel maggio 1930 present\u00f2 il prototipo del velivolo da ricognizione leggera PZL \u0141.2 al meeting aero di Brno, impressionando il pubblico per gli atterraggi corti mozzafiato e per la velocit\u00e0 minima di stallo. Volando con il PZL P.5 partecip\u00f2, il 26 luglio 1930, al Challenge 1930 disputato da aerei da turismo internazionali, ma non riusc\u00ec a terminare la corsa a causa di un guasto al propulsore.\nNel dicembre 1930 present\u00f2 in volo al Paris Air Show di Le Bourget il prototipo del caccia PZL P.6. In questa occasione offr\u00ec al pubblico assiepato ai bordi della pista un grande spettacolo di acrobazia aerea. A causa di questo show Orli\u0144ski venne invitato ad andare negli Stati Uniti per partecipare alle National Air Races di Cleveland, tenutesi dal 29 agosto al 7 settembre 1931, con trasferta a spese dell'organizzazione. Insieme ad Orli\u0144ski erano stati invitati i migliori piloti acrobatici europei, provenienti da Italia (Mario de Bernardi), Germania, Cecoslovacchia, Gran Bretagna e dal resto d'Europa. Tra di essi spiccava il tedesco Ernst Udet, asso della prima guerra mondiale con 62 vittorie accertate. In quell'occasione Orli\u0144ski si esib\u00ec con il PZL P.6 in una serie di acrobazie mozzafiato, battendo i pi\u00f9 quotati piloti dell'epoca, e vincendo la manifestazione. Gli americani ammirarono moltissimo sia il pilota che il caccia, i quotidiani americani e nazionali dedicarono le prime pagine alla sua impresa. Un mese dopo il trionfo di Cleveland, l'11 ottobre 1931, Orli\u0144ski partecip\u00f2 con il PZL P.6 alla manifestazione aerea di Katowice. Il giorno dopo dovette volare a Varsavia per un accurato controllo della macchina, che aveva manifestato fastidiose vibrazioni al motore. Dopo venti minuti di volo l'aereo manifest\u00f2 le stesse vibrazioni del giorno precedente, che peggiorano rapidamente. Orli\u0144ski decise di rientrare all'aeroporto di partenza, ma si ruppe l'elica. Il pilota allora si lanci\u00f2 con il paracadute da un'altitudine di 1\u00a0000 metri, rimanendo leggermente ferito, mentre l'aereo precipit\u00f2 al suolo distruggendosi.\nVolando con il racer PZL.19 Orli\u0144ski partecip\u00f2 al Challenge International de Tourisme 1932, ma doveva ritirarsi dalla gara per malattia. Il 28 giugno 1934 a bordo del terzo prototipo del caccia PZL P.24 stabil\u00ec il record mondiale di velocit\u00e0 per caccia con propulsore radiale, volando a 414\u00a0km/h. Durante l'attivit\u00e0 di collaudo scamp\u00f2 a molti incidenti, lanciandosi pi\u00f9 volte con il paracadute di emergenza, senza mai rimanere ferito.\nLa seconda guerra mondiale.\nNell'estate del 1939 effettu\u00f2 un tour che lo port\u00f2 a Rotterdam, nei Paesi Bassi, ed in Gran Bretagna. Qui ebbe l'occasione di volare a bordo dei tre tipi di velivoli che la Polonia aveva recentemente acquistato dalla Gran Bretagna: Hawker Hurricane, Supermarine Spitfire e Fairey Battle. Dopo lo scoppio della Seconda Guerra Mondiale, il 1\u00ba settembre 1939, Orli\u0144ski present\u00f2 immediata domanda di arruolamento alle autorit\u00e0 militari polacche. In virt\u00f9 dei propri meriti acquisiti la domanda sua venne accolta ed egli rientr\u00f2 nell'aeronautica militare. Con l'invasione tedesca, ed il rapido deteriorarsi della situazione bellica, Orli\u0144ski ricevette l'ordine di evacuare da Modlin il prototipo del caccia PZL P.11g Kobuz. Marted\u00ec 5 settembre decoll\u00f2 all'alba da Modlin, raggiungendo fortunosamente la propria destinazione, l'aeroporto di Leopoli, dove atterra a corto di carburante. L'8 settembre 1939 venne mandato in Romania in preparazione dell'arrivo presso il porto di Costanza dei 111 velivoli britannici destinati a rinforzare i ranghi dell'aviazione polacca. Lascia la Polonia per raggiungere la Romania a bordo di un autobus, fermandosi a pregare a Jaz\u0142owiec, dove da ragazzo era gi\u00e0 stato in visita alla sorella Edvige Amelia, andando a scuola dalle Suore dell'Immacolata Concezione. Dopo il crollo della resistenza dell'esercito polacco gli aiuti inglesi non arrivarono mai. Gli aerei vennero dirottati verso Aden, a causa del deteriorarsi delle relazioni diplomatiche con l'Italia. Orli\u0144ski lasci\u00f2 la Romania il 5 ottobre 1939, e via Jugoslavia e Italia raggiunse la Francia. Qui il 7 dicembre 1939 si imbarc\u00f2 a Cherbourg per Gran Bretagna, dove stavano confluendo i resti dell'Aeronautica militare polacca. Sbarc\u00f2 nel porto di Southampton e chiese di arruolarsi nella Royal Air Force. A causa della sua et\u00e0 non pot\u00e9 diventare pilota di caccia, ma divenne istruttore. Durante i corsi di addestramento contribu\u00ec alla formazione di decine di giovani piloti che combatterono nella battaglia d'Inghilterra e poi nei vari teatri operativi durante la seconda guerra mondiale.\nLa sua partecipazione al conflitto.\nNel 1943 riusc\u00ec ad entrare a far parte del No.305 Polish Bomber Squadron, in cui oltre ad addestrare i piloti ebbe modo di effettuare missioni operative. Il No.305 Squadron era dotato di cacciabombardieri de Havilland Mosquito. Dal 1\u00ba agosto 1944 al 31 gennaio 1945 il Wing Commander Orli\u0144ski divenne comandante del No. 305 Squadron. Guidando un gruppo misto di dodici velivoli, con equipaggi formati da inglesi, francesi, norvegesi, cechi e polacchi riusc\u00ec ad impedire, con un bombardamento di precisione, l'attuazione di una esecuzione pubblica di circa 300 ostaggi francesi, che doveva essere fatta sulla piazza di Lilla, nel nord della Francia. L'attacco doveva cominciare 5 minuti prima dell'inizio delle esecuzioni. Purtroppo tra le vittime, oltre ai 70 soldati tedeschi, vi furono 50 ostaggi francesi, ma oltre 200 ostaggi riuscirono a fuggire al massacro. Il 31 agosto 1944 Orli\u0144ski guido 6 cacciabombardieri Mosquito in un raid avente come obbiettivo la distruzione degli enormi serbatoi di carburante della Nomexy, 100\u00a0km a sud ovest di Strasburgo. Vennero completamente distrutti quattro grandi serbatoi di carburante ed altri pi\u00f9 piccoli, adiacenti ad essi. In totale andarono in fumo 13 milioni di litri di carburante, tanto necessaria alla Germania disperatamente impegnata nella lotta per la sopravvivenza. Nella notte del 21-22 gennaio 1945 Orli\u0144ski partecip\u00f2 all'ultima della 49 missioni operative. Questa missione port\u00f2 16 aerei dello Squadron ad attaccare veicoli nemici sulle strade e sulle linee ferroviarie della zona di Coesfeld, Dorsten, Wesel, Bocholt e Borken. Il No.305 Squadron distrusse tre stazioni ferroviarie, mitragli\u00f2 un convoglio di camion, bombard\u00f2 e colp\u00ec tre treni merci, e attacc\u00f2 le stazioni ferroviarie di Heiden e Dorsten. Il 1 \u00b0 febbraio 1945 il Wing Commander Orli\u0144ski viene sostituito alla testa del No.305 Squadron da Stanis\u0142aw Grodzicki. Dal marzo 1940 all'ottobre 1946 aveva volato in Inghilterra con quindici tipi di aerei da combattimento, addestramento e trasporto diversi, totalizzando 1120 ore e 40 minuti di volo. Nel periodo 1940-1943, prima di trasferirsi al No.305 Squadron, aveva effettuato 805 ore e 10 minuti, principalmente come istruttore. Orli\u0144ski effettu\u00f2 49 missioni operative, soprattutto notturne, totalizzando 249 ore e 50 minuti di volo in zona di guerra. Dopo aver lasciato il comando del No.305 Squadron, Boleslaw Orli\u0144ski pot\u00e9 finalmente riabbraciare la moglie, che viveva a Londra. Dopo la partenza dal No.305 Squadron, Orlinski venne assegnato, il 5 febbraio 1945, al trasporto aereo. Tra il 5 marzo 1945 e il 23 dello stesso mese effettu\u00f2 un corso di specializzazione presso la Scuola del trasporto aereo sulla RAF Netheravon. Dal 26 marzo 1945 divenne ufficiale di collegamento presso la sede del No.46 Group Training Command, dove rimase fino al 20 febbraio 1947.\nLa vita nel dopoguerra.\nDopo aver lasciato la Royal Air Force, nel 1948, decise di non ritornare in Polonia ma emigr\u00f2 dall'Inghilterra trasferendosi in Sudafrica, dove visse per cinque anni. Poi si trasfer\u00ec a Toronto, in Canada. Anche l\u00ec non riusc\u00ec a stare lontano dal mondo dell'aviazione, infatti venne assunto come impiegato presso la fabbrica aeronautica De Havilland Canada, dove rimase fino alla data del suo pensionamento, nell'aprile 1967. Dopo quattro anni di pensione entr\u00f2 a far parte del Canadian Corps of Commisionaires di Toronto, un'organizzazione di veterani di guerra, che si occupava della protezione e dei servizi ausiliari in edifici governativi e basi militari. Rimase in questo ente fino al settembre 1980, vale a dire fino a 82 anni di et\u00e0. Dal mese di marzo del 1988 venne ricoverato in una casa di riposo, vicino a Mississauga. A seguito di un incidente accaduto mentre cercava di prendere una sedia a rotelle, riport\u00f2 diverse ferite interne, che furono la causa della sua morte, il 28 febbraio 1992. Dopo la cremazione le ceneri sue e di sua moglie furono sepolte nel cimitero della Sacra Famiglia a Breslavia, dove erano sepolte anche sua madre e la sorella Amelia Eufemia. Durante la sua carriera vol\u00f2 su 92 tipi diversi di aerei, totalizzando circa 7.000 ore di volo."}
{"id": "4194060", "revid": "729019", "url": "https://it.wikipedia.org/wiki?curid=4194060", "title": "Berliner Pilsner", "text": "La Berliner Pilsner \u00e8 un birrificio tedesco a Berlino da Gabriel e Richter. Nasce nel 1963 a Berlino Est come ristorante con birrificio interno. Oggi \u00e8 una marca di birra di propriet\u00e0 del Gruppo Radeberger (la divisione birra e bevande analcoliche appartenente alla holding tedesca Oetker)."}
{"id": "4194065", "revid": "767487", "url": "https://it.wikipedia.org/wiki?curid=4194065", "title": "Lee Beom-young", "text": "Carriera.\nClub.\nGioca dal 2008 nel Busan, squadra del massimo campionato coreano.\nNazionale.\nDopo le presenze giovanili nell'Under-20 e nell'Under-23, ha preso parte ai Giochi Olimpici di Londra 2012, dove ha vinto una medaglia di bronzo battendo il Giappone nella finale per il terzo e quarto posto."}
{"id": "4194070", "revid": "1632387", "url": "https://it.wikipedia.org/wiki?curid=4194070", "title": "Choronzon", "text": "Choronzon \u00e8 un singolo pubblicato nel 1981 dalla band tedesca di musica elettronica Tangerine Dream.\nI brani.\nIl singolo \u00e8 composto da due brani (\"Choronzon\" e \"Network 23\") che fanno parte dell'album \"Exit\".\nIl vinile \u00e8 stato pubblicato solamente nel Regno Unito e nella nativa Germania."}
{"id": "4194071", "revid": "726373", "url": "https://it.wikipedia.org/wiki?curid=4194071", "title": "The Renovators - Case fai da te", "text": "The Renovators - Case fai da te (\"The Renovators\") \u00e8 un reality show australiano condotto da Brendan Moar, con la presenza fissa dei giudici Robyn Holt, Peter Ho e Barry Du Bois.\nIn patria la prima stagione \u00e8 stata trasmessa su Network Ten dal 24 luglio al 12 ottobre 2011, mentre in Italia \u00e8 andata in onda prima su Sky Uno (e le sue versioni Sky Uno HD e Sky Uno +1) dal 20 febbraio al 4 maggio 2012 e in chiaro dal 3 settembre al 19 novembre dello stesso anno su Cielo.\nLo show \u00e8 stato riconfermato nel 2011 per una seconda stagione, modificando il format per migliorare gli ascolti, ma nessuna nuova puntata \u00e8 stata prodotta.\nIl programma.\nIl reality vede sfidarsi 26 concorrenti principalmente nel ristrutturare sei abitazioni, ma anche affrontarsi in prove della durata minore consistenti nell'arredamento, nelle costruzioni e nei generi affiliati. L'ultimo concorrente rimasto in gioco che non \u00e8 stato eliminato vince il profitto di tutte le abitazioni, la casa costruita dalla sua squadra e il titolo di miglior ristrutturatore d'Australia.\nEdizione italiana.\nIl programma \u00e8 stato adattato e doppiato in oversound a Milano presso Studio P.V.. Il conduttore Brendan Moar \u00e8 doppiato da Giorgio Bonino, Harry Du Bois da Giorgio Ginex. Alcune delle voci dei concorrenti appartengono a Patrizia Scianca (Fiona), Sonia Mazza (Natalia), Ruggero Andreozzi, Riccardo Peroni (August), Marco Balzarotti (Bob), Debora Magnaghi (Ali), Patrizia Mottola (Melissa), Giorgio Ginex, Cristina Giolitti, Gabriele Marchingiglio, Paolo Sesana (Peter), Federico Zanandrea (Jarrad) e Matteo Zanotti (Jason J). Dirige il doppiaggio Elisa Bellia, le traduzioni sono a cura di Bruno Gazzetta, il fonico di mix \u00e8 Luca Porro e la localizzazione del video \u00e8 affidata a Marco Vitali. Elena Chialchia \u00e8 la responsabile di edizione per Sky.\nBrendan, nell'edizione originale, si rivolge ai ristrutturatori chiamandoli \"Renovators\", mentre nell'edizione italiana semplicemente \"concorrenti\". Solo nell'episodio 41 li chiama Renovators (riferendosi per\u00f2 anche ai giudici e a se stesso). Il doppiaggio omette inoltre i nomi degli sponsor (solitamente Freedom, catena di centri commerciali australiani), i cui loghi sono comunque visibili in video.\nSia su Sky Uno che su Cielo il programma viene trasmesso anche in lingua originale come seconda traccia audio."}
{"id": "4194073", "revid": "85053", "url": "https://it.wikipedia.org/wiki?curid=4194073", "title": "Sannita (nave)", "text": ""}
{"id": "4194074", "revid": "326822", "url": "https://it.wikipedia.org/wiki?curid=4194074", "title": "The Renovators", "text": ""}
{"id": "4194075", "revid": "125075803", "url": "https://it.wikipedia.org/wiki?curid=4194075", "title": "John Niven", "text": "Biografia.\nNato nella contea di Ayrshire, si \u00e8 laureato in letteratura inglese nel 1991 alla Glasgow University.\nConclusi gli studi, per circa dieci anni ha lavorato per diverse etichette musicali tra le quali anche la London Records. Nel 2002 ha lasciato l'industria della musica per dedicarsi a tempo pieno alla scrittura.\nCome scrittore ha debuttato con il romanzo breve intitolato \"Music from Big Pink\", pubblicato nel 2005 e subito opzionato dalla CC Films per ricavarne un adattamento cinematografico.\nIl successo arriva nel 2008 con \"Uccidi i tuoi amici\", un romanzo satirico basato sulla breve esperienza di Niven quale scopritore di nuovi talenti per le etichette musicali. Il sito web \"Word Magazine\" ha definito l'opera di Niven, tradotta in sette lingue, come \"il miglior romanzo britannico dopo Trainspotting\". L'autore ha inoltre curato l'adattamento cinematografico dell'omonimo film diretto da Owen Harris nel 2015.\nDopo \"Uccidi i tuoi amici\" Niven ha pubblicato altri romanzi: \"The Amateurs\" (2009), \"A volte ritorno\" (2011), \"Cold Hands\" (2012), \"Maschio bianco etero\" (2013), \"Le solite sospette\" (2015). Ha inoltre scritto sceneggiature originali e collaborato con quotidiani e riviste tra cui \"Q magazine\" e \"The Independent\".\nAttualmente vive nel Buckinghamshire con la propria compagna e i due figli, il maggiore dei quali avuto da un precedente matrimonio."}
{"id": "4194081", "revid": "287204", "url": "https://it.wikipedia.org/wiki?curid=4194081", "title": "Tandon Doss", "text": "Carriera professionistica.\nBaltimore Ravens.\nDoss fu scelto nel corso del quarto giro del Draft 2011 dai Baltimore Ravens. Nella sua stagione da rookie disput\u00f2 6 partite, nessuna delle quali come titolare, senza riuscire a ricevere alcun passaggio.\nDopo l'infortunio di Jacoby Jones nella settimana 2 della stagione 2013, a Doss nel turno successivo fu affidato il ruolo di kick returner e questi rispose segnando un touchdown su un ritorno di punt da 82 yard contro gli Houston Texans.\nJacksonville Jaguars.\nIl 18 marzo 2014, Doss firm\u00f2 un contratto biennale con i Jacksonville Jaguars."}
{"id": "4194083", "revid": "1305772", "url": "https://it.wikipedia.org/wiki?curid=4194083", "title": "Partenope (vascello)", "text": "Il vascello Partenope, prima di quattro navi da guerra a portare questo nome nelle marine militari italiane, \u00e8 stata un'unit\u00e0 in servizio presso la Real Marina del Regno delle Due Sicilie.\nStoria.\nLa Partenope fu una delle prime unit\u00e0 costruite a Castellammare di Stabia a partire dai piani introdotti dall'ingegnere francese Antonio Imbert, che aveva precedentemente prestato la propria opera nel Granducato di Toscana. Dagli stessi piani furono successivamente realizzate le unit\u00e0 \"Ruggiero\", \"Tancredi\", \"Guiscardo\", \"Sannita\" ed \"Archimede\". Tale evento fu di fondamentale importanza per il cantiere di Castellammare, in quanto vi fu appositamente realizzata la \"sala a tracciare\". essa consentiva di realizzare dei modelli 1:1 dei pezzi da realizzare, che venivano successivamente costruiti e montati.\nConcepita ad imitazione del vascello francese \"Leopard\", la \"Partenope\" si sviluppava su tre ponti, ed era provvista di carena ramata, al fine di inibire le incrostazioni ad opera della fauna marina. Il suo armamento era costituito da 74 cannoni e 18 carronate.\nLa \"Partenope\" fu varata il 16 agosto 1786, e l'evento fu immortalato in un famoso dipinto di Jacob Philipp Hackert.\nOper\u00f2 in azioni contro le flottiglie di barbareschi (come erano denominate le popolazioni dei litorali africani affacciati sul Mediterraneo) e nel 1795 si un\u00ec alla squadra inglese a Livorno nelle operazioni belliche contro la Francia rivoluzionaria e a tutela dei locali interessi napoletani (Stato dei Presidii). Fu affondata nella notte tra l'8 ed il 9 gennaio del 1799 all'imboccatura del porto di Castellammare di Stabia per renderlo inagibile agli occupanti francesi."}
{"id": "4194085", "revid": "729019", "url": "https://it.wikipedia.org/wiki?curid=4194085", "title": "Hermann Dahlen von Orlaburg", "text": "Biografia.\nFiglio del barone Franz Dahlen von Orlaburg, Hermann entr\u00f2 ancora giovane nell'esercito austriaco raggiungendo nel corso della sua carriera militare il rango di Feldzeugmeister (Generale d'Artigleria).\nHa combattuto nel 1848-1849 come tenente di reggimento di fanteria imperiale dell'Arciduca Rainer no. 59 - il secondo Il proprietario era suo padre - a Vienna e in Ungheria, \u00e8 stato in seguito al 1857 capitano iImperiale di Reggimento di artiglieria della frontiera Warasdiner-Creuzer, poi nel 1859 maggiore di reggimento di fanteria della frontiera \u201cGradiscaner\u201d n \u00b0 8, Infine, nel 1861, tenente colonnello e comandante del reggimento di fanteria n \u00b0 53.\nNel 1866, il barone era stato in funzione di colonnello nella Battaglia di Custoza e 1867 ancora era comandante del reggimento di fanteria n \u00b0 53 sotto tenente generale barone Franz Cordon dello Stato maggiore generale Kom\u00e1rom (Komorn) a Zagabria (Agram). Per i suoi servizi \u00e8 stato con l'Ordine della Corona di Ferro 3 \u00b0 Classe e la Croce al Merito Militare, entrambi con decorazione di guerra. Nel 1868 era Capo di Stato Maggiore del Comando Generale al Pest per l'Ungheria e il comandante della prima divisione sotto il comando generale di Federico, principe del Liechtenstein.\nDahlen fu promosso con rango e di nomina a Maggiore Generale il 30 aprile 1870.\nIl 1 \u00b0 Novembre 1874 (Classifica del 23 ottobre dell'anno) ha avanzato al Feldmarschalleutnant e comandante della divisione. Nel 1876 ha ricevuto l'Ordine Reale di Prussia dell'Aquila Rossa di prima Classe.\n1881 \u00e8 stato Comandante Generale e fu Governatore di Bosnia-Erzegovina durante l'occupazione dell'area da parte dell'Impero austro-ungarico dal 6 aprile 1881 al 9 agosto 1882. Qui ha soppresso la rivolta del 1882 e ha vinto lode per la coltivazione della zona occupata.\nIn riconoscimento di suoi meriti imperatore Francesco Giuseppe I lo nomin\u00f2 a 1\u00ba maggio 1882 (classifica del 25 aprile dell'anno) per il Feldzeugmeister e il titolare del Reggimento Fanteria Ludwig Andreas Graf Khevenh\u00fcller n \u00b0 7, e lo ha decorato con la Gran Croce dell'Ordine Austro-Imperiale di Leopoldo con decorazione di guerra.\nIl 1 \u00b0 Marzo 1883 il generale \u00e8 andato in pensione e ha trascorso i suoi ultimi anni in Transilvania e Vienna.\nFamiglia.\nNel 1851 il barone Joshua Hermann Anton si spos\u00f2 con Flora (nata il 21 giugno 1827), figlia del dottor Giuseppe Cavaliere di Joelson (1794-1868), banchiere e agente di corte. Da questo matrimonio nacquero due figlie, Hermine (30 giugno 1852) e Flora (7 luglio 1853), e due figli, Joseph Franz (20 luglio 1855) e Franz Maria Edwin (2 febbraio 1857). Hermine spos\u00f2 suo cugino, il barone e feldmaresciallo Alfred Franz Philipp von Joelson (1831-1913)."}
{"id": "4194088", "revid": "599013", "url": "https://it.wikipedia.org/wiki?curid=4194088", "title": "Kah\u00ea", "text": ""}
{"id": "4194090", "revid": "22356", "url": "https://it.wikipedia.org/wiki?curid=4194090", "title": "Shansitherium", "text": ""}
{"id": "4194093", "revid": "767487", "url": "https://it.wikipedia.org/wiki?curid=4194093", "title": "Memorial Rik Van Steenbergen 2012", "text": "Il Memorial Rik Van Steenbergen 2012, ventiduesima edizione della corsa e valida come evento dell'UCI Europe Tour 2012 categoria 1.1, si svolse il 5 settembre 2012 su un percorso totale di circa 194,9\u00a0km. Fu vinto dall'olandese Theo Bos che termin\u00f2 la gara in 4h19'06\", alla media di 45,13\u00a0km/h.\nAl traguardo giunsero 141 ciclisti."}
{"id": "4194113", "revid": "729019", "url": "https://it.wikipedia.org/wiki?curid=4194113", "title": "Johann von Appel", "text": "Biografia.\nIntrapresa la carriera militare, Johann von Appel ricopr\u00ec incarichi militari di rilievo nell'esercito austriaco tra cui quello di maggiore del 12\u00ba reggimento ulani durante la seconda guerra d'indipendenza italiana e comandante del KUK Galizisches Ulanen-Regiment Kaiser nr.4 dal 1863.\nIl 1\u00ba maggio 1882 venne promosso generale di cavalleria e dal 9 agosto di quello stesso anno inizi\u00f2 il suo mandato come governatore di Bosnia-Erzegovina durante l'occupazione dell'area da parte dell'Impero austro-ungarico.\nRitiratosi dalla carriera politica nel 1903, mor\u00ec nel 1906 a Vienna."}
{"id": "4194118", "revid": "1546219", "url": "https://it.wikipedia.org/wiki?curid=4194118", "title": "Luogotenente generale", "text": ""}
{"id": "4194123", "revid": "1305887", "url": "https://it.wikipedia.org/wiki?curid=4194123", "title": "Volcana", "text": ""}
{"id": "4194127", "revid": "1442080", "url": "https://it.wikipedia.org/wiki?curid=4194127", "title": "Loxodon macrorhinus", "text": "Loxodon macrorhinus conosciuto anche come \"squalo dagli occhi a fessura\" \u00e8 uno squalo della famiglia Carcharhinidae ed \u00e8 l'unico membro del genere Loxodon.\nAreale ed habitat.\nVive sulle coste dell'area Indopacifica dal Mar Rosso attraverso tutta l'Africa orientale, fino all'Indonesia, al Giappone ed all'Australia. Abita acque tropicali a profondit\u00e0 comprese tra 7 e 100 metri. In particolare vivono sulle piattaforme continentali ed insulari, in genere nei pressi del fondale.\nAspetto.\nQuesto squalo \u00e8 piccolo e snello, con muso appuntito, occhi grandi. La seconda pinna dorsale \u00e8 molto piccola e la cresta interdorsale praticamente assente. Grigi sul dorso e pallidi sul ventre, questi squali hanno sulla punta delle pinne caudale e prima dorsale delle macchie di colore scuro..\nBiologia.\nI membri di questa specie si nutrono principalmente di piccoli pesci ossei, gamberi e calamari. Sono vivipari ed ogni anno le femmine mettono al mondo da due a quattro squaletti.. Vengono catturati sia da piccoli pescherecci che da compagnie organizzate e consumati freschi per l'alimentazione umana. Le pinne sono utilizzate, ma hanno valore limitato in quanto di piccole dimensioni."}
{"id": "4194128", "revid": "106908", "url": "https://it.wikipedia.org/wiki?curid=4194128", "title": "Masi d'Imer", "text": ""}
{"id": "4194131", "revid": "729019", "url": "https://it.wikipedia.org/wiki?curid=4194131", "title": "Castello di Castel Goffredo", "text": "Il castello di Castel Goffredo era una roccaforte presumibilmente risalente al XII secolo situata a Castel Goffredo in provincia di Mantova, nell'attuale piazza Gonzaga.\nCollocazione e storia.\nIntorno all'anno 1000 nella Pianura padana si costruirono numerosi villaggi attorno ai castelli e ci\u00f2 avvenne anche a Castel Goffredo. Il borgo prese il nome di \"castellum vetus\", Castelvecchio come oggi conosciuto.\nDell'esistenza del castello, all'interno della prima cerchia di mura, si parla gi\u00e0 in un documento del 1107, nel quale la contessa Matilde, vedova di Ugone conte di Desenzano, dona all'abbazia di San Tommaso di Acquanegra terre e luoghi tra i quali \"Castello Vifredi\".\nAlcuni documenti dell'archivio comunale provano che la seconda cinta muraria (\"Fortezza Nuova\") di Castel Goffredo, abbattuta progressivamente a partire dal 1757, era gi\u00e0 presente agli inizi del Quattrocento e che all'interno di essa si erano sviluppate tutte le abitazioni addossate al primitivo castello.\nCoevi furono anche i castelli di Asola, Mosio, Mariana, Castelnuovo, Guidizzolo, Casaloldo e Redondesco.\nIl castello di Castel Goffredo sorgeva presumibilmente nella zona occupata, dalla met\u00e0 del XIII secolo, dalla chiesa di Santa Maria (o chiesa in Castello), abbattuta nel 1986, a ridosso di Castelvecchio. Durante gli scavi per la realizzazione di un edificio di civile abitazione, vennero alla luce i resti di un edificio fortificato medievale che farebbero supporre l'esistenza del castello, sulle rovine del quale sorse la predetta chiesa.\nUn manoscritto del Seicento fa riferimento al castello nel punto in cui si trovava la \"Chiesa in Castello\".\nDi fronte alla roccaforte, nella stessa piazza Gonzaga, sorge la torre civica, che chiudeva il borgo medievale di \"Castelvecchio\" nella parte meridionale. L'ipotesi avvalorata dal Bonfiglio indica che \u00ab...il castello vecchio stava a monte della torre e della loggia, circoscritto a tramontana e ad occidente dalla fortezza nuova\u00bb, senza specificare se la struttura era all'interno o fuori del palazzo del signore.\nLa rocca.\nAnche il poeta Matteo Bandello, nei \"Canti XI de le lodi de la s. Lucretia Gonzaga... Le III parche\", al tempo in cui fu ospite a Castel Goffredo del marchese Aloisio Gonzaga (dal 1538 al 1541), cit\u00f2 un \u00abcastello altiero\u00bb e un \u00abbuon castello\u00bb e ancora riferito ad Aloisio, \u00ab'l suo castello ha fatto cos\u00ec forte, qual altro che pi\u00f9 forte Italia addite\u00bb. In questo contesto, probabilmente, il Bandello si riferiva alla residenza del marchese (palazzo Gonzaga-Acerbi) con rocca al suo interno e alle fortificazioni erette nel 1520 a difesa del borgo.\nUna lapide segnavia posta in via Cannone riporta anche l'antico nome \"gi\u00e0 della rocca\", il che fa supporre l'esistenza della rocca nelle vicinanze."}
{"id": "4194137", "revid": "682087", "url": "https://it.wikipedia.org/wiki?curid=4194137", "title": "Ormone di liberazione della corticotropina", "text": ""}
{"id": "4194141", "revid": "682087", "url": "https://it.wikipedia.org/wiki?curid=4194141", "title": "Recettore dell'ormone liberante le gonadotropine", "text": ""}
{"id": "4194142", "revid": "682087", "url": "https://it.wikipedia.org/wiki?curid=4194142", "title": "Agonista dell'ormone liberante le gonadotropine", "text": ""}
{"id": "4194143", "revid": "2149408", "url": "https://it.wikipedia.org/wiki?curid=4194143", "title": "Nicola Tesini", "text": "Biografia.\nFiglio di Danilo Tesini meccanico di Tazio Nuvolari, pilota e costruttore di vetture sport \u2013 inizia la carriera automobilistica nel 1982 nel challenge Avon di Formula Italia. Nel 1983 effettua alcuni test comparativi con l'ex pilota di Formula 1 Siegfried Stohr con il quale si alterna al volante di vetture di Formula 3.\nNel 1984 \u00e8 secondo nel campionato italiano di Formula 2000 al volante dell'Alba-Alfa Romeo di Formula 3 con un record di quattro vittorie consecutive.\nNel 1985 e 1986 partecipa al campionato italiano di Formula 3 su una Dallara 385 e sempre nel 1986 debutta nelle ultime due prove del campionato europeo di Formula 3000, a Le Mans (Francia) e a Jarama (Spagna), pilotando una March Ford Cosworth del team Coloni.\nL'anno seguente, nel 1987, entra a far parte della scuderia ufficiale Maserati Proteam come collaudatore e pilota nel campionato mondiale turismo WTCC alla guida della Maserati Biturbo. Affianca nelle gare \"endurance\" i compagni di team Armin Hahne e Bruno Giacomelli al Tourist Trophy di Silverstone (Inghilterra) e a due gare australiane, la 1000\u00a0km di Bathurst e la 500\u00a0km di Calder. Nella stessa stagione partecipa alla 2 Ore di Vallelunga, sempre su Maserati, e testa nelle prove europee di Birmingham (Inghilterra) e Imola la Dallara 3087 di Formula 3000.\nAbbandonata l'attivit\u00e0 agonistica a fine del 1987 si laurea in Scienze Politiche all'universit\u00e0 di Bologna diventando tester e giornalista per alcune riviste automobilistiche: Rombo, Elaborare, AM Automese, Autosprint, Auto. In tale veste, tra il 1993 e il 2007, prova una quarantina di vetture da competizione, dalla AGS F.1 alla Mercedes DTM passando dalla BMW GTR alla F.Renault V6, dalle turismo endurance alle monoposto addestrative. Sempre come giornalista gareggia alla corsa dei campioni di Formula 1 del 1999 a Magny Cours su vetture di F. France, a due competizioni su ghiaccio del Trofeo Andros (1995 e 2000 su Citro\u00ebn), ad una prova del campionato italiano Superstars 2004 (2\u00ba assoluto a Imola su BMW M5) e alle edizioni 2004 e 2005 della 24 Ore del N\u00fcrburgring su SEAT Le\u00f3n TDi.\nNel 1999 ha vinto a Misano la 24 Ore per vetture di serie organizzata dalla rivista Auto guidando una BMW 320d della BMW Italia.\nNel 2004 fonda la \"SoloCurveDiTraverso\" importando ufficialmente il drifting in Italia. Attraverso questa struttura raggiunge due primati internazionali: la regolamentazione della specialit\u00e0 sotto egida FIA e l'introduzione di un rivoluzionario sistema telemetrico di trasmissione dati (battezzato Spydrift) capace di leggere ogni singolo istante e ogni singola manovra del drifter e della sua auto. A partire dal 2004 collabora come istruttore alla scuola di guida sicura e sportiva \"GuidarePilotare\" di Siegfried Sthor ed \u00e8 uno dei principali esperti didatti a livello nazionale nell'insegnamento presso le aziende della \"guida difensiva\" connessa all'attivit\u00e0 lavorativa in itinere.\nDal 2005 al 2013 \u00e8 stato il principale promotore delle manifestazioni drifting in Italia con 61 gare organizzate lanciando la serie nazionale \"SuperDrift Professional Challenge\" (2006-2013). Dal 2004, oltre a collaborare come pilota-istruttore per BMW Italia, gestisce e coordina la prima scuola europea ed italiana di drifting \"Drift Fun Day\", successivamente affiancata nel 2017 dalla \"SuperCarControl\"\", \"la tutoring-school internazionale con personal-trainer Nicola Tesini dedicata\nalla guida delle granturismo e delle supercar stradali."}
{"id": "4194146", "revid": "22356", "url": "https://it.wikipedia.org/wiki?curid=4194146", "title": "Honanotherium", "text": "Lo honanoterio (gen. Honanotherium) \u00e8 un mammifero artiodattilo estinto, appartenente ai giraffidi. Visse nel Miocene superiore (circa 8 milioni di anni fa) e i suoi resti fossili sono stati ritrovati in Cina e in Iran. \nDescrizione.\nQuesto animale era molto simile a un'odierna giraffa, ma possedeva un collo pi\u00f9 corto (anche se notevolmente pi\u00f9 allungato rispetto alle forme di giraffidi pi\u00f9 antichi). Il cranio era molto simile a quello della giraffa, ma possedeva due corna (ossiconi) molto pi\u00f9 grandi, che si protendevano diritti sopra le orbite. Anche le dimensioni dovevano essere paragonabili a quelle della giraffa. La dentatura, per\u00f2, sembrerebbe essere stata pi\u00f9 primitiva e maggiormente affine a quella di forme come \"Samotherium\". \nClassificazione.\n\"Honanotherium schlosseri\", descritto per la prima volta da Bohlin nel 1926, sulla base di resti fossili ritrovati nella provincia cinese di Hunan (da qui il nome \"Honanotherium\"). Un'altra specie, \"H. bernori\", \u00e8 stata descritta nel 2016 sulla base di fossili ritrovati in Iran. Questo animale \u00e8 considerato uno stretto parente della giraffa attuale e uno dei pi\u00f9 antichi rappresentanti della sottofamiglia dei giraffini. Il collo era gi\u00e0 allungato (anche se non come nella forma attuale), ma la dentatura conservava ancora alcuni caratteri primitivi (plesiomorfici), soprattutto nei premolari. Si suppone che \"Honanotherium\" sia la testimonianza di un'origine asiatica dei giraffini, visto il suo discreto grado di primitivit\u00e0 rispetto a forme europee e africane come \"Bohlinia\". In Cina, contemporaneamente a \"Honanotherium\", vivevano altre giraffe dal collo pi\u00f9 corto, pi\u00f9 simili all'odierno okapi, come \"Shansitherium\"."}
{"id": "4194148", "revid": "986213", "url": "https://it.wikipedia.org/wiki?curid=4194148", "title": "Alberto di Schleswig-Holstein-Sonderburg-Gl\u00fccksburg", "text": "Alberto \u00e8 stato riconosciuto da un patto di famiglia del 1904 come possessore dei diritti di successione al Granducato di Oldenburg in caso di estinzione della linea regnante granducale.\nMatrimonio e figli.\nAlberto spos\u00f2 prima la Contessa Ortrud di Ysenburg und B\u00fcdingen, figlia del Conte Carlo di Ysenburg und B\u00fcdingen e di sua moglie la Contessa Agnese di Ysenburg und B\u00fcdingen, il 14 ottobre 1906 a Meerholz in Germania. Alberto e Ortrud ebbero quattro figli:\nDopo la morte di Ortrud, Alberto spos\u00f2 la Principessa Hertha di Ysenburg und B\u00fcdingen, figlia di Bruno, III Principe di Ysenburg und B\u00fcdingen e della Contessa Bertha di Castell-R\u00fcdenhausen, il 19 settembre 1920 a B\u00fcdingen nell'Assia in Germania. Alberto ed Hertha ebbero una figlia femmina che fu chiamata come la sua precedente moglie:"}
{"id": "4194149", "revid": "287204", "url": "https://it.wikipedia.org/wiki?curid=4194149", "title": "Anton von Winzor", "text": "Dal 1907 al 1909 fu Governatore di Bosnia-Erzegovina durante l'occupazione dell'area da parte dell'Impero austro-ungarico e primo governatore delle due regioni dopo la definitiva annessione del territorio all'Impero nel 1908\nRitiratosi dalla carriera politica nel 1909 col titolo di barone, mor\u00ec a Vienna l'anno successivo."}
{"id": "4194151", "revid": "682087", "url": "https://it.wikipedia.org/wiki?curid=4194151", "title": "GnRH", "text": ""}
{"id": "4194153", "revid": "144796", "url": "https://it.wikipedia.org/wiki?curid=4194153", "title": "Marijan Vare\u0161anin", "text": ""}
{"id": "4194154", "revid": "1884099", "url": "https://it.wikipedia.org/wiki?curid=4194154", "title": "Fanghista", "text": "Il tecnico fanghista (\"Mud Engineer\") essendo responsabile del servizio fanghi deve provvedere al corretto funzionamento chimico e fisico dei fluidi di perforazione, quindi deve eseguire analisi di tipo chimico e fisico per accertare le qualit\u00e0 del fluido ed adattarle alle caratteristiche della perforazione, delle formazioni attraversate e saper dare pronta risposta ai problemi riscontrati. Inoltre provvede alla supervisione della movimentazione e utilizzazione dei prodotti chimici per il confezionamento del fango. Intrattiene relazioni con la committente durante tutto il processo della perforazione di un pozzo sia con i rappresentanti in cantiere sia con i responsabili in ufficio. Provvede alla compilazioni di rapporti tecnici, giornalieri, di fase e di fine pozzo. Utilizza software di idraulica per l'accertamento del corretto lavoro dei fluidi di perforazione.\nSupervisiona e fornisce le necessarie istruzioni al personale che utilizza i prodotti secondo le pi\u00f9 avanzate politiche di Healt &amp; Safety. Compila direttamente documenti riguardanti le norme di qualit\u00e0 ISO 9000, 18000 e 24000. Ha il compito di monitorare lo stato del magazzino di cantiere e provvedere per tempo all'ordine dei materiali necessari per l'esecuzione delle operazioni senza arrecare alcun ritardo nello svolgimento delle stesse, tenendo conto dei limiti dei mezzi di trasporto che provvedono alla movimentazioni dei materiali dalle basi alle sedi di cantiere (camion, navi da rinfuse secche e liquide, elicotteri)."}
{"id": "4194160", "revid": "287204", "url": "https://it.wikipedia.org/wiki?curid=4194160", "title": "Parigi-Bruxelles 2012", "text": "La Parigi-Bruxelles 2012, novantaduesima edizione della corsa e valida come evento dell'UCI Europe Tour 2012 categoria 1.HC, si svolse l'8 settembre 2012 su un percorso di 216,8\u00a0km. Fu vinta dal belga Tom Boonen che termin\u00f2 la gara in 4h55'59\", alla media di 43,94\u00a0km/h, precedendo l'australiano Mark Renshaw e lo spagnolo \u00d3scar Freire.\nSul traguardo di Bruxelles 184 ciclisti portarono a termine il percorso."}
{"id": "4194161", "revid": "1543377", "url": "https://it.wikipedia.org/wiki?curid=4194161", "title": "Nicole Pelizzari", "text": "Biografia.\nLaureata in grafica pubblicitaria, ha lavorato per tre anni in uno studio fotografico prima di diventare, nel 2011, una nuova conduttrice di \"Mistero\", ruolo ricoperto anche nel 2012 e nel 2013. Nello stesso anno, partecipa come concorrente a \"Celebrity Games\"."}
{"id": "4194162", "revid": "767487", "url": "https://it.wikipedia.org/wiki?curid=4194162", "title": "The Heart of Humanity", "text": "The Heart of Humanity \u00e8 un film muto del 1918 sceneggiato e diretto da Allen Holubar.\nFilm di propaganda antitedesco, \u00e8 ricordato soprattutto per la scena in cui Stroheim nei panni di un perfido \"unno\" aggredisce la protagonista, un'infermiera rimasta bloccata in un villaggio evacuato dagli alleati e, per togliersi dai piedi un neonato il cui pianto lo disturba mentre vuole stuprare la donna, prende il piccolo e lo butta fuori dalla finestra.\nTrama.\nNanette, la pupilla francese di padre Michael, va in sposa - solo poche ore prima che sia dichiarata la prima guerra mondiale - a John Patricia, il maggiore dei cinque figli di una vedova. Tutti e cinque i giovani si arruolano e lasciano il Canada per andare a combattere in Europa. Presto giunge la notizia della morte di uno dei ragazzi e il dolore per la madre \u00e8 in parte mitigato dalla nascita di un nipotino, il figlio di John e Nanette.\nQuando il piccolo ha due anni, Nanette decide di partire anche lei per l'Europa come infermiera per prendersi cura dei bambini rimasti orfani. Uno alla volta, il fratelli Patricia cadono sul campo di battaglia: l'unico ancora vivo \u00e8 John che, per\u00f2, viene catturato ma che poi riesce a fuggire travestito da tedesco. \nNanette, intanto, si trova sola, bloccata in un villaggio evacuato dalle forze alleate. L'edificio in cui si trova era stato l'infermeria e il rifugio per gli orfani e il personale medico. Ora, abbandonato, viene occupato dai tedeschi. Uno di questi, il tenente von Eberhard - che aveva conosciuto e fatto amicizia con John in Canada - scopre in una stanza Nanette. L'uomo aggredisce la donna che vorrebbe stuprare ma, disturbato dai pianti di un neonato in una culla, l'unico a essere rimasto l\u00ec insieme a Nanette, prende il piccolo e lo getta infastidito fuori dalla finestra. La donna, davanti a tanta crudelt\u00e0, perde la ragione. Viene salvata in extremis da John, ancora vestito da tedesco, che irrompe nella stanza e uccide von Eberhard. Lei, credendo che anche il suo salvatore sia un nemico, si pugnala, tentando di suicidarsi. Viene salvata e mandata a casa. L\u00ec, attender\u00e0 la fine del conflitto e il ritorno di John, decorato come un eroe.\nProduzione.\nIl film fu prodotto dall'Universal Film Manufacturing Company (A Universal Special). Venne girato negli Universal Studios, al 100 di Universal City Plaza, Universal City, in California.\nDistribuzione.\nIl copyright del film, richiesto dalla Jewel Productions, Inc., fu registrato il 16 gennaio 1919 con il numero LP13278.&lt;br&gt;\nDopo una proiezione tenutasi al National Press Club il 20 gennaio 1919, il film ottenne le lodi del Segretario alla Guerra Newton D. Baker.&lt;br&gt;\nDistribuito dall'Universal Film Manufacturing Company (A Universal Special), il film - presentato da Carl Laemmle - usc\u00ec nelle sale cinematografiche statunitensi il 15 febbraio 1919 dopo essere stato presentato in prima a New York il 22 dicembre 1918, una serata di gala cui intervennero anche il regista Allen Holubar e sua moglie Dorothy Phillips, la star del film. \"The Heart of Humanity\", il cui nome di lavorazione era stato \"The Dawn of Reckoning\", prima di uscire nelle sale pubbliche, fu proiettato in prime locali anche a Washington, Baltimora, Cleveland, Denver e Chicago.\nConservazione.\nCopie della pellicola (positivi in 16\u00a0mm) sono conservate negli archivi dell'EmGee Film Library, in collezioni private, in quelli della Library of Congress di Washington, del National Archives Of Canada di Ottawa, dell'Academy Film Archive di Beverly Hills, del George Eastman House di Rochester.\nIl film \u00e8 stato masterizzato e distribuito in DVD dalla Grapevine nel 2002."}
{"id": "4194165", "revid": "682087", "url": "https://it.wikipedia.org/wiki?curid=4194165", "title": "Antagonista del GnRH", "text": ""}
{"id": "4194171", "revid": "682087", "url": "https://it.wikipedia.org/wiki?curid=4194171", "title": "TRH (ormone)", "text": ""}
{"id": "4194174", "revid": "22356", "url": "https://it.wikipedia.org/wiki?curid=4194174", "title": "Praepaleaeotragus actaensis", "text": "Il prepaleotrago (Praepalaeotragus actaensis) \u00e8 un mammifero artiodattilo estinto, appartenente ai giraffidi. Visse nel Miocene inferiore (circa 20 - 18 milioni di anni fa) e i suoi resti fossili sono stati ritrovati in Asia (Kazakistan). \u00c8 considerato uno dei giraffidi pi\u00f9 antichi.\nImportanza dei fossili.\nQuesto animale \u00e8 stato descritto per la prima volta nel 1993, sulla base di resti fossili rinvenuti nella zona di Actau, in Kazakistan. Gli autori della descrizione ritengono che questa forma possa essere considerata la pi\u00f9 antica e primitiva tra i paleotragini, un gruppo di giraffidi tipici del Miocene, dai quali si suppone si siano originate le successive radiazioni evolutive di giraffidi. Si suppone che questo animale fosse ancestrale al ben pi\u00f9 noto \"Palaeotragus\", i cui primi rappresentanti sono di poco posteriori; da queste forme primitive potrebbe inoltre essersi originato l'attuale okapi, attraverso altri giraffidi poco noti dell'Est Europa (\"Csakvarotherium\"). Altri giraffidi arcaici, ritenuti variamente gli antenati delle forme successive, sono \"Progiraffa\", \"Canthumeryx\" e \"Giraffokeryx\". Praepalaeotragus, in ogni caso, rimane un genere oscuro e poco studiato."}
{"id": "4194175", "revid": "22356", "url": "https://it.wikipedia.org/wiki?curid=4194175", "title": "Praepaleaeotragus", "text": ""}
{"id": "4194183", "revid": "399", "url": "https://it.wikipedia.org/wiki?curid=4194183", "title": "Nichijou", "text": ", anche noto con il titolo internazionale My Ordinary Life, \u00e8 un manga comico realizzato da Keiichi Arawi e serializzato a partire dal dicembre 2006 sulla rivista \"Sh\u014dnen Ace\" della Kadokawa Shoten, dal marzo 2007 al luglio 2008 su \"Comptiq\". Un adattamento animato della serie \u00e8 stato prodotto dalla Kyoto Animation e trasmesso in Giappone fra aprile e settembre 2011. Ispirato alla serie, \u00e8 stato prodotto anche un videogioco per PlayStation Portable intitolato \"Nichijou: Uchuujin\", pubblicato dalla Vridge e Kadokawa Games a luglio 2011.\nTrama.\nLa serie segue le vicende di un gruppo di studentesse della classe 1-Q di un istituto superiore giapponese. Quotidianamente intorno a loro, ai loro compagni ed ai loro professori, accadono eventi bizzarri ed assurdi, come la presenza di una ragazza robot con un vistoso ingranaggio sulla schiena, il preside che fa wrestling con un cervo, un ragazzo che arriva a scuola cavalcando una capra o una ragazza che spara con armi da fuoco. A queste vicende si alternano anche episodi di assoluta normalit\u00e0, come le preoccupazioni per un compito in classe per il quale non si ha studiato o la realizzazione di un castello di carte.\nMedia.\nManga.\n\"Nichijou\" \u00e8 iniziato come una serie manga scritta ed illustrata da Keiichi Arawi. Originariamente, il manga doveva essere una serie breve serializzata sulla rivista della Kadokawa Shoten \"Sh\u014dnen Ace\" fra maggio ed ottobre 2006. A partire da dicembre 2006, la serializzazione del manga \u00e8 iniziata ad essere regolare su \"Sh\u014dnen Ace\", oltre che sulla rivista \"Comptiq\" fra il marzo 2007 ed il luglio 2008. Il primo volume tank\u014dbon \u00e8 stato pubblicato in Giappone il 24 luglio 2007; mentre l'ultimo, il decimo, \u00e8 uscito il 10 dicembre 2015. Il manga utilizza una particolare combinazione di vignette in sequenza normale ed altre nello stile dei manga yonkoma. La Bandai Entertainment aveva acquistato i diritti del manga, ma in seguito ha cancellato la sua pubblicazione. Il manga \u00e8 pubblicato in Finlandia dalla Punainen J\u00e4ttil\u00e4inen.\nAnime.\nUna serie televisiva anime di ventisei episodi, prodotta dalla Kyoto Animation e diretta da Tatsuya Ishihara \u00e8 stata trasmessa in Giappone da TV Aichi dal 3 aprile al 25 settembre 2011, trasmessa in simulcast Crunchyroll con il titolo \"My Ordinary Life\". Prima della trasmissione della serie, un episodio OAV, intitolato \"Nichijou Episode 0\", era stato pubblicato insieme al sesto volume del manga il 12 marzo 2011. la serie include alcune sequenze tratte da un altro manga di Arawi, , pubblicato sulla rivista \"Gekkan NewType\" della Kadokawa Shoten. La Bandai Entertainment aveva acquistato i diritti dell'anime, ma ha in seguito cancellato la pubblicazione. La serie \u00e8 stata rimontata in dodici episodi per essere replicata su NHK Educational TV nel gennaio 2012. Funimation ha distribuito la serie anime nel nord America con sottotitoli nel 2017 e doppiata nel 2019.\nEpisodi.\nI ventisei episodi di \"Nichijou\" hanno una struttura molto particolare e dissimile da quella degli altri anime. Infatti ogni singolo episodio \u00e8 suddiviso in ulteriori tre o quattro spezzoni autoconclusivi, per un totale di 113 parti, nominate semplicemente con un numero progressivo (\"Nichijou parte 1\", \"Nichijou parte 2\" ecc...). Alle normali \"parti\" dell'anime si alternano alcune brevi segmenti animati di vario titolo, di cui spesso sono protagonisti personaggi non presenti nella serie regolare. Fra queste \"serie nella serie\" ci sono per esempio \"Helvetica Standard\" (tratta da un altro manga di Arawi), \"Like Love\", \"Short Thoughts\" o \"Things we Think are Cool\". Ogni episodio della serie si conclude, anzich\u00e9 con la tradizionale anteprima dell'episodio successivo, con un breve commento da parte di un oggetto visto nel corso dell'episodio con la voce di un doppiatore ospite.\nVideogioco.\nUn videogioco per PlayStation Portable intitolato \u00e8 stato sviluppato da Vridge e pubblicato da Kadokawa Shoten il 28 luglio 2011.\nAccoglienza.\nNichijou ha avuto generalmente un'accoglienza non molto soddisfacente per diversi motivi, tra i quali il terremoto e maremoto del T\u014dhoku del 2011 (lo stesso anno del rilascio dell'anime) e l'elevato costo dell'animazione che era qualitativamente alto nonostante il genere a cui apparteneva. Questi fattori, oltre a una cattiva gestione di marketing non hanno garantito una seconda stagione all'anime."}
{"id": "4194185", "revid": "682087", "url": "https://it.wikipedia.org/wiki?curid=4194185", "title": "GHRH", "text": ""}
{"id": "4194186", "revid": "363629", "url": "https://it.wikipedia.org/wiki?curid=4194186", "title": "Polyomavirus", "text": "I Polyomavirus sono virus a DNA (DNA a doppio filamento, ~5000 paia di basi, genoma circolare), piccoli (40-50 nm di diametro), di forma icosaedrica e senza un envelope lipoproteico. Inoltre il genoma possiede geni precoci e tardivi che contribuiscono al complesso programma di trascrizione. Sono virus potenzialmente oncogenici; spesso permangono all'interno dell'ospite in una forma latente che non causa nessuna patologia ma che potrebbe portare alla formazione di tumori in ospiti di specie diverse o con un sistema immunitario deficitario. Il nome \"polyoma\" si riferisce all'abilit\u00e0 di questi virus di portare a molti (poly-) tumori (-oma).\nLa famiglia dei \"Polyomaviridae\" era solitamente uno dei generi presenti all'interno della famiglia ormai obsoleta dei \"Papovaviridae\" (l'altra famiglia \u00e8 quella dei \"Papillomaviridae\"). Il nome \"Papovaviridae\" deriva da tre abbreviazioni: PA da \"Papillomavirus\", PO da \"Polyomavirus\" e VA da \"vacuolating\". Clinicamente questa famiglia di virus \u00e8 importante in quanto contribuisce a patologie quali la leucoencefalopatia multifocale progressiva (JC virus), nefropatia (BK virus), carcinoma a cellule di Merkel (virus delle cellule di Merkel).\nFino a poco tempo fa la famiglia dei Polyomaviridae conteneva solo un genere (polyomavirus). La recente espansione di Polyomavirus conosciuti ha portato ad una riclassificazione della famiglia in 3 generi: Orthopolyomavirus, Wukipolyomavirus e Avipolyomavirus."}
{"id": "4194188", "revid": "119050157", "url": "https://it.wikipedia.org/wiki?curid=4194188", "title": "Locomotiva DB E 310", "text": ""}
{"id": "4194189", "revid": "479409", "url": "https://it.wikipedia.org/wiki?curid=4194189", "title": "DB 181", "text": ""}
{"id": "4194191", "revid": "479409", "url": "https://it.wikipedia.org/wiki?curid=4194191", "title": "E 310", "text": ""}
{"id": "4194192", "revid": "479409", "url": "https://it.wikipedia.org/wiki?curid=4194192", "title": "BR 181", "text": ""}
{"id": "4194198", "revid": "682087", "url": "https://it.wikipedia.org/wiki?curid=4194198", "title": "MSH (ormone)", "text": ""}
{"id": "4194203", "revid": "212348", "url": "https://it.wikipedia.org/wiki?curid=4194203", "title": "Afabet", "text": "Afabet \u00e8 una localit\u00e0 dell'Eritrea, capoluogo dell'omonimo distretto e situata nella Regione del Mar Rosso Settentrionale.\nNel 1988 fu teatro di una delle principali battaglie della Guerra di indipendenza eritrea."}
{"id": "4194207", "revid": "531291", "url": "https://it.wikipedia.org/wiki?curid=4194207", "title": "Loxodon", "text": ""}
{"id": "4194209", "revid": "6923", "url": "https://it.wikipedia.org/wiki?curid=4194209", "title": "Distretto di Afabet", "text": "Il distretto di Afabet \u00e8 un distretto nella regione del Mar Rosso Settentrionale dell'Eritrea, che ha come capoluogo l'omonima localit\u00e0."}
{"id": "4194210", "revid": "479409", "url": "https://it.wikipedia.org/wiki?curid=4194210", "title": "DB E 310", "text": ""}
{"id": "4194211", "revid": "479409", "url": "https://it.wikipedia.org/wiki?curid=4194211", "title": "DB E 410", "text": ""}
{"id": "4194212", "revid": "479409", "url": "https://it.wikipedia.org/wiki?curid=4194212", "title": "E 410", "text": ""}
{"id": "4194215", "revid": "547034", "url": "https://it.wikipedia.org/wiki?curid=4194215", "title": "Chevrolet Celebrity", "text": "La Celebrity \u00e8 un'autovettura mid-size prodotta dalla Chevrolet dal 1982 al 1990.\nIl contesto.\nLa Celebrity, il cui nome venne utilizzato per la prima volta dall'Oldsmobile negli anni sessanta, \u00e8 stata introdotta nel 1981 per il model year 1982. La Celebrity \u00e8 stato il modello pi\u00f9 venduto negli Stati Uniti nel 1986. Sebbene prodotta in una sola serie, la Celebrity \u00e8 stata oggetto di un restyling nel 1984, e di un altro nel 1986, dove furono rivisti la parte anteriore e le luci posteriori. L'ultimo restyling \u00e8 stato effettuato nel 1987, dove fanali anteriori compositi rimpiazzarono fari quadrangolari sdoppiati.\nLa coup\u00e9 due porte fu tolta dal mercato nel 1988, mentre la produzione della berlina quattro porte termin\u00f2 il 7 luglio 1989. L'assemblaggio della familiare quattro porte venne invece interrotto nel 1990.\nLa vettura.\nLa Celebrity era basata sul pianale A della General Motors a trazione anteriore, che condivideva con la Buick Century, l'Oldsmobile Cutlass Ciera, l'Oldsmobile Cutlass Cruiser e la Pontiac 6000.\nLa Celebrity aveva installato il motore del modello Pontiac sopraccitato. Il servosterzo, il servofreno ed il cambio automatico vennero offerti tra gli accessori di serie nel 1982 e nel 1983; in seguito la trasmissione automatica divenne opzionale. Nel 1984 debuttarono la versione familiare quattro porte ed il pacchetto sportivo \"Eurosport\", che includeva delle ruote da 14 pollici \"Sport Rally\", un allestimento con vetri oscurati, un volante nero e delle sospensioni F41. Mentre la gamma dei motori per la versione \"Eurosport\" fu identica a quella delle altre Celebrity (tranne che il motore Diesel), gli interni dei modelli che avevano in dotazione il menzionato pacchetto sportivo, erano caratterizzati dall'avere stemmi rossi sui pannelli porta e sul cruscotto. Erano presenti anche delle strisce decorative sui paracolpi delle portiere, e delle modanature sui paraurti, oltre che degli emblemi rossi sui parafanghi e sulla coda.\nUn'altra versione fu la \"Celebrity CL\", che aveva inserti in radica sul cruscotto e sul volante, sedili imbottiti e cerchi in lega dal disegno a diamante. La \"Celebrity Classic\" invece non aveva i finestrini posteriori fissi, ma era dotata una finta capote e di alzacristalli elettrici.\nIl motore in linea a quattro cilindri \"Tech IV\" da 2,5 L di cilindrata fu criticato per essere poco potente. Nel 1985 venne introdotto, tra gli \"optional\", un propulsore V6 ad iniezione. Nel 1986 fu tolto dall'offerta il motore Diesel. La seconda generazione di motori installati, rielaborata nel 1987, possedeva di serie l'alimentazione ad iniezione ed era dotata di un sistema di accensione senza distributore. Con il motore V6 era disponibile il cambio manuale Getrag a cinque rapporti. Dei contralberi di equilibratura vennero aggiunti nel 1988 al motore \"Tech IV\". La versione coup\u00e9 venne tolta dal mercato nel model year 1988, e fu rimpiazzata dalla Beretta coup\u00e9. Il motore a quattro cilindri guadagn\u00f2 12 CV pi\u00f9 tardi, nel model year 1989. La Celebrity non condivise la riprogettazione del tettuccio e del finestrino deflettore posteriore con gli altri modelli che erano costruiti sul medesimo pianale, perch\u00e9 nel 1989 la Chevrolet Lumina avrebbe sostituito la versione berlina della Celebrity. Solo la familiare rimase in listino nel model year 1990. Nell'ultimo anno di produzione quest'ultima venne dotata di un V6 da 3,1 L di cilindrata e di cinture di sicurezza fissate alle portiere, come sugli altri modelli analoghi che condividevano lo stesso pianale.\nLa Celebrity fu pi\u00f9 spaziosa del modello che sostitu\u00ec, cio\u00e8 della Malibu. Il modello era pi\u00f9 spazioso ancora di pi\u00f9 in versione familiare, dato che torn\u00f2 alla configurazione per 8 passeggeri, che mancava dalle station wagon General Motors fin dal 1977. Inoltre, la Celebrity aveva una migliore guidabilit\u00e0 del modello antenato. Queste auto riscattarono i poco fortunati modelli loro progenitori, che erano basati sul pianale X della General Motors. Le Celebrity del 1982 che erano dotare del controllo computerizzato del motore, a causa del deterioramento del supporto motore, avevano problemi di vibrazioni.\nTutte le Celebrity erano disponibili con due differenti misure di interasse dei bulloni ruota, 110 mm e 115\u00a0mm. I primi bulloni erano utilizzati sul modello base, che aveva dei freni a disco non ventilati, mentre i secondi erano associati ad un impianto frenante ventilato ad alte prestazioni. Questi ultimi, per\u00f2, erano disponibili anche sul modello base, molti dei quali erano acquistati per essere utilizzati come taxi oppure per entrare a far parte di flotte aziendali.\nOltre al pacchetto \"Eurosport\", era disponibile un allestimento a produzione limitata, l\u2019\"Eurosport VR\". Le rarissime Celebrity che avevano in dotazione questo pacchetto vennero prodotte dal 1987 al 1988, ed erano disponibili in quattro colori: rosso, argento, nero e bianco. Le vetture con allestimento \"Eurosport VR\" erano dotate di decalcomanie, ed erano disponibili, nel 1987, solo in versione berlina e familiare, mentre nel 1988 fu offerta anche la coup\u00e9. I modelli con allestimento \"Eurosport VR\" prodotti nel 1987 possedevano degli interni unici. Erano presenti dei tappetini rossi, dei pannelli delle portiere a tre colori, dei sedili separati con rinforzi e dei portatazza per i passeggeri posteriori. Nel 1988 le \"Eurosport VR\" non ricevettero lo stesso trattamento agli interni, poich\u00e9 sarebbe risultato troppo costoso. Le \"Eurosport VR\" del 1988 ebbero un equipaggiamento interno simile a quello che si poteva trovare sulle \"Celebrity CL\".\nLa Celebrity fu offerta con cambio manuale Getrag cinque rapporti, e cambio automatico \"3T40\" a tre o \"4T60\" a quattro velocit\u00e0. Il modello fu assemblato a Oshawa, a Oklahoma City, a Ramos Arizpe, a Framingham, a Sainte-Th\u00e9r\u00e8se, a Valencia ed a Bogot\u00e0."}
{"id": "4194217", "revid": "61051", "url": "https://it.wikipedia.org/wiki?curid=4194217", "title": "PZL P.50", "text": ""}
{"id": "4194218", "revid": "2085698", "url": "https://it.wikipedia.org/wiki?curid=4194218", "title": "Equilibrio secolare", "text": "In chimica nucleare, l'equilibrio secolare \u00e8 una situazione nella quale la quantit\u00e0 di un isotopo radioattivo rimane costante perch\u00e9 il suo tasso di produzione (dovuto, ad es., al decadimento di un isotopo padre) \u00e8 uguale al suo tasso di decadimento.\nEquilibrio secolare nel decadimento radioattivo.\nL'equilibrio secolare pu\u00f2 avvenire in una catena di decadimento radioattivo soltanto se l'emivita del radionuclide figlio B \u00e8 molto pi\u00f9 breve del radionuclide padre A. In tale situazione, il tasso di decadimento di A, e quindi il tasso di produzione di B, \u00e8 approssimativamente costante, perch\u00e9 l'emivita di A \u00e8 molto lunga paragonate alle scale temporali considerate. La quantit\u00e0 del radionuclide B si accumula fino a quando il numero di atomi di B che decade per unit\u00e0 di tempo diventa uguale al numero di atomi che viene prodotto per unit\u00e0 di tempo; la quantit\u00e0 del radionuclide B raggiunge, quindi, un valore costante, di \"equilibrio\". Assumendo che la concentrazione iniziale del radionuclide B sia zero, per raggiungere l'equilibrio completo di solito si impiegano diverse emivite del radionuclide B.\nLa quantit\u00e0 del radionuclide B, quando si raggiunge l'equilibrio secolare, \u00e8 determinata dalla quantit\u00e0 del suo genitore A e dalle emivite dei due radionuclidi. Questo si pu\u00f2 vedere dal tasso temporale di variazione del numero di atomi del radionuclide B:\ndove \u03bbA e \u03bbB sono le costanti di decadimento dei radionuclidi A e B, legati alle loro emivite t1/2 da formula_2, mentre NA ed NB sono il numero degli atomi di A e B a un dato istante.\nL'equilibrio secolare avviene quando formula_3, ovvero quando:\nSu tempi abbastanza lunghi, almeno paragonabili all'emivita del radionuclide A, l'equilibrio secolare \u00e8 soltanto approssimativo; NA decade fino ad esaurirsi secondo\ne la quantit\u00e0 di \"equilibrio\" del radionuclide B si riduce a sua volta.\nPer periodi brevi paragonati all'emivita di A risulta formula_6. Conseguentemente l'esponenziale pu\u00f2 essere approssimato a 1 e si ottiene formula_7, ovvero la quantit\u00e0 di radionuclidi A rimane circa costante e pari al valore iniziale. Il che porta ad un valore costante di radionuclidi B dato dalla formula precedente."}
{"id": "4194221", "revid": "1543377", "url": "https://it.wikipedia.org/wiki?curid=4194221", "title": "Toronto Argonauts", "text": "I Toronto Argonauts sono una franchigia professionistica di football canadese con sede a Toronto, Ontario. Gli Argonauts sono membri della East Division della Canadian Football League. La squadra fu fondata nel 1873 ed \u00e8 la pi\u00f9 vecchia franchigia professionistica di tutti gli sport del Nord America ad utilizzare ancora il suo nome originario. I Chicago Cubs (1870) e gli Atlanta Braves (1871) della Major League Baseball sono pi\u00f9 antiche ma entrambe le franchigie hanno cambiato il loro nome pi\u00f9 di una volta e, nel caso dei Braves, anche pi\u00f9 di una citt\u00e0. Gli Argonauts giocano le loro gare casalinghe al Rogers Centre dalla sua apertura nel 1989 e prima di allora hanno giocato all'Exhibition Stadium dal 1959 al 1988. Prima del 1959, gli Argonauts giocavano al Varsity Stadium, nel campus dell'Universit\u00e0 di Toronto\nDurante la loro storia, gli Argonauts hanno avuto tra le loro file 39 giocatori indotti nella Hall of Fame, inclusi i vincitori del premio di miglior giocatore della CFL (Most Outstanding Player) Condredge Holloway e Michael \"Pinball\" Clemons. La squadra ha diversi soprannomi tra cui \"Argos\", \"Boatmen\", \"Double Blue\" e \"Scullers\". La rivalit\u00e0 della squadra con gli Hamilton Tiger-Cats \u00e8 una delle pi\u00f9 vecchie della CFL East.\nGli Argonauts hanno vinto la Grey Cup un numero record di 16 volte, l'ultima nel 2012. Sono apparsi inoltre nella finale della Grey Cup 22 volte, vincendo il 72,7% delle volte, un altro record. In aggiunta, la squadra detiene la pi\u00f9 lunga striscia di vittorie della Grey Cup dopo essere arrivata in finale, avendo vinto nelle sue ultime 6 apparizioni (1991, 1996, 1997, 2004, 2012, 2017)."}
{"id": "4194227", "revid": "716632", "url": "https://it.wikipedia.org/wiki?curid=4194227", "title": "Chiambretti Ore 10", "text": ""}
{"id": "4194231", "revid": "767487", "url": "https://it.wikipedia.org/wiki?curid=4194231", "title": "Lorenz Larkin", "text": "Combatte nella categoria dei pesi welter per la promozione Bellator. In precedenza ha militato nelle organizzazioni Strikeforce e UFC.\nCarriera nelle arti marziali miste.\nInizi.\nL'approccio sportivo iniziale di Larkin fu con il football americano, ma accortosi di non essere sufficientemente talentuoso in tale disciplina inizi\u00f2 a dedicarsi al pugilato e successivamente alle arti marziali miste; ha un buon background sia nella boxe che nel kung fu e si allena costantemente nella kickboxing e nel jiu jitsu brasiliano.\nDebutt\u00f2 come professionista delle MMA nel 2009 prendendo parte a promozioni locali della California: in meno di due anni infila ben nove vittorie consecutive, sette delle quali tramite veloci KO che lo misero in luce come un pericoloso striker.\nStrikeforce.\nNel 2011 viene messo sotto contratto dalla prestigiosa Strikeforce che lo mette subito alla prova nella categoria dei pesi mediomassimi sostituendo l'indisponibile Satoshi Ishii contro il kickboxer Scott Lighty, veterano del K-1: Larkin vinse per KO alla seconda ripresa.\nSuccessivamente affront\u00f2 il decorato wrestler Gianpiero Villante e Nick Rossborough, il quale sostituiva l'infortunato Virgil Zwicker, vincendo entrambi gli incontri per decisione unanime dei giudici e portando il proprio record personale a 12-0 e il record parziale in Strikeforce a 3-0.\nDato anche il corto roster di lottatori della Strikeforce Larkin pot\u00e9 gi\u00e0 nel 2012 affrontare l'ex campione di categoria Muhammed Lawal: per la prima volta in carriera Larkin venne sconfitto, venendo steso nella seconda ripresa dal forte lottatore di origini nigeriane, ma lo stesso Lawal venne successivamente trovato positivo al drostanolone e di conseguenza il risultato dell'incontro venne cambiato in un \"No Contest\" e Lawal venne squalificato.\nLo stesso anno Larkin decise di scendere nei pesi medi e trov\u00f2 subito ad accoglierlo un pericoloso striker quale \u00e8 Robbie Lawler, ex campione EliteXC, Icon Sport e Superbrawl ed ex sfidante al titolo Strikeforce: Larkin si impose ai punti, ottenendo cos\u00ec la possibilit\u00e0 di sfidare il campione in carica Luke Rockhold da imbattuto.\nLa sfida tra Larkin ed il campione Luke Rockhold doveva svolgersi il 3 novembre 2012, ma a causa di un infortunio capitato a Rockhold la sfida salt\u00f2 e venne posticipata al gennaio 2013; proprio nel novembre 2012 Rockhold si infortun\u00f2 nuovamente e la sfida titolata, programmata con l'ultimo evento della storia della Strikeforce, salt\u00f2 definitivamente, impedendo quindi a Larkin la possibilit\u00e0 di aver lottato per tale cintura.\nUltimate Fighting Championship.\nNel 2013 l'UFC complet\u00f2 l'accorpamento della Strikeforce al suo interno di fatto dismettendo quest'ultima, e di conseguenza Larkin venne aggiunto al gi\u00e0 folto roster dei pesi medi dell'UFC.\nEsord\u00ec in aprile con una sconfitta ai punti contro il francese Francis Carmont, la prima della sua carriera.\nIn novembre sconfisse l'esperto ed ostico Chris Camozzi per decisione unanime in un incontro interamente di kickboxing.\nNel gennaio 2014 affront\u00f2 un altro atleta in netta crescita quale era Brad Tavares, venendo sconfitto ai punti con due giudici su tre che assegnarono la vittoria all'avversario; in seguito a tale sconfitta Larkin venne escluso dal ranking dei top 15 della divisione.\nCade anche in maggio contro il boxer cipriota e numero 12 dei ranking Costas Philippou, finendo KO durante il primo round.\nIn agosto venne la terza sconfitta consecutiva per mano di Derek Brunson.\nNel gennaio del 2015 prende la decisione di scendere ulteriormente nella divisione dei pesi welter, dove affronta e sconfigge per KO tecnico John Howard ottenendo il riconoscimento \"Performance of the Night\".\nA maggio affront\u00f2 e sconfisse l'argentino Santiago Ponzinibbio per KO tecnico al secondo round. Entrambi gli atleti vennero premiato con il riconoscimento Fight of the Night.\nA gennaio del 2016 dovette affrontare il russo Albert Tumenov all'evento UFC 195. Dopo un match molto equilibrato, caratterizzato da molti calci sia alla testa e sia alle gambe, Larkin venne sconfitto per decisione non unanime.\nIl 29 maggio affront\u00f2 Jorge Masvidal all'evento . Dopo un match molto combattuto, ottiene una vittoria per decisione non unanime.\nLarkin venne scelto come sostituto dell'infortunato Dong Hyun Kim, per poter affrontare Neil Magny il 20 agosto all'evento UFC 202. Verso la fine del primo round, Magny tent\u00f2 di mandare al tappeto Larkin con una presa, ma quest'ultimo lo colp\u00ec ripetutamente alla tempia con delle gomitate, vincendo l'incontro per KO tecnico."}
{"id": "4194236", "revid": "599013", "url": "https://it.wikipedia.org/wiki?curid=4194236", "title": "Young Man's Fancy", "text": ""}
