{"id": "4169991", "revid": "109368477", "url": "https://it.wikipedia.org/wiki?curid=4169991", "title": "Pianale FGA Compact", "text": "Il pianale Compact \u00e8 una piattaforma sviluppata dall'azienda italiana Fiat Chrysler Automobiles per vetture di classe media e medio-alta destinata a gran parte dei modelli del gruppo Fiat-Chrysler. Pensato per essere declinato in diverse versioni, si tratta del pianale pi\u00f9 importante, a livello strategico, dell'alleanza fra le due case automobilistiche poich\u00e9 destinato ad accogliere gran parte dei modelli dei 6 marchi pi\u00f9 produttivi del gruppo.\nIl pianale \u00e8 stato spesso chiamato erroneamente C-Evo dalla stampa del settore, soprattutto prima del suo debutto, poich\u00e9 si credeva che il Compact fosse un'evoluzione del pianale Fiat C; si tratta invece di una nuova piattaforma completamente riprogettata.\nContesto.\nLa necessit\u00e0 di un nuovo pianale su cui basare le future vetture medie inizia a farsi sentire nel gruppo automobilistico italiano sin dalla met\u00e0 degli anni 2000. La necessit\u00e0 non era particolarmente avvertita per l'efficienza del Pianale C, che si \u00e8 dimostrato pi\u00f9 che sufficiente anche in modelli di nuova generazione, bens\u00ec dalla necessit\u00e0 del gruppo di standardizzare e ridurre il numero di piattaforme distribuite fra i vari modelli. Inoltre era necessario creare un erede al pianale dell'Alfa Romeo 147, nonch\u00e9 creare una piattaforma di nuova generazione e concezione: un pianale modulare e modificabile in grado di adattarsi a diverse tipologie di veicolo, disposizione dei motori, della trazione e anche a sensibili variazioni di dimensioni, soprattutto nel passo. Da un punto di vista gestionale il movente principale, quindi, era pi\u00f9 di tipo strategico, tuttavia dovendo andare a creare un pianale dalle alte capacit\u00e0 dinamiche e dalla massima raffinatezza (essendo destinato anche a vetture Alfa Romeo e Lancia), alle necessit\u00e0 strategiche si aggiunsero quelle di prodotto, per tale motivo lo sviluppo della piattaforma viene affidata ai tecnici Alfa Romeo e nel 2010 fa la sua prima apparizione nel modello Giulietta, dove riceve l'attenzione di tutta la stampa internazionale ricevendo molte lodi proprio per la raffinatezza dello chassis ed il comportamento su strada. Oltre a sostituire il pianale Fiat C e il pianale dell'Alfa 156/147/GT, il \"Compact\" raccoglie l'eredit\u00e0 anche del pianale Chrysler JS.\nLa piattaforma nel dettaglio.\nLa piattaforma Compact \u00e8 la terza, dopo la piattaforma Mini e la piattaforma Small, delle 5 piattaforme moderne FCA (se si include la \"Economy\" e la \"LCV\") ad essere pensata per una totale modularit\u00e0 e, rispetto alle prime due, il livello di efficienza e versatilit\u00e0 \u00e8 estremamente migliorato, tanto da creare un vero e proprio punto di rottura con le precedenti soluzioni; la grande versatilit\u00e0 della piattaforma, infatti, permette di ridurre l'uso di pianali diversi per tot veicoli (dagli 11 del 2010 a 5 nel 2014). Con tale soluzione, rispetto al 2006, vengono ridotti del 65% i costi di sviluppo, del 35% i costi d'investimento e del 6% la variabilit\u00e0 dei costi. La piattaforma \u00e8 concepita per coprire una produzione di 1,2 milioni di vetture l'anno.\nStrategia e modularit\u00e0 di progetto.\nIl pianale Compact \u00e8 stato pensato per essere declinato in diverse varianti, anche sensibilmente diverse fra loro. Questo \u00e8 reso possibile grazie alla modularit\u00e0 del pianale stesso, ovvero dalla possibilit\u00e0 di sostituire dei moduli (o parti) con altri, al fine di ottenere moltissime combinazioni senza riprogettare l'intera struttura. Si tratta di un'evoluzione tecnologica per il settore automobilistico, resa necessaria dai sempre pi\u00f9 alti costi di sviluppo. Mentre in passato si tendeva a basare pi\u00f9 veicoli nello stesso pianale (la Fiat ha iniziato questa strategia gi\u00e0 dagl'anni settanta, come per esempio il progetto della Fiat Ritmo che raggiunge ancora pi\u00f9 maturazione con la Fiat Tipo il cui pianale fu utilizzato per ben 7 vetture fra i tre marchi del gruppo) con il pianale compact si tende ad annullare i vincoli di adattamento, andando a modificare il pianale in vista di un determinato veicolo o classe di veicoli, e non adattare questi ultimi a un pianale gi\u00e0 esistente. La strategia quindi permette una notevole versatilit\u00e0 della piattaforma, riduzione dei costi e la possibilit\u00e0 di basare molti veicoli, anche sensibilmente diversi fra loro su una piattaforma comune all'origine. Per questo motivo il pianale Compact \u00e8 stato subito ideato per fare da base ad almeno 11 modelli (non dichiarati nel dettaglio), dal momento della sua concezione fino al 2014, pi\u00f9 ulteriori qualora le gamme dei 6 marchi interessati (Fiat, Lancia, Alfa Romeo, Jeep, Chrysler e Dodge) dovessero allargarsi nelle classi medie e medio-alte. Un interessante progetto (le cui idee vennero appunto riprese per i pianali Tipo 4 delle varie Fiat Croma, Lancia Thema, Saab 9000 ed Alfa Romeo 164, e per il Tipo 2 appunto debuttato con la Fiat Tipo ed utilizzato per una moltitudine di modelli durante gli anni '90) realizzato da Renzo Piano per l'istituto I.De.A insieme a Fiat, aveva gi\u00e0, all'inizio degli anni ottanta, concepito l'evoluzione dei pianali automobilistici in questo senso, ovvero liberarsi dai vincoli dettati dai componenti meccanici al fine di realizzare vetture con la stessa struttura ma molto diverse fra loro. Il progetto, conosciuto come Fiat VSS non prevedeva per\u00f2 una soluzione modulare, bens\u00ec una struttura autoportante libera dai componenti meccanici interni.\nCaratteristiche.\nLa struttura della piattaforma \u00e8 fondamentalmente divisa in tre gruppi di parti:\nGrazie ad uno studio delle diverse tipologie di parti la piattaforma \u00e8 facilmente modificabile in larghezza, lunghezza e passo e carreggiata solo intervenendo nei pezzi interessati senza intaccare il resto del pianale. Il pianale \u00e8 stato completamente riprogettato in quasi tutta la sua totalit\u00e0, salvo le due pedane centrali delle quali per\u00f2 alcuni particolari sono stati sostituiti con altri geometricamente simili ma differenti nei materiali. Nuove quindi tutte le altre parti: la struttura anteriore con terza linea di carico, la zona centrale laterale e il pavimento posteriore per accogliere la sospensione Multilink.. I componenti intercambiabili, non facenti parte del telaio ma annessi alla piattaforma sono stati tutti riprogettati.\nCaratteristiche specifiche.\nIl pianale, nello specifico \u00e8 cos\u00ec costituito (I dati si riferiscono al pianale pensato per il modello Alfa Romeo Giulietta, i modelli futuri hanno visto una modifica di questi dati):\nA questa costituzione vanno aggiunti altri componenti realizzati in alluminio, magnesio, resine e polimeri termoplastici in sostituzione del classico acciaio.\nLa situazione \u00e8 completamente cambiata rispetto, per esempio, al pianale Fiat C che era costituito da un 35% di acciai dolci a basso contenuto di carbonio (e quindi poco pregiati) totale assenza di materiali alternativi all'acciaio, come per esempio alluminio, magnesio e polimeri, assenza di acciai formati a caldo e quindi il restante 65% era costituito da acciai HSS e UHSS.\nVa anche sottolineato che non sono solo i materiali a portare netti miglioramenti nelle prestazioni del pianale, estrema importanza \u00e8 anche data dalle nuove soluzioni produttive e dalle nuove architetture utilizzate per i vari pezzi della piattaforma; il massimo delle prestazioni si ottiene infatti con l'unione di entrambe le soluzioni: un esempio \u00e8 la traversa della sottoplancia che mentre prima era realizzata in acciaio con una struttura in staffe saldate e tubi piegati, ora \u00e8 un elemento unico in magnesio pressocolato ad alta pressione, il risultato \u00e8 un componente pi\u00f9 performante e pi\u00f9 leggero del 35%.\nLa diversificazione.\nLa famiglia di pianali, iniziata con quello \"base\" (definito semplicemente \"Compact\" e punto di partenza per tutta la famiglia nonch\u00e9 fulcro tecnologico della strategia di diversificazione) utilizzato per la Giulietta, \u00e8 destinato ad assumere diverse varianti, almeno 3 (oltre la base) secondo i piani di business resi pubblici durante la conferenza con gli investitori tenutasi nel dicembre 2010 (successivamente confermati nel gennaio 2012), dalla FCA. Queste 4 versioni, come gi\u00e0 accennato, sono destinate a coprire 11 modelli di 6 diversi marchi. Ad agosto 2012 delle 4 ne sono state realizzate due, oltre la base sviluppata dai tecnici Alfa Romeo, nel 2012 esordisce la variante CUSW (Compact US Wide), sviluppata da FCA insieme ai tecnici statunitensi Chrysler ed apparsa per la prima volta nei modelli Dodge Dart e Fiat Viaggio. Sono in sviluppo le ultime due varianti, quella concepita per i modelli fuoristrada e SUV compatti e quella concepita per le vetture medio alte di tipo berlina a tre volumi. Di seguito vengono elencate le 4 versioni.\nCompact.\nPensato per supportare lo sviluppo di tutte le berline medie a due volumi di Fiat Group Automobiles, \u00e8 stato successivamente esteso a tutte le berline di tale tipo del gruppo Fiat-Chrysler.\nVetture che usano questo pianale\nCUSW.\nAcronimo di Compact US Wide, dove US sta a identificare lo sviluppo e l'omologazione nei crash test per il mercato nord americano e \"wide\" determina l'aumento di dimensioni rispetto a una misura standard (\"largo\" in inglese), la variante CUSW \u00e8 stata resa necessaria per adattare il pianale compact alle esigenze del mercato americano o pi\u00f9 genericamente \"extra europeo\" dove berline a due volumi lasciano maggior spazio alle tre volumi compatte dette vetture compact, come appunto la Dodge Dart e la Fiat Viaggio. Il pianale, che raggiunge un passo di 2,7 metri, \u00e8 direttamente derivato dalla versione \"base\" che ha esordito sulla Giulietta.. La CUSW \u00e8 predisposta sia per trazione anteriore che integrale.\nVetture che usano questo pianale\nCUSW SUV.\nInizialmente citata come \"C-SUV\" nei piani aziendali, in particolare riferiti ai marchi Jeep ed Alfa Romeo, la piattaforma viene ufficialmente presentata nel 2013 come elaborazione fuoristradistica della CUSW. La Fiat pubblica infatti le prime informazioni su questa nuova versione della piattaforma in contemporanea al lancio sul mercato della nuova versione del Jeep Cherokee: la \"KL\". \u00c8 destinata quindi ad essere utilizzata per veicoli fuoristrada di dimensioni relativamente compatte e SUV di medie dimensioni. Per la realizzazione di questa piattaforma i tecnici Fiat hanno dovuto elaborare ulteriormente la CUSW al fine di permettere l'alloggiamento di motori di grosse dimensioni con architettura V6 e la trasmissione a nove rapporti, la trazione integrale e rialzare l'assetto.. Il Cherokee presenta quindi un pianale sensibilmente pi\u00f9 largo di Giulietta e Dart, con una lunghezza a cavallo fra le due.\nVetture che usano questo pianale\nSviluppi accantonati.\nLa piattaforma Compact doveva essere ulteriormente sviluppata per reggere berline medie dal carattere sportivo e dare vita ad un nuovo progetto erede del pianale Premium Alfa Romeo. Questa strada venne abbandonata in quanto si decise di allungare di ulteriori centimetri la piattaforma CUSW della Dart fino ad accogliere anche la seconda generazione della Chrysler 200. La Dodge Avenger viene accantonata e per l'Alfa Romeo Giulia (2016), vero motivo della realizzazione di questo ulteriore step, si \u00e8 scelta una piattaforma modulare completamente diversa, a trazione posteriore (e integrale), di nuova progettazione sviluppata presso la sede Maserati di Via Ciro Menotti a Modena: il Pianale Alfa Romeo Giorgio."}
{"id": "4169996", "revid": "697352", "url": "https://it.wikipedia.org/wiki?curid=4169996", "title": "Opel Manta 400", "text": ""}
{"id": "4169998", "revid": "91078", "url": "https://it.wikipedia.org/wiki?curid=4169998", "title": "CUSW", "text": ""}
{"id": "4170007", "revid": "1543377", "url": "https://it.wikipedia.org/wiki?curid=4170007", "title": "Anita Moen", "text": "\u00c8 moglie di Giachem Guidon, a sua volta fondista di alto livello.\nBiografia.\nIn Coppa del Mondo ottenne il primo risultato di rilievo il 10 gennaio 1987 a Calgary (13\u00aa), il primo podio il 28 gennaio 1995 a Lahti (2\u00aa) e la prima vittoria l'8 dicembre 1996 a Davos.\nIn carriera prese parte a tre edizioni dei Giochi olimpici invernali, (4\u00aa nella 5\u00a0km, 10\u00aa nella 15\u00a0km, 10\u00aa nella 30\u00a0km, 8\u00aa nell'inseguimento, 2\u00aa nella staffetta), (7\u00aa nella 5\u00a0km, 3\u00aa nella 15\u00a0km, 8\u00aa nell'inseguimento, 2\u00aa nella staffetta) e (9\u00aa nella 10\u00a0km, 4\u00aa nella 30\u00a0km, 3\u00aa nella sprint, 2\u00aa nella staffetta), e a sei dei Campionati mondiali, vincendo quattro medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTC = tecnica classica\nTL = tecnica libera\nSP = sprint\nTS = sprint a squadre\nMS = partenza in linea"}
{"id": "4170024", "revid": "287204", "url": "https://it.wikipedia.org/wiki?curid=4170024", "title": "Manuel Fernandez Castrillon", "text": ""}
{"id": "4170029", "revid": "118806553", "url": "https://it.wikipedia.org/wiki?curid=4170029", "title": "Congratulations", "text": ""}
{"id": "4170032", "revid": "1522738", "url": "https://it.wikipedia.org/wiki?curid=4170032", "title": "H\u00f4tel des Mille Collines", "text": "L'H\u00f4tel des Mille Collines \u00e8 un grande albergo situato a Kigali, la capitale del Ruanda. Divenne noto per essere stato il rifugio di oltre mille persone che, protette del direttore Paul Rusesabagina, scamparono al cruento genocidio del Ruanda del 1994.\nStoria.\nAl tempo del genocidio, l'albergo apparteneva alla compagnia aerea belga Sabena. I precedenti direttori europei scapparono e Rusesabagina, gi\u00e0 direttore del pi\u00f9 piccolo \"H\u00f4tel des Diplomates\", fu promosso alla carica. Con l'aiuto della moglie Rusesabagina fu in grado di nascondere almeno 1\u00a0268 persone per undici settimane, riuscendo a corrompere la milizia Interahamwe di etnia hutu con alcolici e soldi, per preservare i profughi dal massacro e per poterli rifornire di cibo e acqua.\nSecondo quanto si apprende dal sito ufficiale il 15 settembre 2005 l'hotel, il cui nome in francese significa \u00ab\"Hotel delle mille colline\"\u00bb, dove \u00ab\"Mille colline\"\u00bb \u00e8 un nome poetico che viene correntemente utilizzato per definire il Ruanda, \u00e8 stato ceduto dalla Sabena (che lo possedeva sin dai tempi del genocidio) alla Mikcor Hotels Holding Rwanda. L'hotel, a quattro stelle, continua tutt'oggi ad operare.\nAdattamenti cinematografici.\nDalla storia dell'hotel e del suo direttore all'epoca dei fatti \u00e8 stato tratto il film \"Hotel Rwanda\". Nel film non compare il vero hotel, poich\u00e9 la pellicola \u00e8 stata girata soprattutto in Sudafrica. Tuttavia l'albergo originale si pu\u00f2 vedere nel film \"Accadde in aprile\", film del 2005, ed in \"Shake Hands with the Devil\", pellicola canadese del 2007."}
{"id": "4170034", "revid": "369194", "url": "https://it.wikipedia.org/wiki?curid=4170034", "title": "Hotel des milles collines", "text": ""}
{"id": "4170035", "revid": "247222", "url": "https://it.wikipedia.org/wiki?curid=4170035", "title": "Congratulations (Mario Guarnera)", "text": "Congratulations \u00e8 un album del cantante italiano Mario Guarnera, pubblicato nel 1968 dall'etichetta discografica Ariston Records.\nIl disco.\nL'album raccoglie alcuni brani gi\u00e0 incisi dal cantante, tra cui \"La musica \u00e8 finita\", che present\u00f2 al Festival di Sanremo 1967 in abbinamento con Ornella Vanoni e pubblicato sul 45 giri La musica \u00e8 finita/Se di notte, e \"Un uomo piange solo per amore\", che present\u00f2 al Festival di Sanremo 1968 in abbinamento con Little Tony e pubblicato sul 45 giri Un uomo piange solo per amore/Un altro momento. Altre canzoni pubblicate su 45 giri nel 1968 furono Congratulations/Lascia perdere e Non c'\u00e8 pace per me/Navi.\n\"Un ragazzo che ti ama\" \u00e8 la cover di \"This Guy's Love with You\" di Burt Bacharach, portata al successo da Herb Alpert e incisa anche dallo stesso Alpert, da Tony Renis e da Fred Bongusto, mentre la title track \u00e8 la cover di \"Congratulations\" di Cliff Richard."}
{"id": "4170037", "revid": "1305772", "url": "https://it.wikipedia.org/wiki?curid=4170037", "title": "Maire", "text": ""}
{"id": "4170038", "revid": "1346043", "url": "https://it.wikipedia.org/wiki?curid=4170038", "title": "Michelangelo Serafini", "text": "Biografia.\nFiglio di Simone Serafini e allievo di Andrea Dazzi (\u00absapientissimo\u00bb insegnante dello Studium fiorentino nelle \u00abgreche e romane scritture\u00bb al tempo di Pier Soderini), fu attivo nella Firenze di Cosimo I de' Medici (ma soprattutto dei suoi oppositori politici, come le famiglie Salviati o Strozzi) e membro dell'Accademia Fiorentina (di cui fu provveditore nel 1548). Autore di prose letterarie e di rime burlesche che ne accreditano almeno in parte l'immagine di poeta \"irregolare\", la sua opera pi\u00f9 nota \u00e8 la \"Nanea\" (1547), ma fu anche traduttore di testi greci (1548-1555).\nLa \"Nanea\".\nImperniata sul t\u00f2pos letterario allora non infrequente dei \"nani\", la \"Nanea\" \u00e8 un poemetto eroicomico in due canti, rispettivamente di 96 e 95 ottave, scritto dal Serafini nell'aprile-maggio 1547 come replica o come continuazione della \"Gigantea\" del concittadino e socio d'Accademia Girolamo Amelonghi. La sua pubblicazione in un unico volume intitolato \"La Gigantea insieme con la Nanea novamente mandata in luce\" (Firenze, Eredi di Lorenzo Torrentino, 1566) gener\u00f2, almeno inizialmente, l'equivoco che entrambi i testi fossero dell'Amelonghi bench\u00e9 la \"Nanea\" recasse la sigla MSAF (Michelagniolo Serafini Accademico Fiorentino). Vi \u00e8 poi un terzo poemetto, \"La guerra de' mostri\" di Anton Francesco Grazzini detto il Lasca, che completa questo trittico di opere burlesche e allusive alle vicende che nel 1547 turbarono la vita dell'Accademia Fiorentina e portarono all'epurazione di quasi tutti i suoi membri originari (gli \"Umidi\"); anche in questo caso la pubblicazione in un unico volume dei tre testi port\u00f2 ad attribuire a lungo la \"Nanea\" al Grazzini.\nEdizioni successive:"}
{"id": "4170044", "revid": "399", "url": "https://it.wikipedia.org/wiki?curid=4170044", "title": "Broerenkerk te Zwolle", "text": ""}
{"id": "4170046", "revid": "6923", "url": "https://it.wikipedia.org/wiki?curid=4170046", "title": "Accordo Stand-By", "text": "L'Accordo Stand-By (ASB) (Stand-by Arrangement o SBA) \u00e8 uno strumento di finanziamento del Fondo Monetario Internazionale (FMI) che prevede la fornitura di aiuti ad un Paese membro in difficolt\u00e0 economiche, di solito derivanti da una crisi finanziaria. In cambio dell'aiuto, il programma esige riforme volte al ritorno ad un percorso di stabilit\u00e0 finanziaria e sostenibilit\u00e0 economica. L'ASB \u00e8 uno degli strumenti dei programmi del FMI e della Banca Mondiale volti all'Aggiustamento strutturale.\nDescrizione.\nLo Stand-By Arrangement (Accordo Stand-By) fu creato nel giugno 1952 per fornire finanziamenti ai Paesi richiedenti aiuto con problemi di bilancia dei pagamenti. L'ASB \u00e8 stato sovente utilizzato dai Paesi membri ed \u00e8 il principale strumento di prestito del Fondo Monetario Internazionale (FMI), specialmente per i Paesi emergenti sul mercato. Dopo una significativa interruzione di questo tipo di aiuto, la crisi finanziaria del 2008 ha comportato la richiesta da parte di un numero significativo di Paesi di questo tipo di assistenza. Il tasso di interesse \u00e8 normalmente pi\u00f9 vantaggioso di quelli offerti dal mercato privato. Nel 2009 il Fondo Monetario ha migliorato l'Accordo per essere pi\u00f9 flessibile e rispondente alle necessit\u00e0 dei Paesi membri. Allo stesso tempo, i limiti di prestito sono stati raddoppiati e sono state rese disponibili maggiori anticipazioni finanziarie. In generale, le condizioni sono state snellite e semplificate.\nPaesi beneficiari.\nDiversi Paesi hanno ricevuto aiuti attraverso l'Accordo Stand-By durante la Crisi finanziaria globale del 2008-2012 tra i quali l'Ungheria, l'Islanda e la Grecia.\nCritiche.\nPer lungo tempo, i programmi di aggiustamento strutturale sono stati criticati in quanto l'aiuto finanziario \u00e8 subordinato ad una richiesta di austerit\u00e0 ritenuta eccessiva. Tali critiche sono state meno pronunciate negli anni recenti, segnatamente dal 2009, quando le politiche dell'Accordo Stand-By del Fondo Mondiale Internazionale sono state modificate per essere maggiormente rispondenti alle necessit\u00e0 dei Paesi richiedenti. Una eccezione \u00e8 forse la Grecia, che \u00e8 stata vicina ad una crisi del debito sovrano nel 2010 e nel 2011. I risultanti pronunciati tagli alla spesa pubblica hanno provocato proteste di massa e disordini. In questo caso le critiche sono state sempre pi\u00f9 dirette ai requisiti di appartenenza richiesti ai Paesi alla Zona Euro piuttosto che all'accordo Stand-By del Fondo Mondiale Internazionale."}
{"id": "4170050", "revid": "125022317", "url": "https://it.wikipedia.org/wiki?curid=4170050", "title": "Femme Fatales - Sesso e crimini", "text": "Femme Fatales - Sesso e crimini (\"Femme Fatales\") \u00e8 una serie televisiva antologica statunitense basata sull'omonima rivista per soli uomini e prodotta da Cinemax.\nTrama.\nProtagoniste sono donne sexy, potenti e pericolose ispirate e nello stile della tradizione di racconti pulp, film noir e romanzi a fumetti. La mezz'ora di programma presenta storie ispirate a classici noir come \"La fiamma del peccato\" e \"Pulp Fiction\" e a serie TV classiche thriller come \"Ai confini della realt\u00e0\". In ciascun episodio, non collegato agli altri, le donne trovano uno straordinario modo di affrontare i loro problemi, incanalando il loro istinto di sopravvivenza e facendo emergere la loro astuzia interiore. Ogni episodio \u00e8 introdotto da un ospite misterioso ed enigmatico, Lilith, interpretata da Tanit Phoenix, ed \u00e8 formato da un diverso cast e da una diversa trama, alcune delle quali si intrecciano come parte della mitologia generale della serie."}
{"id": "4170052", "revid": "767487", "url": "https://it.wikipedia.org/wiki?curid=4170052", "title": "The Life Story of David Lloyd George", "text": "The Life Story of David Lloyd George \u00e8 un film muto del 1918 diretto da Maurice Elvey.\nProduzione.\nIl film fu prodotto dall'Ideal Film Company.\nDistribuzione.\nI diritti di distribuzione erano detenuti dalla stessa casa di produzione, l'Ideal Film Company. Il film fu ritirato dal mercato poco prima della sua distribuzione nel 1918 per ragioni politiche.\nCreduto a lungo un film perduto, fu ritrovato negli archivi della famiglia Lloyd George nel 1994."}
{"id": "4170054", "revid": "326822", "url": "https://it.wikipedia.org/wiki?curid=4170054", "title": "Il mondo dei Thornberry", "text": ""}
{"id": "4170057", "revid": "86599", "url": "https://it.wikipedia.org/wiki?curid=4170057", "title": "Wolfgang Ries", "text": "Compie le proprie osservazioni dall'osservatorio provato Seng ad Altschwendt nell'Alta Austria.\nIl Minor Planet Center gli accredita la scoperta di ottantatr\u00e9 asteroidi, effettuate tra il 2004 e il 2009.\nGli \u00e8 stato dedicato l'asteroide 266887 Wolfgangries ."}
{"id": "4170058", "revid": "86599", "url": "https://it.wikipedia.org/wiki?curid=4170058", "title": "128586 Jeremias", "text": "128586 Jeremias \u00e8 un asteroide della fascia principale. Scoperto nel 2004, presenta un'orbita caratterizzata da un semiasse maggiore pari a 3,1559251\u00a0UA e da un'eccentricit\u00e0 di 0,0970650, inclinata di 14,83960\u00b0 rispetto all'eclittica."}
{"id": "4170060", "revid": "287204", "url": "https://it.wikipedia.org/wiki?curid=4170060", "title": "123860 Davederrick", "text": "123860 Davederrick \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 3,0507021\u00a0UA e da un'eccentricit\u00e0 di 0,0946790, inclinata di 9,75216\u00b0 rispetto all'eclittica.\nL'asteroide \u00e8 dedicato all'astrofilo statunitense David Derrick."}
{"id": "4170061", "revid": "112439365", "url": "https://it.wikipedia.org/wiki?curid=4170061", "title": "Episodi di Femme Fatales - Sesso e crimini (prima stagione)", "text": ""}
{"id": "4170066", "revid": "47767", "url": "https://it.wikipedia.org/wiki?curid=4170066", "title": "Mareta", "text": ""}
{"id": "4170067", "revid": "1573940", "url": "https://it.wikipedia.org/wiki?curid=4170067", "title": "Pseudonaja textilis", "text": "Il serpente bruno orientale (Pseudonaja textilis ()), spesso indicato come serpente bruno comune, \u00e8 un serpente della famiglia Elapidae, diffuso in Australia e Papua Nuova Guinea.\nQuesto serpente \u00e8 considerato il secondo serpente pi\u00f9 velenoso della terra in base al valore LD50 ipodermico misurato nei topi. A causa della sua presenza nelle periferie \u00e8 il serpente responsabile del maggior numero di decessi in Australia.\nDescrizione.\nNegli adulti la colorazione \u00e8 molto variabile. Mentre di solito \u00e8 di una tonalit\u00e0 di marrone uniforme, pu\u00f2 avere diverse varianti tra cui a macchie e a fasce, con una gamma da un colore fulvo molto chiaro fino al nero, tra cui arancio, argento, giallo e grigio. I giovani possono essere fasciati e hanno la testa nera, con una banda pi\u00f9 chiara sulle spalle, la nuca nera, e numerose macchie rosso-marrone sul ventre.\nQuesta specie ha una lunghezza media di 1,5-1,8 m e raramente supera i 2 m. Questi serpenti sono spesso confusi con il serpente bruno reale (\"Pseudechis australis\"), condividendone gli stessi habitat in molte zone."}
{"id": "4170068", "revid": "1546219", "url": "https://it.wikipedia.org/wiki?curid=4170068", "title": "Stanghe", "text": ""}
{"id": "4170069", "revid": "28592", "url": "https://it.wikipedia.org/wiki?curid=4170069", "title": "Matr\u00eb\u0161ka", "text": ""}
{"id": "4170070", "revid": "86599", "url": "https://it.wikipedia.org/wiki?curid=4170070", "title": "Lawrence H. Wasserman", "text": "Il Minor Planet Center gli accredita la scoperta di duecentocinquanta asteroidi, effettuate tra il 2000 e il 2016, in parte in collaborazione con altri astronomi: Marc W. Buie, James Elliot, Jessica Lovering, Robert L. Millis, E. L. Ryan e David E. Trilling.\nGli \u00e8 stato dedicato l'asteroide 2660 Wasserman."}
{"id": "4170075", "revid": "287204", "url": "https://it.wikipedia.org/wiki?curid=4170075", "title": "124192 Moletai", "text": "124192 Moletai \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,1584909\u00a0UA e da un'eccentricit\u00e0 di 0,2819712, inclinata di 5,81226\u00b0 rispetto all'eclittica.\nL'asteroide \u00e8 dedicato all'omonima cittadina lituana a nord di Vilnius."}
{"id": "4170077", "revid": "28592", "url": "https://it.wikipedia.org/wiki?curid=4170077", "title": "Stanghe (Racines)", "text": ""}
{"id": "4170082", "revid": "466539", "url": "https://it.wikipedia.org/wiki?curid=4170082", "title": "Rio Rita (musical)", "text": "Rio Rita \u00e8 un musical statunitense, che debutt\u00f2 a Broadway il 2 febbraio 1927 allo Ziegfeld Theatre con la regia di John Harwood. Pass\u00f2 poi, dal 26 dicembre 1927 al Lyric Theatre e quindi, dal 12 marzo 1928, al Majestic Theatre. L'ultima delle 494 repliche fu tenuta il 7 aprile 1928.\nIl libretto era di Guy Bolton e Fred Thompson, le parole di Joseph McCarthy. La musica di Harry Tierney, fu orchestrata da Frank Parry e diretta da Oscar Bradley.\nIl cast.\nLa sera della prima, nel cast figurano i seguenti artisti:\nLe canzoni.\nMusica di Harry Tierney, parole di Joseph McCarthy"}
{"id": "4170087", "revid": "1543377", "url": "https://it.wikipedia.org/wiki?curid=4170087", "title": "Convocazioni al campionato europeo di pallavolo femminile Under-19 2012", "text": "Elenco delle giocatrici convocate per il campionato europeo juniores 2012."}
{"id": "4170093", "revid": "1272592", "url": "https://it.wikipedia.org/wiki?curid=4170093", "title": "Bas Lammers", "text": "Tra i piloti pi\u00f9 anziani in attivit\u00e0 della specialit\u00e0, ha vinto numerose gare e titoli internazionali, tra cui la Coppa del Mondo CIK-FIA KZ1 vinta nel 2010 e nel 2012, CIK-FIA European Championship KZ1 2009 e\nil titolo Europeo 100 Formula A nel 2003. e il WSK Final Cup 2011. Corre per la ceca Praga Kart, che fa parte del Gruppo IPK."}
{"id": "4170096", "revid": "2166030", "url": "https://it.wikipedia.org/wiki?curid=4170096", "title": "Liceo Galatasaray", "text": "Il Liceo Galatasaray (in turco: \"Galatasaray Lisesi\", in francese: \"Lyc\u00e9e de Galataseray\") \u00e8 il pi\u00f9 antico e uno dei pi\u00f9 prestigiosi licei della Turchia. Ha sede a Istanbul nel quartiere di Galata.\nStoria.\nScuola imperiale del palazzo di Galata.\nIl liceo fu fondato nel 1481 dal sultano Bayezid II come \"Galata Saray\u0131 Enderun-u H\u00fcmayunu\" o \"Galata Saray -I Humayun Mektebi\" (Scuola imperiale del palazzo di Galata), con il compito di formare i quadri destinati all'amministrazione dell'Impero Ottomano.\nIn quest'epoca l\u2019\"enderun\", o scuola di corte, era un vasto complesso edificato nei giardini del Palazzo, che comprendeva le aule e una biblioteca.\nLe persone addette a questa scuola, che istruivano anche le personalit\u00e0 importanti dell'amministrazione ottomana, in primo luogo lo stesso sultano, ricevevano la loro educazione, dal 1481 al 1715, alla scuola imperiale di Galatasaray.\nLa disciplina e l'educazione erano gli obiettivi del liceo. In particolare l'educazione vi era pi\u00f9 estesa che nelle madrase. Gli allievi studiavano le scienze, le arti e le lingue (specialmente arabo, persiano e turco. Molti ministri (visir), primi ministri (gran visir), generali, prefetti e altri alti funzionari dell'Impero erano diplomati a Galataseray.\nIl nome \"Galatasaray\" significa \"palazzo di Galata\" e deriva dal fatto che la scuola si trova nel quartiere di Galata, la cittadella medievale genovese allora esistente a nord del Corno d'Oro.\nTanzimat.\nIn seguito alla visita all'Esposizione universale di Parigi del 1867, il sultano Abdulaziz decise di riformare la scuola imperiale. Nel 1868 la scuola fu ribattezzata \"liceo imperiale di Galatasaray\" (\"Mekteb-i Sultani\"). La scuola divenne il simbolo delle riforme (Tanzimat) che portarono ad un'occidentalizzazione dell'Impero ottomano. La riforma dell'istruzione era funzionale a creare i quadri che avrebbero messo in pratica le riforme giuridiche, economiche, politiche e sociali. I programmi erano ispirati a quelli dei licei francesi. Accanto agli allievi musulmani, sedevano quelli cattolici, ortodossi, ebrei.\nGli studenti entravano nella scuola fra i 9 e i 12 anni, e secondo il loro livello di conoscenza del francese e del turco, erano indirizzati nelle classi preparatorie. Nel 1908 la durata di ciascuno dei cicli di insegnamento (primario, medio inferiore, medio superiore) fu portato a tre anni, per un totale di nove anni di studio. Inoltre furono istituiti corsi facoltativi di persiano, arabo, italiano, latino, greco, armeno, accanto a lezioni di pianoforte e di violino.\nRepubblica turca.\nNel 1924 l'istituto prese il nome di \"Liceo Galatasaray\". Venne revocato l'obbligo di parlare francese durante la ricreazione e i corsi delle materie umanistiche cominciarono ad essere impartiti in turco. Dal 1965 sono state ammesse anche le ragazze.\nDavanti al suo ingresso, dal 1990, tutti i sabati manifestano le madri dei \"desaparecidos\" causati dalla dittatura militare che ebbe luogo in Turchia con il golpe del 1980.\nInsegnamento.\nL'accesso alla scuola \u00e8 aperto a studenti con un punteggio nazionale molto elevato. \nLe materie scientifiche sono insegnate in francese da professori francesi, mentre le materie umanistiche sono insegnate in turco da professori turchi.\nL'inglese e l'italiano vengono insegnati come seconde lingue. Viene dato anche un accenno alla lingua turco-ottomana, al persiano e all'arabo nelle classi di letteratura e religione, cos\u00ec come al latino e greco nei corsi di francese.\nI corsi sono i seguenti:\nNel 2003 sono stati inglobati, nel primo corso di 8 anni, la scuola elementare e la scuola secondaria di primo grado oltre al corso preparatorio in lingua francese.\nSport e societ\u00e0.\nIl Galatasaray SK, che ha vinto la Coppa UEFA di calcio nel 2000, venne costituito in questa scuola con giocatori scelti esclusivamente fra gli alunni della scuola.\nIl liceo Galatasaray \u00e8 una delle istituzioni pi\u00f9 importanti della comunit\u00e0 Galatasaray, come l'Universit\u00e0 Galatasaray e il Galatasaray Sports Club."}
{"id": "4170101", "revid": "599013", "url": "https://it.wikipedia.org/wiki?curid=4170101", "title": "Gen\u0101dijs \u0160itiks", "text": "Carriera.\nNazionale.\nNel 1992 ha collezionato 4 presenze in nazionale, giocando i primi 4 incontri della rinata selezione lettone."}
{"id": "4170107", "revid": "181699", "url": "https://it.wikipedia.org/wiki?curid=4170107", "title": "Tian Thala", "text": "Usurp\u00f2 il trono dopo la morte del predecessore Surigna Vongsa, del quale era stato primo ministro. Parte delle informazioni relative al suo regno provengono dalle missioni dei gesuiti italiani presenti nel paese, che erano state ammesse a Lan Xang per la prima volta da Surigna Vongsa. I resoconti dei missionari si limitarono per\u00f2 a descrivere principalmente gli aspetti religiosi della vita del paese.\nLe cronache indocinesi che lo menzionano provengono dagli antichi annali di Lan Xang, di Ayutthaya e di Birmania, che differiscono tra loro. Gli annali di Lan Xang furono tradotti in altre lingue ed interpretati in diversi modi, dando luogo a controversie sull'attendibilit\u00e0 dei riferimenti storici. La principale tra le critiche che determinarono il cambiamento del testo originale, fu dettata dalla convinzione che molti degli avvenimenti storici fossero stati omessi o distorti nell'edizione originale a maggior gloria del regno.\nBiografia.\nTian Thala nacque da una famiglia nobile che non era imparentata con la casa reale. Si associ\u00f2 con il clan dell'aristocrazia che aveva favorito l'ascesa al trono di Surigna Vongsa e scal\u00f2 i gradini delle gerarchie fino ad essere nominato primo ministro con il titolo Phagna Mueang Chandra. Il sovrano gli affid\u00f2 la responsabilit\u00e0 di gestire le turbolente province meridionali. Surigna Vongsa mor\u00ec nel 1690 (secondo alcune fonti nel 1695), non aveva eredi, dopo che il figlio era stato giustiziato, e i suoi due nipoti erano ancora bambini. Approfitt\u00f2 della situazione Phagna Mueang Chandra, usurp\u00f2 il trono e gli succedette con il nome regale Tian Thala.\nSia la popolazione che varie fazioni della nobilt\u00e0 non perdonarono a Tian Thala di aver usurpato il trono, e riemersero drammaticamente gli antichi conflitti interni alla corte di Vientiane che Surigna Vongsa era riuscito ad appianare. Le lotte di tali fazioni, dei vari rami della casa reale e dei governatori delle province non sarebbero pi\u00f9 cessate ed avrebbero portato al frazionamento di Lan Xang nel 1707.\nNel tentativo di legittimare il proprio potere, Tian Thala chiese in sposa la figlia di Surigna, la principessa Sumangala, dopo che probabilmente ne aveva fatto uccidere il marito. Sumangala, che aveva gi\u00e0 un figlio ed era incinta del secondo, rifiut\u00f2 l'offerta dell'usurpatore. Tian Thala si infuri\u00f2 e progett\u00f2 di ucciderla, ma la principessa fugg\u00ec imbarcandosi sul Mekong. La durezza con cui persegu\u00ec gli oppositori costrinse i nipoti di Surigna Vongsa, i principi Kitsarat e Inthason, a rifugiarsi a Luang Prabang. Nel 1707, il primo avrebbe fondato il Regno di Luang Prabang, nato dalla disgregazione di Lan Xang, mentre Inthason ne sarebbe diventato il terzo sovrano.\nSecondo alcune fonti, il primogenito di Sumangala principe Ong Lo, legittimo pretendente al trono, avrebbe in seguito espugnato Vientiane alla testa di un esercito. Avrebbe catturato e fatto giustiziare Tian Thala pochi mesi dopo che aveva usurpato il trono e si sarebbe fatto incoronare re. Avrebbe regnato quattro anni per essere poi essere deposto e ucciso da Nan Tharat, il cui nonno era Viksai, predecessore di Surigna Vongsa.\nSecondo altre fonti Tian Thala regn\u00f2 fino al 1695. Nel 1694 aveva sposato l'altra figlia di Surigna Vongsa, la principessa Kumari, e l'anno seguente sarebbe stato deposto da Nan Tharat, principe reale che governava una provincia del regno. Secondo tali fonti, Tian Thala mor\u00ec suicida nel 1696."}
{"id": "4170109", "revid": "125132881", "url": "https://it.wikipedia.org/wiki?curid=4170109", "title": "Fleetwood Town Football Club", "text": "Il Fleetwood Town Football Club, meglio noto come Fleetwood Town, \u00e8 una societ\u00e0 calcistica inglese con sede a Fleetwood, citt\u00e0 del Lancashire. Attualmente milita in Football League One.\nStoria.\nIl club \u00e8 stato fondato nel 1908.\nHa giocato nella Lancashire Combination, lega in cui nelle stagioni 1933-1934 e 1934-1935 ha conquistato due secondi posti e che ha invece vinto nella stagione 1923-1924.\nNella stagione 1984-1985 \u00e8 stato finalista perdente in FA Vase, mentre nella stagione 1987-1988 ha vinto la First Division della Northern Premier League (settima divisione).\nTra il 2004 ed il 2014 il club ha conquistato sei promozioni nel corso di dieci stagioni, salendo dalla nona alla terza divisione inglese; le prime due promozioni sono arrivate nelle stagioni 2004-2005 con la vittoria della North West Counties Football League Premier Division e nella stagione 2005-2006 con un secondo posto in classifica nella First Division della Northern Premier League. Nella stagione 2007-2008 il club ha invece vinto la Northern Premier League, venendo cos\u00ec promosso in National League North (sesta divisione), categoria nella quale ha conquistato un secondo posto in classifica (ed una promozione grazie alla vittoria dei play-off) nel campionato 2009-2010. Nella stagione 2010-2011 ha conquistato un quinto posto in classifica nel campionato di Conference League Premier (quinta divisione e pi\u00f9 alto livello calcistico inglese al di fuori della Football League), mentre nella stagione seguente ha vinto il campionato, grazie anche alle 31 reti di Jamie Vardy (capocannoniere del torneo, che in seguito sarebbe anche stato capocannoniere della prima divisione inglese nonch\u00e9 un membro della nazionale inglese). Nella Football League Two 2012-2013 il club si piazza invece al tredicesimo posto in classifica, a 9 punti di distanza sia dai play-off che dalla zona retrocessione, mentre nel campionato successivo si piazza al quarto posto in classifica e vince i play-off, conquistando cos\u00ec la promozione in terza divisione. In questa stagione raggiunge inoltre la semifinale del Football League Trophy, risultato che in seguito eguaglia nell'edizione 2015-2016 della medesima manifestazione.\nStadio.\nLo stadio dove la squadra gioca le sue partite interne \u00e8 l'Highbury Stadium di Fleetwood che ha una capacit\u00e0 di spettatori.\nRivalit\u00e0.\nI tifosi non hanno dei rivali permanenti, spesso scelgono le squadre pi\u00f9 vicine del campionato come rivali."}
{"id": "4170111", "revid": "307923", "url": "https://it.wikipedia.org/wiki?curid=4170111", "title": "Episodi di Femme Fatales - Sesso e crimini (seconda stagione)", "text": ""}
{"id": "4170116", "revid": "479120", "url": "https://it.wikipedia.org/wiki?curid=4170116", "title": "Patrick Wiggins (astronomo)", "text": "Lasciata l'aeronautica, ha successivamente lavorato al Planetarium di Hansen in Utah e quindi al dipartimento di fisica e astronomia all'Universit\u00e0 dello Utah. Volontario per la NASA dal 2001, \u00e8 uno dei fondatori dell'osservatorio di Stansbury Park nello Utah.\nIl Minor Planet Center gli accredita la scoperta di cinque asteroidi, effettuate tra il 1999 e il 2008, di cui due in collaborazione con Holly Phaneuf.\nHa inoltre scoperto o coscoperto sei supernovae.\nGli \u00e8 stato dedicato l'asteroide 4099 Wiggins."}
{"id": "4170120", "revid": "767487", "url": "https://it.wikipedia.org/wiki?curid=4170120", "title": "Bicucullina", "text": "La bicucullina \u00e8 una sostanza organica identificata nel 1932 in un estratto di \"Dicentra cucullaria\". \u00c8 un antagonista del recettore GABA A (si lega alla subunit\u00e0 \u03b2)."}
{"id": "4170123", "revid": "212348", "url": "https://it.wikipedia.org/wiki?curid=4170123", "title": "Agrippina (film 1910)", "text": ""}
{"id": "4170135", "revid": "94902", "url": "https://it.wikipedia.org/wiki?curid=4170135", "title": "Malattia del legionario", "text": ""}
{"id": "4170138", "revid": "6923", "url": "https://it.wikipedia.org/wiki?curid=4170138", "title": "Chiesa di San Tommaso Apostolo (Acquanegra sul Chiese)", "text": "La chiesa di San Tommaso Apostolo \u00e8 un edificio religioso situato nel centro storico di Acquanegra sul Chiese, in provincia di Mantova.\nLa chiesa, che ha la funzione di parrocchiale, \u00e8 a tre navate, con un'ampiezza per la popolazione pi\u00f9 che sufficiente. La torre campanaria che s'innalza aderente a questa chiesa verso nord \u00e8 invece un bel monumento tardo-medievale o rinascimentale. L'edificio sacro \u00e8 quanto rimane dell'abbazia benedettina di San Tommaso Apostolo, di origine medievale, che probabilmente dipendeva direttamente dall'abbazia di Leno.\nArchitettura.\nL'edificio \u00e8 una chiesa monastica romanica. Buona parte dei muri perimetrali sono originali, ma la facciata, le cappelle laterali, il campanile e la zona absidale sono frutto di rielaborazioni successive.\nLa chiesa, pertanto, presenta un interno e un esterno particolarmente modificati rispetto alla \"facies\" dell'epoca di costruzione. I muri esterni delineavano un edificio a mattoni con spesse giunture. Lesene e archetti pensili, con peducci a goccia, sottolineavano le nervature e le cornici. La muratura, non sempre ben leggibile, presentava interventi di \"opus spicatum\". Probabilmente le absidi erano tre, e quella maggiore era illuminata da tre monofore. Invece la navata centrale era resa luminosa da otto monofore, quattro per lato.\nAlcuni elementi esterni sono stati confrontati con le chiese di S. Fiorentino a Nuvolato (Quistello), di S. Lorenzo a Pegognaga, di S. Benedetto a Gonzaga; pertanto l'edificio romanico di Acquanegra potrebbe essere vicino a quella serie di luoghi di culto romanici mantovani, nati durante la stagione della Riforma gregoriana sostenuta da Matilde di Canossa \u2013 fine XI \u2013 inizio XII secolo -.\nL'interno \u00e8 a croce latina, a tre navate, con un transetto sporgente. Le attuali volte, per\u00f2, costruite successivamente, impediscono la lettura dell'ambiente nel suo aspetto antico. Il tetto, molto probabilmente, era a capriate decorate, con mensole d'appoggio, ancora visibili nel sottotetto. La navata centrale comunica con quelle laterali attraverso archi, retti da pilastri in cotto, costruiti a sacco, che poggiano su elementi marmorei e sono coronati da capitelli a cubo scantonato. Alla crociera sono poi quattro arconi, che si aprono sull'abside, sulla navata e sul transetto; quelli che immettono nel transetto risultano pi\u00f9 bassi degli altri. Elementi della cripta sono visibili attraverso l'accesso, collocato a sinistra, presso l'unico pilastro poligonale. L'edificio, orientato, per le caratteristiche evidenziate \u00e8 databile alla fine del secolo XI: una datazione che collima con la documentazione scritta sul monastero.\nIl profondo presbiterio e il largo transetto rivelano, inoltre, la funzione di chiesa per i monaci che San Tommaso ospitava, e il complesso abbaziale, quasi sicuramente, si sviluppava sul lato meridionale dell'attuale edificio. Nel presbiterio era ospitato il coro e al mattino si salutava il sole, simbolo di Cristo. In quell'ambiente dominava la luce perch\u00e9 l\u00ec era simboleggiata la Gerusalemme Celeste. \nNella navata, invece, la luce alta conduceva dalla penombra della dimensione terrena all'estatica considerazione del divino, simbolicamente collocato sulla parte superiore. Sulle pareti si ponevano \"exempla\", storie, immagini che servissero a vivere bene la propria vocazione in questa lontananza dal paradiso celeste, per meritarlo.\nCos\u00ec l'edificio di Acquanegra dopo la sua edificazione fu subito decorato.\nAffreschi.\nIconografia.\nLe figure rappresentate nella navata sono quarantaquattro. Attraverso l'analisi dei nomi scritti accanto ad esse o attraverso l'identificazione dei versetti biblici scritti sui cartigli che esse mostrano, \u00e8 stato possibile identificare i seguenti personaggi: Malachia, Sofonia, Nahum, Michea, Giuda Maccabeo, Giuditta. Si \u00e8 inoltre notato che la loro collocazione in serie segue la sequenza dei testi biblici. Allo stato attuale degli studi si pu\u00f2, pertanto, legittimamente ipotizzare che le figure sulle pareti della navata rappresentino, in ordine, i testi dell'Antico Testamento.\nNella narrazione continua, sopra gli archi della parete sinistra, per chi entra, \u00e8 rappresentata la storia del leone di San Girolamo, accusato ingiustamente di aver mangiato un asino ad esso affidato. Sopra gli archi della parete di destra, per chi entra, \u00e8 raffigurata la storia di Balaam e l'asina. In controfacciata, \u00e8 raffigurato il Giudizio universale.\nSull'arco trionfale sono raffigurate, molto probabilmente, scene tratte dal Genesi: la creazione di Adamo ed Eva, la cacciata di Adamo ed Eva dal Paradiso Terrestre e il loro lavoro. Sull'arco esterno del presbiterio, il profeta Elia che viene rapito in cielo, e la salita al cielo di Enoc. Non sono identificabili le rappresentazioni sull'arco esterno e sul muro a nord del presbiterio.\nImpaginazione.\nLe immagini erano inscritte in spazi geometrici diversi \u2013 triangolari e quadrangolari per lo pi\u00f9 \u2013 e richiedevano tempi di osservazione differenti.\nIl \"regista\" ha scelto le greche, le fasce a meandri variopinti, per guidare gli occhi dell'osservatore, che vi trovava cos\u00ec un elemento unificatore, ma anche rivelatore di novit\u00e0, rispetto ai cicli di affreschi coevi. Le greche, difatti, per lo pi\u00f9 abitate, delimitavano le pareti e i registri di figure pi\u00f9 importanti, in verticale e in orizzontale, e creavano spazi illusivi nei quali far vivere figure e scene narrative.\nIn alto, nelle pareti della navata, egli vedeva figure a coppie, separate, ma anche illuminate, dalle monofore. Sul fondo bianco le figure apparivano sospese e, poich\u00e9 mancavano elementi architettonici, sembravano appartenere ad uno spazio divino. Venivano in mente, soprattutto per i piedi verticali e a punte, modelli ottoniani e bizantini. I personaggi raffigurati erano enormi, vestiti elegantemente, e tenevano rotoli su cui si leggevano versetti biblici, a lettere rosse. A fianco delle figure il lettore medievale poteva leggere i loro nomi e scoprire che erano i libri dell'Antico Testamento, esposti in serie come davvero in una biblioteca.\nL'attenzione del visitatore, a questo punto, si spostava sul registro sottostante, ove le terne di figure, di formato pi\u00f9 piccolo di quelle superiori, erano delineate e incorniciate da un loggiato, a colonne variopinte. Le \"figure stanti\", qui, apparivano come una \"frons scenae\" del tardo impero, che dava ad esse autorit\u00e0 ed immediatezza. Infatti le colonne colorate ritmavano e presentavano i restanti personaggi che raffiguravano i libri dell'Antico Testamento. \nLe figure, con i piedi orizzontali, stavano su di un pavimento giallo-oro, mentre avevano dietro uno sfondo bianco, che le spingeva ulteriormente in avanti, a colloquio diretto con l'osservatore. Anche loro avevano scritto, a fianco, i nomi e recavano in mano 'volumin\u00e0 simili a quelli del registro superiore, su cui erano scritti, a lettere capitali rosse, versetti biblici. Senza dubbio si era colpiti dalla semplicit\u00e0 dell'impaginazione, ma anche dalla monumentalit\u00e0 della parata nel suo insieme.\nIn basso erano le storie, narrate per monaci o per visitatori colti: negli spicchi tra gli archi erano illustrati, in scene triangolari, episodi della vita di S. Gerolamo e di Balaam. In queste scene dominavano le figure, ma anche elementi architettonici e paesaggistici: loggiati, palazzi, alberi, colline.\nIl fedele capiva che, dopo il peccato di Adamo, che lo aveva colpito appena entrato, perch\u00e9 dipinto sull'arco trionfale, attraverso la Bibbia e gli exempla di S. Gerolamo e Balaam, poteva vivere bene il suo presente.\nIl visitatore medievale cominciava poi a leggere anche alcuni particolari della controfacciata. Era un Giudizio Universale, impaginato secondo le formule tradizionali.\nIn alto gli arcangeli, sotto la risurrezione dei corpi; ma era la figura di Cristo giudice, con a lato i santi e gli apostoli, che senza dubbio lo colpiva. Scendere con gli occhi significava vedere la fine dei tempi, quando i beati gioiranno e i dannati andranno all'inferno. Ancora pi\u00f9 in basso, all'altezza del suo sguardo, vedeva i patriarchi che nel loro seno ricevono le anime. Anche qui osservava colori caldi, iscrizioni ovunque tra registri, e rimaneva colpito nel vedere gruppi di persone a lui contemporanee: governanti, sacerdoti e soprattutto monaci.\nNegli spazi del rito \u2013 presbiterio, transetto e abside -, spazi pi\u00f9 direttamente legati ai monaci, le immagini erano strutturate ancora con il legame alto della greca, e sugli arconi erano collocate scene costruite su di un elemento centrale che aveva figure laterali: sia Elia ed Enoc, sia la scena sull'arco esterno del presbiterio, a ovest, erano impaginate in tal modo. \nI \"gemini victi\" \u2013 Adamo ed Eva \u2013 erano stati sostituiti dai \"gemini victores\" \u2013 Enoc ed Elia - nel Paradiso, e con questi ultimi si ricordavano anche le lotte contro le eresie. Ai fedeli colti venivano in mente le pressoch\u00e9 coeve lastre marmoree del duomo di Modena e di quello di Cremona, con Enoc ed Elia.\nIn queste scene dominavano braccia alzate in preghiera, ali di angeli, strutture circolari: tutto invitava i monaci alla contemplazione dei misteri e delle epifanie. Ovunque dominava la ieraticit\u00e0.\nCos\u00ec nella chiesa di Acquanegra erano presenti tutti gli elementi dei complessi decorativi di molti edifici sacri coevi. Storie tratte dalla Bibbia, \"exempla\", visioni, e il Giudizio\nUniversale. Senza dubbio, dato che era un edificio monastico, nella navata prevaleva un messaggio destinato ai fedeli, nella zona presbiteriale un messaggio destinato ai monaci. Di grande novit\u00e0 era il rilievo dato ai libri delle Sacre Scritture, che dominavano quasi per intero le pareti della navata.\nEsecuzione.\nGli affreschi romanici della chiesa abbaziale di San Tommaso ad Acquanegra sono ora solo parzialmente visibili: le cadute antiche di intonaco, l'inserimento delle volte, delle finestre, dell'organo e la stesura successiva di intonaco hanno reso frammentario l'insieme.\nNon si conoscono tracce antiche di decorazioni nella zona sotto le volte, del transetto e dell'abside; a parte pochi elementi decorativi, riemersi dopo il restauro del coro ligneo. Gli affreschi recuperati sono generalmente poveri di colore, perch\u00e9 gli interventi a secco, in buona parte, sono perduti, e dei colori si vede, per lo pi\u00f9, la preparazione o l'impronta.\nGli affreschi, per tecnica esecutiva e per colori, sono divisibili in due cicli: uno pi\u00f9 antico, sull'arco trionfale e sull'arco esterno del presbiterio, e un altro, immediatamente successivo e comprendente l'aula della navata centrale.\nIl primo ciclo \u00e8 caratterizzato da una tecnica esecutiva a secco, rapida, stesa direttamente sulla parete, senza segni guida, a parte i segni a compasso per le aureole. L'effetto \u00e8 di grande freschezza, ma la lettura risulta difficile perch\u00e9 gli affreschi sono ormai poco visibili, e non sempre \u00e8 agevole comprendere l'iconografia. Lo stile per\u00f2 \u00e8 lombardo, con evidenti arcaismi, e sono stati fatti confronti con gli affreschi del sacello di Santa Maria Maggiore di Summaga.\nL'altro ciclo della navata della chiesa, e della controfacciata, \u00e8 leggermente posteriore. \u00c8 caratterizzato da una stesura del colore a tratti a fresco, con abbondanti velature e rifiniture a secco. Il colore \u00e8 steso dopo che sono stati tracciati i disegni preparatori, di colore bruno. \u00c8 ricercata una evidente monumentalit\u00e0, e nella partizione dello spazio si cerca una profondit\u00e0 scalata. Gli elementi sono propri dello stile lombardo con influssi tedeschi e bizantini.\nLa costruzione delle figure e l'uso del colore, a campiture semplificate, nonch\u00e9 l'impaginazione, hanno fatto pensare a modelli come le Bibbie Atlantiche, prodotte nell'Italia Centrale, tra la fine del secolo XI e la prima met\u00e0 del successivo.\nSono inoltre stati fatti confronti con gli affreschi della Basilica benedettina di Sant'Angelo in Formis, di S. Pietro e S. Calocero a Civate, del battistero di Concordia Sagittaria, di S. Antonino a Piacenza, del refettorio di Nonantola, di S. Severo a Bardolino e della Parrocchiale di Fossacaprara a Casalmaggiore. I due cicli appaiono comunque riferirsi sempre al codice lombardo, e sono collocabili al primo quarto del secolo XII.\nLe figure che rappresentano i libri dell'Antico e del Nuovo Testamento potrebbero davvero essere state concepite imitando modelli romani, sia affreschi sia miniature. \nIl fatto che il cenobio non dipendesse dall'ordinario diocesano e le caratteristiche degli affreschi\u00a0\u2013 il ruolo centrale delle figure profetiche, le scene del Genesi, l'invito a leggere sulle pareti i versetti biblici e dalle pareti passare ai testi scritti, i modelli romani, tratti da affreschi o da miniature della Riforma - confermano che ad Acquanegra si viveva una stagione legata alla Riforma romana.\nProbabilmente influ\u00ec, su San Tommaso, la cultura del monastero del Polirone. Lo attesterebbe un manoscritto conservato a Oxford, del 1145. Questo codice contiene i libri XII-XX delle \"Antiquitates Iudaicae\" e il \"De Vetustate Iudaeorum\" di Giuseppe Flavio, testi molto importanti per la storia, considerata un utile strumento per comprendere le Sacre Scritture. Nel manoscritto \u00e8 usata una decorazione che utilizza i modelli di Polirone. Non \u00e8 sicuro che il codice sia stato copiato ad Acquanegra, che per\u00f2 probabilmente lo possedeva nel XIV secolo, come attesterebbe l\"'ex libris\" al f. 215v. Rimane certamente indicativo che l'unico manoscritto superstite dell'abbazia di San Tommaso contenga testi cos\u00ec importanti per la cultura monastica, e per di pi\u00f9 strettamente collegato con la produzione polironiana.\nAltro indizio di collegamenti con la cultura figurativa dell'abbazia benedettina di San Benedetto Po sarebbero le strette somiglianze esistenti tra gli affreschi di San Tommaso e le miniature di un maestro attivo a Polirone nel Salterio, ora conservato alla Biblioteca Comunale di Mantova, della fine del secolo XI, maestro che si sarebbe formato a Montecassino, o in uno \"atelier\" che ad esso si riferiva."}
{"id": "4170153", "revid": "767487", "url": "https://it.wikipedia.org/wiki?curid=4170153", "title": "Prisoner of War", "text": "Prisoner of War \u00e8 un film statunitense del 1954 diretto da Andrew Marton.\n\u00c8 un film di guerra ambientato durante la guerra di Corea con protagonisti Ronald Reagan, Steve Forrest e Dewey Martin.\nTrama.\nUn ufficiale americano si offre volontario per farsi catturare al fine di indagare sulle denunce di abusi contro i prigionieri di guerra americani in Corea del Nord nei campi di prigionia.\nProduzione.\nIl film, diretto da Andrew Marton su una sceneggiatura di Allen Rivkin, fu prodotto da Henry Berman per la Metro-Goldwyn-Mayer e girato nei Metro-Goldwyn-Mayer Studios a Culver City in California Il capitano Robert H. Wise, che fu prigioniero in un campo nemico durante la guerra di Corea, serv\u00ec come consulente tecnico del film.\nDistribuzione.\nIl film fu distribuito negli Stati Uniti dal 4 maggio 1954 al cinema dalla Metro-Goldwyn-Mayer.\nAlcune delle uscite internazionali sono state:\nPromozione.\nLa tagline \u00e8: \"THE NAKED TRUTH ABOUT LIFE IN THE P.O.W. CAMPS!\"."}
{"id": "4170164", "revid": "1543377", "url": "https://it.wikipedia.org/wiki?curid=4170164", "title": "Nan Tharat", "text": "Sal\u00ec il trono dopo avere deposto il predecessore, l'usurpatore Tian Thala. Buona parte delle informazioni relative al suo regno provengono dalle missioni dei gesuiti italiani presenti nel paese, che erano state ammesse a Lan Xang per la prima volta dallo zio Surigna Vongsa, il grande re che aveva preceduto Tian Thala e che aveva portato Lan Xang al massimo splendore. I resoconti dei missionari si limitarono per\u00f2 a descrivere principalmente gli aspetti religiosi della vita del paese.\nLe cronache indocinesi che lo menzionano provengono dagli antichi annali di Lan Xang, di Ayutthaya e di Birmania, che differiscono tra loro. Gli annali di Lan Xang furono tradotti in altre lingue ed interpretati in diversi modi, dando luogo a controversie sull'attendibilit\u00e0 dei riferimenti storici. La principale tra le critiche che determinarono il cambiamento del testo originale, fu dettata dalla convinzione che molti degli avvenimenti storici fossero stati omessi o distorti nell'edizione originale a maggior gloria del regno.\nBiografia.\nNan Tharat era nato con il titolo di principe Chao Phya Nandaratta ed era figlio del principe Bu, fuggito da Vientiane nel 1638 quando divenne re il cugino Surigna Vongsa. Il nuovo re aveva costretto alla fuga i fratelli ed i cugini temendo che tramassero per usurparne il trono. Surigna Vongsa mor\u00ec nel 1690 (secondo alcune fonti nel 1695), non aveva eredi, dopo che il figlio era stato giustiziato, e i suoi due nipoti erano ancora bambini. Approfitt\u00f2 della situazione Phya Muang Chandra, usurp\u00f2 il trono e gli succedette con il nome regale Tian Thala.\nSia la popolazione che varie fazioni della nobilt\u00e0 non perdonarono a Tian Thala di aver usurpato il trono, e riemersero drammaticamente gli antichi conflitti interni alla corte di Vientiane che Surigna Vongsa era riuscito ad appianare. Le lotte di tali fazioni e dei vari rami della casa reale non sarebbero pi\u00f9 cessate ed avrebbero portato al frazionamento di Lan Xang nel 1707.\nSecondo alcune fonti, il nipote di Surigna principe Ong Lo, legittimo pretendente al trono, avrebbe in seguito espugnato Vientiane alla testa di un esercito. Avrebbe catturato e fatto giustiziare Tian Thala pochi mesi dopo che aveva usurpato il trono e si sarebbe fatto incoronare re. Avrebbe regnato quattro anni per essere poi deposto e ucciso da Nan Tharat.\nSecondo altre fonti Tian Thala regn\u00f2 fino al 1695. Nel 1694 aveva sposato una figlia di Surigna Vongsa, la principessa Kumari, e l'anno seguente sarebbe stato deposto da Nan Tharat, che era stato fino ad allora governatore della Provincia di Nakhon. L'usurpatore Tian Thala mor\u00ec suicida nel 1696.\nDurante il regno di Nan Tharat si acuirono ulteriormente i conflitti interni all'aristocrazia di corte ed ai vari rami della casa reale. L'unico evento rilevante nel periodo in cui fu al potere, fu la guerra civile che pose fine al suo regno. Il suo parente Sadet Jaya Anga Hue, detto anche Sai Ong Hue, con l'aiuto di truppe vietnamite nel 1698 invase la capitale, cattur\u00f2 Nan Tharat e lo fece giustiziare. Sai Ong Hue era figlio del principe Somphu, cugino del padre di Nan Tharat e fratello maggiore di Surigna Vongsa. Somphu era a sua volta fuggito da Vientiane quando Surigna era diventato re e si era rifugiato a Hu\u1ebf, dove risiedeva la corte dei signori Nguyen, che controllavano il Vietnam centro meridionale. Somphu mor\u00ec a Hu\u1ebf nel 1688 ed il figlio crebbe alla corte dei Nguyen.\nI vietnamiti intendevano approfittare della debolezza del Regno di Lan Xang per estendere ad ovest la loro influenza. Finanziarono le operazioni militari di Sai Ong Hue, che sal\u00ec al trono con il nome regale Setthathirat II e tent\u00f2 invano di ricomporre i conflitti di corte. Sarebbe stato l'ultimo re di Lan Xang, che nel 1707 si frazion\u00f2. Si formarono i Regni di Luang Prabang e di Vientiane, quest'ultimo ebbe come primo sovrano lo stesso Setthathirat II.\nCon la morte di Nan Tharat, che non ebbe figli, si estinse la linea dinastica di re Viksai (regno dal 1637 al 1638). Quest'ultimo era il nonno di Nan Tharat e fratello di Ton Kham, il padre di Surigna Vongsa. Sarebbero stati i discendenti di Ton Kham i primi sovrani dei Regni di Luang Prabang, di Vientiane e di Champasak."}
{"id": "4170167", "revid": "46931", "url": "https://it.wikipedia.org/wiki?curid=4170167", "title": "Not as a Stranger", "text": ""}
{"id": "4170171", "revid": "122826586", "url": "https://it.wikipedia.org/wiki?curid=4170171", "title": "BlackBook", "text": "BlackBook \u00e8 una rivista statunitense di cultura e di attualit\u00e0, con una diffusione di circa 150 000 copie, pubblicata sei volte all'anno.\nOriginariamente, quando venne fondata nel 1996, la cadenza di uscita era trimestrale."}
{"id": "4170174", "revid": "46931", "url": "https://it.wikipedia.org/wiki?curid=4170174", "title": "The Teahouse of the August Moon", "text": ""}
{"id": "4170187", "revid": "21880", "url": "https://it.wikipedia.org/wiki?curid=4170187", "title": "Serpente bruno orientale", "text": ""}
{"id": "4170190", "revid": "367445", "url": "https://it.wikipedia.org/wiki?curid=4170190", "title": "Meta Knight", "text": " \u00e8 un personaggio immaginario della serie di videogiochi, \"Kirby\". Creato nel 1992 da Masahiro Sakurai, quale personaggio secondario della serie sviluppata dalla HAL Laboratory appare in quasi tutti i titoli della serie di \"Kirby\". Meta Knight \u00e8 un personaggio rilevante nella serie televisiva, \"Kirby\". \u00c8 inoltre apparso nella serie di videogiochi, \"Super Smash Bros.\"Sebbene la maggior parte dei videogiochi della serie siano a piattaforme bidimensionali, alcuni dei titoli con protagonista Kirby, presentano una grafica tridimensionale: uno di questi \u00e8 \"Kirby's Adventure Wii\" Meta knight \u00e8 inoltre comparso nell'ultimo titolo di Kirby, cio\u00e8 Kirby Star Allies come boss del secondo mondo.\nMeta Knight \u00e8 una creatura quasi sferica residente a nel pianeta Pop Star. Oltre a correre e saltare, \u00e8 in grado di trasformare in suo mantello in due grandi ali da pipistrello (potere che nella serie animata non verr\u00e0 mai mostrato), usare la sua sfavillante spada e creare potenti raggi laser. A partire da \"Kirby's Adventure\" esplicita, sia la sua natura di cavaliere che la sua lealt\u00e0, offrendo a Kirby una spada prima del loro duello, elemento che viene richiamato pure nella serie animata di Kirby nel 3\u00ba episodio. I suoi principali avversari non sono chiari: Meta Knight \u00e8 un personaggio misteriosissimo, ma si intuisce nei videogiochi esso \u00e8 stato posto come un rivale di Kirby, essendo entrambi grandi guerrieri. Tuttavia, nella serie animata, questa rivalit\u00e0 verr\u00e0 quasi completamente cancellata, salvo che nella terza puntata, in cui Meta Knight affronter\u00e0 Kirby in un duello per ordine di King Dedede, e la rimpiazzer\u00e0 con un rapporto tra i due paragonabile a quello che ha un maestro con il suo allievo. I suoi nemici, sono: \"King Dedede\", tutti i mostri, e, nella serie animata, ma non solo, anche il creatore di \"Tali e di Kirby\". Addirittura in \"Kirby Super Star Ultra\", capitolo: Meta Knight Revenge, a bordo della \"Halberd\", la sua nave bellica volante, tenta di distruggere la pacifica Dreamland, cosa che sar\u00e0 impedita da Kirby, che si infiltrer\u00e0 a bordo distruggendola e sconfiggendo Meta Knight.\nOrigine.\nNon \u00e8 chiaro quale origine abbia, ma dovrebbe appartenere alla stessa specie di Kirby; sotto la maschera metallica, infatti, il corpo \u00e8 tondo come, ma blu, con due splendenti occhi gialli. Nella serie animata di Kirby, Meta Knight racconta sia la sua storia che quella dello stesso Kirby. Stando alla serie animata, un cattivo di nome Enemy cre\u00f2 numerose e immense Legioni di Mostri per conquistare l'universo. A difesa giunse un esercito di combattenti, chiamati Guerrieri Stellari, che cercarono di respingerli. Dopo anni di guerra i Mostri trionfarono, mentre quasi tutti i Guerrieri Stellari morirono, tranne due: il sergente Cosmos, che compare nella serie animata nel 22\u00ba episodio, e Meta Knight. In seguito, Meta Knight, Sharp Knight ed Edge Knight si recarono al castello di King Dedede per tenere d'occhio i mostri, quando venne a sapere di un incidente successo alla Nightmare Enterprises, sede della societ\u00e0 di Enemy: un mostro che lui aveva creato, il pi\u00f9 potente che sia mai riuscito a creare e talmente potente che, al pieno dei suoi poteri, era in grado di distruggere Enemy. Il Mostro non rispondeva ai comandi ed era scappato dalla Nightmare Enterprises diventando un Guerriero Stellare destinato a vagare nello spazio per duecento anni, tempo in cui sarebbe cresciuto, essendo al momento un \"neonato\" e consapevole che avrebbe saputo ottenere il massimo dai suoi poteri. Fatto sta che la sua astronave era precipitata ai piedi del castello di King Dedede, il quale ha iniziato a comprare mostri da Enemy per distruggere il piccolo Guerriero Stellare di nome Kirby.\nNei videogiochi, invece, non si hanno informazioni circa la sua origine, e il suo unico scopo \u00e8 diventare sempre pi\u00f9 forte nel combattimento. Il suo carattere, rispetto alla serie animata, cambia molto: non si sa se Kirby sia suo nemico, alleato o semplicemente rivale: in alcune occasioni lo aiuta, in altre lo ostacola, e in altre ancora tenta addirittura di conquistare Dreamland.\nVoce.\nMeta Knight non parla quasi mai nei videogiochi, a meno che non si tratti di scritte senza audio o di brevi frasi nella serie \"Super Smash Bros\". Nella serie animata, in qualsiasi lingua, la sua voce \u00e8 cupa e misteriosa, a sottolineare la sua personalit\u00e0. Inoltre, parla solo quando sa perfettamente cosa dire e, spesso, le sue frasi sono filosofiche e oscure a tal punto da essere capite a stento.\nCaratteristiche.\nMeta Knight \u00e8 famoso per la sua maschera color acciaio e il suo intrigante mantello viola in grado di tramutare in ali da pipistrello del medesimo colore e in diversi videogiochi. Non \u00e8 molto alto ed \u00e8 di colore blu, indossa guanti bianchi, una grande testa che occupa quasi tutto il corpo, della scarpe viola e due spalliere nere con una \"M\" disegnata in viola chiaro sopra quella sinistra, mentre ai tempi in cui era un Guerriero Stellare vi era una stella d'oro. Inoltre, senza la sua maschera, \u00e8 identico a Kirby, ma di colore blu. La sua spada, chiamata Galaxia, \u00e8 la pi\u00f9 potente spada dell'universo ed \u00e8 dotata di enormi poteri, tra i quali quella di parlare e di poter essere impugnata solo da Guerrieri Stellari di nobile animo. Galaxia \u00e8 stata rubata da un mostro e nascosta in una caverna. Meta Knight e Garlude volevano sottrargliela, ma il mostro li ha attaccati e Garlude \u00e8 caduta in battaglia, mentre Meta Knight \u00e8 fuggito con la spada.\nPersonalit\u00e0.\nMeta Knight ha un comportamento nobile con gli avversari, con lo scopo di diventare in futuro il pi\u00f9 grande paladino della giustizia e guerriero dell'universo, anche se \u00e8 a conoscenza che quello \u00e8 il destino del suo amico/rivale Kirby; ci\u00f2 nonostante riesce a diventare il secondo pi\u00f9 potente guerriero dell'universo: in \"Kirby Super Star Ultra\", Meta Knight esprime il desiderio di combattere con il Guerriero Pi\u00f9 Forte dell'Universo, Galacta Knight, e, grazie alla sua abilit\u00e0 riesce a batterlo.\nAbilit\u00e0.\nMeta Knight in \"Kirby Super Star Ultra\" diventa il Pi\u00f9 Forte Guerriero della Galassia. In Super Star Ultra utilizza il Mach Tornado, una sua tecnica particolare, con la quale lui inizia a roteare su se stesso trasformandosi in un tornado, e il Meta Scatto, grazie al quale diventa pi\u00f9 veloce, e pu\u00f2 curarsi da solo. Un'altra \u00e8 il Raggio Spada, un potente fendente laser che riesce a produrre dalla spada.\nAltre apparizioni.\nMeta Knight \u00e8 presente come personaggio utilizzabile nel gioco per Nintendo Wii \"Super Smash Bros. Brawl\", in \"Super Smash Bros. per Nintendo 3DS e Wii U\" e in \"Super Smash Bros. Ultimate\". Compare anche nella serie animata Kirby, trasmessa in Italia da Italia 1. Si rese anche possibile scaricare da Wii Shop della console Wii un canale dove la serie animata era rimasta visibile fino a dicembre 2011. Venne aggiunta una puntata ogni luned\u00ec e gioved\u00ec con il nome Canale TV Kirby. In Italia sono stati trasmessi solo 51 episodi, nonostante la serie ne abbia cento, ma dal 2014 su K2 la serie \u00e8 andata avanti a partire dall'episodio 52.\nAccoglienza.\nIGN ha descritto Meta Knight come \"uno dei personaggi pi\u00f9 enigmatici\" della serie, indicandolo tra i dieci spadaccini preferiti della storia dei videogiochi. Ha inoltre affermato che, sebbene una volta fosse \"un semplice cattivo\" nella serie, \"il suo aspetto diabolicamente freddo lo distingueva dagli altri\". GamesRadar ha classificato Meta Knight al dodicesimo posto nella lista dei \"Cattivi dei videogiochi pi\u00f9 incompresi\", e nella lista \"I 7 personaggi pi\u00f9 tosti dei giochi\", dicendo: \"Grazie al suo atteggiamento serio e minaccioso e al suo gusto sontuoso per i mantelli imponenti, Meta Knight ha creato una bellissima illusione di qualcosa di incredibilmente minaccioso\".\n\"GameDaily\" ha classificato Meta Knight sia come il diciottesimo miglior personaggio Nintendo di tutti i tempi, sia come terzo nella lista dei personaggi Nintendo che meriterebbero un gioco dedicato. Complex ha classificato Meta Knight ottavo nella lista dei \"25 personaggi dei videogiochi che meritano uno spinoff\", citando come si \u00e8 trasformato da \"un cattivo senza nome\" in \"Kirby's Adventure\" nel \"rivale di Kirby\". Ha inoltre affermato che la sua popolarit\u00e0 aveva superato quella di King Dedede."}
{"id": "4170191", "revid": "2210568", "url": "https://it.wikipedia.org/wiki?curid=4170191", "title": "Charles Montagu-Scott, IV duca di Buccleuch", "text": "Biografia.\nCharles era figlio di Henry Scott, III duca di Buccleuch e di sua moglie, lady Elizabeth Montagu. Suoi nonni materni erano George Montagu, I duca di Montagu e lady Mary Montagu, figlia a sua volta di John Montagu, II duca di Montagu e di lady Mary Churchill.\nCharles William Henry Montagu Scott, conosciuto inizialmente col titolo di cortesia di conte di Dalkeith, nacque in Inghilterra il 24 maggio 1772. Egli era il quarto di sette figli, ed era il secondogenito di suo padre. Suo fratello George mor\u00ec nel 1808 quando aveva appena due mesi, malato di vaiolo.\nLord Dalkeith sin dai primi anni si distinse per essere un abile giocatore di cricket che lo port\u00f2 a disputare diverse partire competitive ed a divenire membro del Marylebone Cricket Club (MCC).\nCharles William Henry Montagu Scott, IV duca di Buccleuch e VI duca di Queensberry, mor\u00ec il 20 aprile 1819 a 47 anni a Lisbona, in Portogallo, di tubercolosi. Gli succedette a questo punto il figlio dodicenne Walter.\nMatrimonio e figli.\nIl 24 marzo 1795, lord Dalkeith spos\u00f2 Harriet Katherine Townshend, figlia di Thomas Townshend, I visconte Sydney, e la coppia ebbe sette figli:"}
{"id": "4170199", "revid": "287204", "url": "https://it.wikipedia.org/wiki?curid=4170199", "title": "Mariano Tripodi", "text": ""}
{"id": "4170206", "revid": "287204", "url": "https://it.wikipedia.org/wiki?curid=4170206", "title": "Derek Newton", "text": "Carriera professionistica.\nHouston Texans.\nNewton fu scelto nel corso del giro del Draft 2011 dai Houston Texans. Nella sua stagione da rookie disput\u00f2 14 partite, nessuna delle quali come titolare. Nella stagione successiva, dopo essere sempre partito come titolare nelle prime 14 gare della stagione, Newton si infortun\u00f2 nella vittoria dei Texans sui Detroit Lions, concludendo cos\u00ec la sua stagione. Torn\u00f2 in campo nella successiva, non saltando una sola gara come titolare.\nVittorie e premi.\n\"Nessuno\""}
{"id": "4170224", "revid": "1305772", "url": "https://it.wikipedia.org/wiki?curid=4170224", "title": "Patrick Wiggins", "text": ""}
{"id": "4170227", "revid": "228587", "url": "https://it.wikipedia.org/wiki?curid=4170227", "title": "Henry Scott, III duca di Buccleuch", "text": "Biografia.\nHenry Scott era il quarto figlio dei cinque nati da Francis Scott, conte di Dalkeith (figlio di Francis Scott, II duca di Buccleuch) e da sua moglie, Caroline Campbell. Egli venne battezzato il 29 settembre 1746 alla chiesa di San Giorgio presso Hanover Square, Londra. Suo padre, Francis Scott mor\u00ec di vaiolo all'et\u00e0 di 29 anni, appena un anno prima il nonno di Henry, il II duca di Buccleuch. Fu quindi il giovane Henry a dover succedere al nonno come Duca di Buccleuch il 22 aprile 1751, all'et\u00e0 di appena 4 anni.\nEducato all'Eton College, per influenza del suo patrigno Charles Townshend, Henry ottenne l'opportunit\u00e0 di viaggiare all'estero con Adam Smith che fu suo tutore dal 1764 al 1766. Il duca rimase amico con Smith per tutta la vita e si ha ragione di credere che il suo pensiero lo influenz\u00f2 molto.\nBuccleuch fu governatore della Royal Bank of Scotland dal 1777 al 1812 e fu anche presidente della Royal Society of Edinburgh dal 1783 al 1812. Nominato Lord Luogotenente di Haddington dal 1794 al 1812, fu anche Lord Luogotenente di Midlothian dal 1794 al 1812. Nel 1778 riusc\u00ec a istituire un proprio reggimento di \"Fencibles\".\nIl duca di Buccleuch mor\u00ec al Dalkeith Palace, nel Midlothian, in Scozia, l'11 gennaio 1812, all'et\u00e0 di 65 anni. Venne sepolto nella cripta di famiglia nella Buccleuch Memorial Chapel nella chiesa episcopale di St. Mary a Dalkeith, nel Midlothian.\nMatrimonio e figli.\nIl 2 maggio 1767, Henry Scott spos\u00f2 lady Elizabeth Montagu, figlia maggiore di lady Mary Montagu e di George (Brudenell) Montagu, I duca di Montagu. La coppia si spos\u00f2 a Montagu House, Whitehall, Londra. I nonni di Elizabeth erano Sir John Montagu, II duca di Montagu e lady Mary Churchill, oltre a Ralph Montagu, I duca di Montagu (prima creazione) ed Elizabeth Wriothesley (figlia di Thomas Wriothesley, IV conte di Southampton). I suoi bisnonni materni erano John Churchill, I duca di Marlborough e lady Sarah Jenyns.\nHenry ed Elizabeth ebbero sette figli:\nLe origini del cognome Montagu Douglas Scott.\nLa linea Montagu.\nQuando Sir John Montagu, II duca di Montagu mor\u00ec il 5 luglio 1749, le sue propriet\u00e0 vennero concesse a sua figlia, lady Mary Montagu, la quale aveva sposato Sir George Brudenell, IV conte di Cardigan. La par\u00eca dei Montagu, come gran parte delle par\u00ece inglesi, era limitata unicamente agli eredi maschi, e si estinse pertanto col II duca. Ad ogni modo, dopo dieci giorni dalla morte del II duca, il conte di Cardigan decise di adottare il cognome Montagu per s\u00e9 e per i suoi due figli, di modo che la casata potesse comunque continuare. Diciassette anni dopo, nel 1766, Giorgio III di Gran Bretagna lo cre\u00f2 dunque \"Duca di Montagu e Marchese di Monthermer\".\nIl primo duca della creazione del 1766 mor\u00ec il 23 maggio 1790 e gli sopravvisse l'unica figlia, Elizabeth, ora duchessa di Buccleuch. Ancora una volta la par\u00eca dei Montagu si estinse. Elizabeth eredit\u00f2 una parte degli averi dei Montagu tra cui Boughton House nel Weekley, Northamptonshire.Come suo suocero, Elizabeth voleva perpetuare il nome dei Montagu e come tale adott\u00f2 il cognome Montagu Scott.\nLa linea Douglas.\nWilliam Douglas, IV duca di Queensberry non si spos\u00f2 mai; quando mor\u00ec il 23 dicembre 1810 i suoi titoli passarono al suo cugino di secondo grado, sir Henry Montagu Scott, III duca di Buccleuch, col quale era imparentato attraverso la nonna di Henry, lady Jane Douglas. Il duca di Buccleuch dunque decise di aggiungere al suo cognome anche quello del cugino adottato e quindi la famiglia port\u00f2 il cognome Montagu Douglas Scott che ancora oggi \u00e8 in uso."}
{"id": "4170228", "revid": "1543377", "url": "https://it.wikipedia.org/wiki?curid=4170228", "title": "Cheta Ozougwu", "text": "Carriera professionistica.\nHouston Texans.\nOzougwu fu scelto nel corso del settimo giro del Draft 2011 dagli Houston Texans. Nella sua stagione da rookie non disput\u00f2 alcuna partita, venendo tagliato a fine stagione.\nChicago Bears.\nL'11 aprile 2012, Ozougwu firm\u00f2 un contratto con i Chicago Bears. Nella stagione 2012 scese in campo 2 volte (nessuna come titolare), mettendo a segno 3 tackle.\nVittorie e premi.\nNessuno"}
{"id": "4170229", "revid": "46936", "url": "https://it.wikipedia.org/wiki?curid=4170229", "title": "Ismail Belmaalem", "text": ""}
{"id": "4170235", "revid": "287204", "url": "https://it.wikipedia.org/wiki?curid=4170235", "title": "127545 Crisman", "text": "127545 Crisman \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,2547165\u00a0UA e da un'eccentricit\u00e0 di 0,0915745, inclinata di 4,11327\u00b0 rispetto all'eclittica."}
{"id": "4170236", "revid": "729019", "url": "https://it.wikipedia.org/wiki?curid=4170236", "title": "Saint John Flames", "text": "I Saint John Flames sono stati una squadra di hockey su ghiaccio dell'American Hockey League con sede nella citt\u00e0 di Saint John, nella provincia del Nuovo Brunswick. Nati nel 1993 e sciolti nel 2003, nel corso degli anni sono stati affiliati alla franchigia dei Calgary Flames.\nStoria.\nI Saint John Flames originariamente adottarono un logo con una fiamma stilizzata gialla e rossa molto simile a quella dei Calgary Flames, con in primo piano un bastone da hockey su ghiaccio e la scritta \"FLAMES\" in rosso. Nel 1998 il logo fu modificato, e fu adottato un drago rosso mentre sputava delle fiamme arancioni. Questo fu un raro caso di formazione affiliata in AHL con un logo completamente diverso rispetto alla squadra della NHL con lo stesso nome.\nI Saint John Flames vinsero il titolo della Calder Cup all'Harbour Station il 28 maggio 2001 contro i Wilkes-Barre/Scranton Penguins, farm team dei Pittsburgh Penguins. I Flames si imposero nella serie finale per 4-2. Nel 1998 avevano gi\u00e0 raggiuntole finali, dove tuttavia furono sconfitti dai Philadelphia Phantoms. Con il titolo conquistato nel 2001 i Saint John Flames diventarono la seconda franchigia AHL con sede nel Nuovo Brunswick a vincere il trofeo, dopo i New Brunswick Hawks di Moncton vittoriosi nel 1982 contro i Binghamton Whalers.\nLa franchigia chiuse le attivit\u00e0 nel 2003 e dopo due anni rinacque con il nome di Omaha Ak-Sar-Ben Knights ad Omaha, in Nebraska. Dopo due stagioni si trasfer\u00ec diventando Quad City Flames, mentre dal 2009 ha assunto la denominazione di Abbotsford Heat, con sede nella Columbia Britannica.\nAffiliazioni.\nNel corso della loro storia i Saint John Flames sono stati affiliati alle seguenti franchigie della National Hockey League:"}
{"id": "4170239", "revid": "125408928", "url": "https://it.wikipedia.org/wiki?curid=4170239", "title": "Coppa del Mondo di snowboard 2013 - Risultati uomini", "text": ""}
{"id": "4170240", "revid": "125408946", "url": "https://it.wikipedia.org/wiki?curid=4170240", "title": "Coppa del Mondo di snowboard 2013 - Risultati donne", "text": ""}
{"id": "4170242", "revid": "73843", "url": "https://it.wikipedia.org/wiki?curid=4170242", "title": "Protosphargis veronensis", "text": "La protosfargide (Protosphargis veronensis) \u00e8 una tartaruga marina estinta, vissuta nel Cretaceo Superiore (Campaniano - Maastrichtiano, circa 80 - 70 milioni di anni fa) e i suoi resti fossili sono stati ritrovati in Italia.\nDescrizione.\nQuesto animale doveva essere molto simile a un'odierna tartaruga liuto (\"Dermochelys coriacea\"), e come questa possedeva un grande corpo idrodinamico che poteva superare i due metri di lunghezza. Come la forma attuale, si pensa che anche \"Protosphargis\" fosse dotata delle carene longitudinali lungo il dorso, che aiutano queste tartarughe a muoversi velocemente nell'acqua. La riduzione dello scudo era maggiore di quella riscontrata nelle tartarughe cretacee della famiglia Protostegidae, e ancora una volta la morfologia richiama quella di \"Dermochelys\". Le ossa degli arti mostrano una notevole specializzazione alla vita marina. \nClassificazione.\nResti abbastanza completi o parziali di \"Protosphargis\" sono piuttosto frequenti negli strati calcarei della Scaglia rossa veneta, nei pressi di Sant'Anna d'Alfaedo, in provincia di Verona.\nLa prima descrizione scientifica di questo animale fu eseguita da Giovanni Capellini nel 1884; i resti fossili erano stati ritrovati una trentina d'anni prima nella zona di Sant'Anna d'Alfaedo (Verona). L'autorevole naturalista riconobbe le affinit\u00e0 della tartaruga estinta con l'attuale tartaruga liuto (allora nota come \"Sphargis\"), e denomin\u00f2 l'esemplare di Sant'Anna d'Alfaedo \"Protosphargis veronensis\".\nSuccessivamente vennero proposte affinit\u00e0 con la famiglia dei protostegidi (Protostegidae), un gruppo di tartarughe marine del Cretaceo di eccezionali dimensioni, tra le quali si ricordano \"Archelon\" e \"Protostega\". In ogni caso, alcune caratteristiche del carapace e delle zampe indicherebbero che \"Protosphargis\" sia effettivamente imparentato con le attuali tartarughe liuto e con altre tartarughe del Cretaceo europeo come \"Allopleuron\" e \"Glyptochelone\" (Weems, 1988).\nLa storia del primo ritrovamento.\nNel 1852, nelle cave di lastame sul Monte Guaiti di propriet\u00e0 del signor Mazurega vennero estratte alcune lastre di pietra; le lastre dovevano servire ai fratelli Marconi, abitanti della contrada Cona, per erigere un \"sieparo\", ovvero una recinzione intorno a un prato della localit\u00e0 Costa. Quando furono conficcate a terra a mo' di siepe, ci si accorse che due di esse presentavano delle ossa su di un lato. Poco dopo, in tutta la Valpolicella si sparse la voce del ritrovamento di un uomo pietrificato. \nA questo punto intervenne Don Mario Mignolli, il quale, dopo aver osservato le ossa sulle lastre, le giudic\u00f2 interessanti a tal punto da farle trasportare nella sua abitazione a Fane, rimborsando ai fratelli Marconi solo il prezzo delle pietre. Nel frattempo, la notizia del ritrovamento era giunta anche ad Abramo Massalongo, noto paleontologo veronese, che propose a Don Mignolli di vendergli le lastre. La somma era interessante (pi\u00f9 di cento lire dell'epoca), ma Don Mignolli pose la condizione che se le ossa fossero state riconosciute come appartenenti a un uomo, sarebbero dovute tornare di sua propriet\u00e0. Stranamente Massalongo non accett\u00f2 la condizione, bench\u00e9 un paleontologo del suo calibro fosse perfettamente in grado di distinguere le ossa di un rettile da quelle di un uomo; le ossa vennero cos\u00ec dimenticate, dapprima tenute a Fane e poi trasportate nella casa veronese di Monsignor Paolo Vigale. \nDopo una trentina d'anni di dimenticatoio, la Societ\u00e0 Geologica Italiana organizz\u00f2 una riunione estiva a Verona; nell'occasione venne allestita un'esposizione paleontologica nel palazzo del Marchese Ottavio di Canossa; nel cortile del palazzo riapparvero le due lastre dimenticate, con tanto di ossa. Il 2 settembre 1883 giunse a Verona Giovanni Capellini, illustre paleontologo bolognese, che esamin\u00f2 le lastre e giunse alla conclusione che si trattava di uno scheletro di tartaruga; senza rendere pubblica la scoperta, tratt\u00f2 l'acquisto con Don Mignolli (al quale rilasci\u00f2 anche la dichiarazione che, se si fosse trattato di resti umani, avrebbe restituito le lastre); lo stesso Don Mignolli si rese conto che solo uno scienziato di grande fama avrebbe potuto risolvere l'enigma. Pochi giorni dopo, il 10 settembre 1883, le lastre erano a Bologna e il Capellini pot\u00e9 iniziare il lavoro di pulitura che avrebbe liberato dalla roccia lo scheletro fossile di quella che \u00e8 una delle pi\u00f9 grandi tartarughe marine note.\nIl 3 febbraio 1884, durante una riunione della Reale Accademia dei Lincei, su invito di Quintino Sella e alla presenza di Sua Maest\u00e0 Umberto I Re d'Italia, veniva infine presentato l'eccezionale ritrovamento. \nPaleoecologia.\n\"Protosphargis\" era una grande tartaruga marina che doveva avere uno stile di vita comparabile a quello delle tartarughe liuto; forse si nutriva di meduse o di piccoli cefalopodi. \u00c8 interessante notare come nelle acque marine dell'Europa e dell'Asia minore siano sostanzialmente assenti le grandi protostegidi, abbondanti invece in Nordamerica; erano cos\u00ec presenti tartarughe di aspetto pi\u00f9 moderno come \"Protosphargis\", \"Allopleuron\", \"Glyptochelone\" e \"Gigantatypus\".\n\"Protosphargis\" condivideva l'ambiente marino con grandi squali del genere \"Cretoxyrhina\" e \"Ptychodus\", mosasauri (\"Romeosaurus\") e numerosi pesci ossei."}
{"id": "4170243", "revid": "599013", "url": "https://it.wikipedia.org/wiki?curid=4170243", "title": "Salem Khamis", "text": ""}
{"id": "4170246", "revid": "767487", "url": "https://it.wikipedia.org/wiki?curid=4170246", "title": "La frustata", "text": "La frustata (\"Backlash\") \u00e8 un film statunitense del 1956 diretto da John Sturges.\n\u00c8 un film western non convenzionale a sfondo giallo e romantico basato su un romanzo di Frank Gruber con protagonisti Richard Widmark, Donna Reed e William Campbell.\nTrama.\nJim Slater \u00e8 alla ricerca di un bottino per dimostrare che suo padre non \u00e8 coinvolto in una rapina. Trovare l'oro \u00e8 anche l'obiettivo di Karyl Orton.\nProduzione.\nIl film, diretto da John Sturges su una sceneggiatura di Borden Chase con il soggetto di Frank Gruber (autore del romanzo), fu prodotto da Aaron Rosenberg per la Universal International Pictures e girato in Arizona e in California.\nDistribuzione.\nIl film fu distribuito negli Stati Uniti dall'11 aprile 1956 al cinema dalla Universal Pictures.\nAlcune delle uscite internazionali sono state:\nPromozione.\nLe tagline sono:\nCritica.\nSecondo il Morandini il film \u00e8 un \"western insolito per la mescolanza di suspense, mistery story e un pizzico di psicanalisi\" e si avvale della sceneggiatura di un esperto Borden Chase."}
{"id": "4170247", "revid": "599013", "url": "https://it.wikipedia.org/wiki?curid=4170247", "title": "Toshiya Miura", "text": "Carriera.\nIn carriera ha allenato il Brummell Sendai, il Mito HollyHock, l'Omiya Ardija, il Consadole Sapporo, il Vissel Kobe ed il Ventforet Kofu. Dal maggio 2014 al gennaio 2016 \u00e8 commissario tecnico della Nazionale Vietnamita."}
{"id": "4170248", "revid": "151734", "url": "https://it.wikipedia.org/wiki?curid=4170248", "title": "Detrusore", "text": ""}
{"id": "4170249", "revid": "61051", "url": "https://it.wikipedia.org/wiki?curid=4170249", "title": "Canadian Air Force (1918-1920)", "text": ""}
{"id": "4170253", "revid": "124885679", "url": "https://it.wikipedia.org/wiki?curid=4170253", "title": "Le vite de' pittori, scultori et architetti", "text": "Le vite de' pittori, scultori et architetti. Dal Pontificato di Gregorio XIII del 1572 in fino a' tempi di Papa Urbano VIII nel 1642 \u00e8 un libro scritto dal pittore Giovanni Baglione, dedicato alle biografie dei principali artisti del suo tempo e pubblicato nel 1642 presso la stamperia di Andrea Fei a Roma. Rappresenta un notevole compendio enciclopedico degli artisti che hanno operato a Roma nel tardo manierismo e nel primo periodo barocco."}
{"id": "4170258", "revid": "671029", "url": "https://it.wikipedia.org/wiki?curid=4170258", "title": "Societ\u00e0 Sportiva Barletta 1980-1981", "text": "Questa voce raccoglie le informazioni riguardanti la Societ\u00e0 Sportiva Barletta nelle competizioni ufficiali della stagione 1980-1981.\nStagione.\nLa Societ\u00e0 Sportiva Barletta alla fine della stagione si classifica al quinto posto e mantiene la categoria.\nOrganigramma societario.\nArea direttiva\nArea organizzativa\nArea tecnica\nArea medica"}
{"id": "4170260", "revid": "767487", "url": "https://it.wikipedia.org/wiki?curid=4170260", "title": "Rashid Abdulrahman", "text": ""}
{"id": "4170263", "revid": "767487", "url": "https://it.wikipedia.org/wiki?curid=4170263", "title": "Il fondo della bottiglia", "text": "Il fondo della bottiglia (\"The Bottom of the Bottle\") \u00e8 un film statunitense del 1956 diretto da Henry Hathaway.\n\u00c8 un film drammatico basato sul romanzo omonimo di Georges Simenon, scritto durante il soggiorno a Nogales, in Arizona. Vede come protagonisti Van Johnson, Joseph Cotten e Ruth Roman.\nProduzione.\nIl film, diretto da Henry Hathaway su una sceneggiatura di Sydney Boehm con il soggetto di Georges Simenon (autore del romanzo), fu prodotto da Buddy Adler per la Twentieth Century Fox Film Corporation e girato a Tucson, Santa Cruz Valley, Nogales e San Xavier del Bac Mission (scene in chiesa), in Arizona.\nDistribuzione.\nIl film fu distribuito negli Stati Uniti dal 1\u00ba febbraio 1956 al cinema dalla Twentieth Century Fox.\nAlcune delle uscite internazionali sono state:\nCritica.\nSecondo il Morandini il film si rivela non del tutto chiaro e sembra un \"cocktail cinemascopico, colorato, drammatico, avventuroso, psicanalitico dove si piange molto.\"."}
{"id": "4170264", "revid": "46931", "url": "https://it.wikipedia.org/wiki?curid=4170264", "title": "The Bottom of the Bottle", "text": ""}
{"id": "4170266", "revid": "767487", "url": "https://it.wikipedia.org/wiki?curid=4170266", "title": "Joseph McCarthy (paroliere)", "text": "Tra le sue canzoni pi\u00f9 conosciute, \"You Made Me Love You\" e \"I'm Always Chasing Rainbows\".\nBiografia.\nMcCarthy nacque nel Massachusetts nel 1885. Collabor\u00f2 di frequente con i compositori Harry Tierney (1890\u20131965) e Fred Fisher (1875\u20131942). Le sue canzoni appaiono in numerosi spettacoli del teatro musicale di Broadway fin dall'inizio degli anni dieci. Scrisse le parole per le musiche di Rio Rita, una delle pi\u00f9 celebrate produzioni di Florenz Ziegfeld e per altri spettacoli del famoso impresario."}
{"id": "4170271", "revid": "767487", "url": "https://it.wikipedia.org/wiki?curid=4170271", "title": "International Magic Live at The O2", "text": "International Magic Live at The O2 \u00e8 un DVD del gruppo inglese Noel Gallagher's High Flying Birds, pubblicato il 15 ottobre 2012 dalla Sour Mash.\nDescrizione.\nIl DVD documenta principalmente il concerto svoltosi il 26 febbraio 2012 alla O2 Arena di Londra, ma contiene anche una speciale performance acustica tenuta al \"Virgin Mobile Mod Club\" di Toronto il 5 novembre 2011, la consegna del premio \"Godlike Genius\" a Noel Gallagher durante gli NME Awards 2012 e il cortometraggio \"Ride The Tiger\", composizione dei videoclip dei primi tre singoli estratti dall'album omonimo della band (\"The Death of You and Me\", \"AKA... What a Life!\" e \"If I Had a Gun...\").\nL'edizione speciale in DVD e l'edizione Blu-ray includono inoltre il disco \"Faster than the Speed of Magic\": esso contiene le versioni demo di tutte le canzoni dell'album Noel Gallagher's High Flying Birds, di due lati B dei singoli e dell'allora inedita \"Freaky Teeth\" (successivamente pubblicata nell'album \"Chasing Yesterday\" del 2015)."}
{"id": "4170274", "revid": "287204", "url": "https://it.wikipedia.org/wiki?curid=4170274", "title": "127689 Doncapone", "text": "127689 Doncapone \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,2912183\u00a0UA e da un'eccentricit\u00e0 di 0,1537037, inclinata di 7,06685\u00b0 rispetto all'eclittica.\nL'asteroide \u00e8 dedicato al religioso e storico italiano don Giuseppe Capone."}
{"id": "4170280", "revid": "486946", "url": "https://it.wikipedia.org/wiki?curid=4170280", "title": "Padella calibro 38", "text": ""}
{"id": "4170281", "revid": "767487", "url": "https://it.wikipedia.org/wiki?curid=4170281", "title": "La prima regola", "text": "La prima regola (\"The First Rule\") \u00e8 un romanzo del 2010 dello scrittore statunitense Robert Crais.\nTrama.\nIn questa nuova avventura Joe Pike si trova faccia a faccia con un atroce delitto: Frank Meyer uno dei \"suoi uomini\" che prima di iniziare una vita tranquilla con moglie e figli, era un mercenario della sua squadra, viene giustiziato in casa insieme alla sua famiglia e alla domestica; la polizia sospetta che fosse coinvolto in attivit\u00e0 illecite in quanto questa \u00e8 la settima esecuzione in pochi mesi e i precedenti crimini riguardavano personaggi loschi come spacciatori e riciclatori con grosse somme di denaro. Ma Pike non crede assolutamente che Meyer fosse immischiato in queste attivit\u00e0, aveva cambiato vita e non avrebbe mai messo in pericolo la sua famiglia. Cos\u00ec, Pike inizia una personale indagine, aiutato dal fido compagno Elvis Cole si addentrer\u00e0 in un giro pericoloso di malavitosi dell'ex URSS disposti a tutto per i soldi e il potere, dove vecchi regolamenti sono seguiti alla lettera ma dovranno scontrarsi con un'altra regola: quella di Pike."}
{"id": "4170284", "revid": "729019", "url": "https://it.wikipedia.org/wiki?curid=4170284", "title": "Sopwith Snipe", "text": "Il Sopwith 7F.1 Snipe fu un caccia monomotore biplano sviluppato dall'azienda aeronautica britannica Sopwith Aviation Company nei tardi anni dieci del XX secolo.\nEntrato in servizio con il Royal Flying Corps poco prima del termine della prima guerra mondiale, venne sviluppato per contrastare i pari ruolo a disposizione della tedesco imperiale Luftstreitkr\u00e4fte in manovrabilit\u00e0 e velocit\u00e0 di salita. Al termine del conflitto venne selezionato dalla neoistituita Royal Air Force (RAF) come caccia monoposto standard rimanendo in servizio fino al 1926.\nStoria del progetto.\nNell'aprile 1917 Herbert Smith, il capo progettista della Sopwith, inizi\u00f2 a disegnare un nuovo modello di caccia che nelle sue intenzioni era destinato a sostituire il pi\u00f9 celebre degli aerei realizzati dall'azienda, l'eccellente Sopwith Camel. Il progetto risultante, chiamato Snipe da Sopwith, fu un caccia dalla velatura biplana a singola capriata, leggermente pi\u00f9 piccolo del Camel ed equipaggiato con un'equivalente motorizzazione; tra le alternative proposte il rotativo Bentley AR.1 (in seguito conosciuto come Bentley BR1) da 150 hp (110 kW), il Gnome Delta \"Monosoupape\" da 150\u00a0hp, il Clerget 9B da 130\u00a0hp o il Le Rh\u00f4ne 9J da 110\u00a0hp. Il pilota sedeva pi\u00f9 in alto del Camel e nell'ala superiore era ricavato uno svaso per permettere una migliore visibilit\u00e0 rispetto al suo predecessore. L'armamento consisteva in due mitragliatrici Vickers calibro 0.303 in (7,7\u00a0mm). Nel settembre 1917, pur in assenza di un ordine di fornitura ufficiale, Sopwith decise su iniziativa personale di iniziare la costruzione di due prototipi approfittando di una licenza concessagli per la costruzione di quattro prototipi del bombardiere Sopwith Rhino dei quali verranno realizzati solo due esemplari.\nLa costruzione del primo prototipo dello Snipe, equipaggiato con un motore Bentley AR.1, venne terminata nell'ottobre 1917, seguito un mese pi\u00f9 tardi dal secondo, al quale venne applicato il nuovo Bentley BR2 da 230\u00a0hp (172\u00a0kW). Quest'ultimo, grazie alla superiore potenza disponibile, era in grado di garantire delle prestazioni generali pi\u00f9 elevate convincendo le autorit\u00e0 militari ad emettere un ordine di fornitura per sei prototipi, inclusi i due gi\u00e0 costruiti su iniziativa privata.\nIl terzo prototipo portato in volo, numero di serie \"B9965\", era stato oggetto di alcune importanti modifiche: l'ala aveva un nuovo disegno, caratterizzato da un'ampia sezione centrale e su quella superiore da un piccolo svaso per aumentare la visibilit\u00e0 del pilota, la fusoliera aveva ora una sezione completamente circolare, abbandonando quella dai lati dritti dei primi due esemplari, e la coda era di dimensioni inferiori. Questo prototipo, durante i test test ufficiali tenuti nel dicembre 1917, riusc\u00ec a raggiungere una velocit\u00e0 massima pari a 119\u00a0mph (192\u00a0km/h), per poi essere oggetto di nuove modifiche alla velatura, adottandone una dalla maggiore apertura alare (30\u00a0ft (9,14m)) dotata di una doppia coppia di montanti, due per lato, al posto di quella da 25\u00a0ft 9\u00a0in (7,85 m) con una sola coppia di montanti per lato. Questo permise allo Snipe di competere per la Air Board Specification A.1(a), specifica per un caccia monoposto d'alta quota che prevedeva la capacit\u00e0 di raggiungere una velocit\u00e0 massima di almeno 135\u00a0mph (225\u00a0km/h) a 15\u00a0000\u00a0ft (4\u00a0573 m) ed una quota massima raggiungibile di almeno 25\u00a0000\u00a0ft (7\u00a0620 m) , equipaggiato con una coppia di mitragliatrici fisse pi\u00f9 una brandeggiabile. Era inoltre previsto come equipaggiamento un impianto di ossigeno ed abbigliamento riscaldato elettricamente per aiutare il pilota nelle operazioni ad alta quota.\nLo Snipe venne valutato dalla autorit\u00e0 militari assieme ad altri tre concorrenti, il triplano Austin Osprey ed i biplani Boulton &amp; Paul Bobolink e Nieuport B.N.1 tutti motorizzati con il Bentley BR2. Bench\u00e9 le prove comparative avessero rivelato delle prestazioni molto simili tra i modelli, per la produzione in serie venne selezionata la Sopwith la quale ottenne un contratto per la fornitura di 1\u00a0700 esemplari sottoscritto nel marzo 1918.\nLa struttura dello Snipe era un po' pi\u00f9 pesante, ma molto pi\u00f9 robusta di quella dei precedenti caccia Sopwith. Anche se non poteva essere considerato tra i pi\u00f9 veloci velivoli del 1918, aveva una manovrabilit\u00e0 superiore ed era pi\u00f9 facile da pilotare del Camel, rispetto al quale vantava anche una visibilit\u00e0 migliore sia in avanti che verso l'alto. Lo Snipe era inoltre caratterizzato da una velocit\u00e0 di salita superiore e da prestazioni ad alta quota complessivamente migliori del suo predecessore, permettendogli di competere ad armi pari con i pi\u00f9 recenti caccia tedeschi. Ulteriori modifiche furono apportate sia nel period bellico che in quello successivo.\nLo Snipe era costruito attorno al motore Bentley BR2, l'ultimo motore rotativo adottato dalla RAF. Aveva una velocit\u00e0 massima di 121\u00a0mph a 10.000\u00a0ft rispetto alle 115\u00a0mph (185\u00a0km/h) del Camel alla stessa altitudine, e un'autonomia di tre ore. L'armamento fisso consisteva in due mitragliatrici Vickers calibro 0.303 in (7,7\u00a0mm) montate sul cofano motore e poteva portare quattro bombe da caduta da 25\u00a0lb (11\u00a0kg), lo stesso armamento del Camel. Il progetto prevedeva anche la possibilit\u00e0 di montare una mitragliatrice Lewis posizionata nella sezione centrale, in modo analogo al Sopwith Dolphin, ma questa soluzione non fu adottata nella versione entrata in produzione.\nLa produzione dello Snipe inizi\u00f2 nel 1918 con un ordine per 4.500 esemplari e termin\u00f2 nel 1919, alla conclusione delle ostilit\u00e0, quando ne erano stati costruiti poco meno di 500, in seguito alla cancellazione dell'ordine. Ci fu una sola variante, lo Snipe I, ma i velivoli vennero prodotti anche da diverse altre aziende tra cui Boulton &amp; Paul Ltd, Coventry Ordnance Works, D. Napier &amp; Son, Nieuport e Rushton Proctor &amp; Co Ltd.\nDue esemplari furono rimotorizzati con un radiale ABC Dragonfly da 320\u00a0hp (239\u00a0kW) e furono identificati come Sopwith Dragon. Una versione corazzata entr\u00f2 in produzione come Sopwith Salamander."}
{"id": "4170285", "revid": "104458", "url": "https://it.wikipedia.org/wiki?curid=4170285", "title": "Emanuele Lowy", "text": ""}
{"id": "4170286", "revid": "47767", "url": "https://it.wikipedia.org/wiki?curid=4170286", "title": "Pompea", "text": ""}
{"id": "4170287", "revid": "1684799", "url": "https://it.wikipedia.org/wiki?curid=4170287", "title": "William Barker", "text": ""}
{"id": "4170290", "revid": "287204", "url": "https://it.wikipedia.org/wiki?curid=4170290", "title": "He\u0159manovice", "text": "He\u0159manovice (in tedesco \"Hermannstadt\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4170291", "revid": "871355", "url": "https://it.wikipedia.org/wiki?curid=4170291", "title": "Ordine di Eccellenza della Guyana", "text": "L'Ordine di Eccellenza della Guyana \u00e8 un ordine cavalleresco della Guyana.\nStoria.\nL'Ordine \u00e8 stato fondato nel 1970.\nClassi.\nL'Ordine dispone dell'unica classe di Membro che d\u00e0 diritto al post nominale OE e di norma viene assegnato ad un massimo di venticinque cittadini residenti."}
{"id": "4170292", "revid": "22356", "url": "https://it.wikipedia.org/wiki?curid=4170292", "title": "Protosphargis", "text": ""}
{"id": "4170295", "revid": "830939", "url": "https://it.wikipedia.org/wiki?curid=4170295", "title": "Holly Phaneuf", "text": "Ha conseguito presso l'Universit\u00e0 dello Utah il baccellierato in biologia e chimica e il dottorato in chimica medicinale.\nIl Minor Planet Center le accredita la scoperta di due asteroidi, effettuate entrambe nel 1999 in collaborazione con Patrick Wiggins."}
{"id": "4170296", "revid": "106908", "url": "https://it.wikipedia.org/wiki?curid=4170296", "title": "Hlinka (Repubblica Ceca)", "text": "Hlinka (in tedesco \"Glemkau\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4170297", "revid": "33528", "url": "https://it.wikipedia.org/wiki?curid=4170297", "title": "Signori del Male", "text": ""}
{"id": "4170298", "revid": "889336", "url": "https://it.wikipedia.org/wiki?curid=4170298", "title": "Giuseppe De Luca (calciatore)", "text": "\u00c8 soprannominato \"La zanzara\".\nCaratteristiche tecniche.\nPu\u00f2 giocare sia da seconda punta che da ala. Dispone di ottima tecnica e velocit\u00e0, oltre a essere bravo nel tiro da fuori e fastidioso in pressing.\nCarriera.\nNato da genitori crotonesi e cresciuto nelle giovanili del , esordisce in prima squadra nella stagione 2010-2011, contro il . Entrato a far parte stabilmente della squadra guidata da Giuseppe Sannino da marzo, realizza alla sua terza presenza le sue prime reti in carriera, contro la , nella partita terminata 3-1 con il momentaneo 1-0 segnato da De Luca. Realizza anche un gol nel ritorno della semifinale play-off contro il . Nella stessa stagione arriva in finale nel Campionato Primavera, perdendo contro la il titolo nazionale.\nDalla stagione successiva entra stabilmente nella rosa della prima squadra che, partito Sannino, \u00e8 guidata da Benito Carbone fino a ottobre e Rolando Maran fino al termine del campionato. De Luca gioca la sua prima stagione da titolare, terminando con 34 presenze e 10 reti, cui si aggiungono i play-off, con 4 presenze e una rete messa a segno nella finale di andata contro la Sampdoria.\nIl 30 agosto 2012 firma con l'.\nL'attaccante arriva a Bergamo con la formula del prestito oneroso con diritto di riscatto per la compropriet\u00e0. Fa il suo esordo in Serie A il 15 settembre 2012 in Milan-Atalanta 0-1 entrando al 77' al posto di Giacomo Bonaventura. Segna la sua prima rete in Serie A il 4 novembre contro la siglando la rete decisiva del 2-1. Il 12 maggio segna il suo secondo gol in Serie A nella partita persa per 2-1 contro l'Udinese. Chiude la stagione con un totale di 18 presenze e 2 gol in campionato e 2 presenze ed un gol in Coppa Italia.\nIl 18 giugno 2013 viene annunciato che l' ha esercitato il diritto di riscatto sulla met\u00e0 del cartellino, assicurandosi le prestazioni dell'attaccante anche per la stagione successiva. Segna il suo primo gol stagionale nel successivo mese di agosto, nel quale realizza il gol del definitivo 3-0 nella partita del terzo turno di Coppa Italia contro il Bari. Realizza il suo primo gol stagionale in campionato il successivo 15 dicembre, quando realizza la rete del definitivo 1-1 sul campo del Genoa.\nIn Coppa Italia il lombardo riuscir\u00e0 ad essere capocannoniere dell'edizione con 3 gol al pari di altri 6 giocatori. Va a segno contro (3-0), (2-0) e Napoli (vinta dai partenopei per 3-1).\nIl 18 luglio 2014 il comunica tramite il proprio sito ufficiale di aver acquistato il giocatore con la formula del prestito. Segna il suo primo goal in gara ufficiale nella partita di Coppa Italia contro il Savona vinta per 2-1. Suo il secondo goal in rovesciata.. In tutto segna 8 gol in 37 partite di Serie B. Termina la stagione con il al 10\u00ba posto in classifica.\nIl 24 giugno 2015 l'Atalanta riscatta l'altra met\u00e0 del cartellino dal e il giocatore fa il suo ritorno in nerazzurro; il successivo 15 luglio ritorna in prestito al Bari con obbligo di riscatto in caso di promozione in Serie A. Alla prima giornata segna subito due gol in Bari-Spezia 4-3. Anche in questa stagione non riesce a conquistare la promozione con il che terminer\u00e0 al 5\u00ba posto in classifica perdendo i play-off contro il Novara.\nIl 18 luglio il annuncia che per la terza stagione consecutiva De Luca vestir\u00e0 la maglia biancorossa. Il calciatore torna in Puglia a titolo temporaneo con diritto di riscatto.\nIl 31 gennaio 2017 passa in prestito per sei mesi al Vicenza..\nIl 18 luglio 2017 passa in prestito con obbligo di riscatto alla Virtus Entella, con cui disputa una stagione in Serie B segnando 7 gol in 36 partite.\nIl 7 luglio 2018, con l\u2019Entella retrocessa in Serie C, si trasferisce in prestito al , nella Liga I del campionato rumeno. Ad agosto ha modo di debuttare nelle competizioni europee, dapprima nella gara di ritorno del secondo turno preliminare di Champions League contro il (1-1) subentrando al minuto 64 e poi nello spareggio di andata di Europa League contro il (2-0) subentrando al minuto 71. Nel frattempo gioca 3 partite di campionato di cui solo l\u2019ultima da titolare. Conclude quindi la sua esperienza in Romania con sole 5 presenze e il 31 gennaio 2019 torna all\u2019Entella.\nSaltato in extremis il passaggio all\u2019 per un errore d\u2019invio dei documenti, dal 22 febbraio si allena regolarmente con l\u2019Entella e quattro giorni dopo torna a giocare nei minuti finali di Entella-Piacenza 3-1. Mette insieme 8 presenze contribuendo al ritorno dei liguri in B, competizione in cui torna a segnare il 5 ottobre in Crotone-Entella 3-1. Trova continuit\u00e0 nel segnare gol nei mesi seguenti, nel gennaio 2020 dall\u2019AIC riceve il premio di \u201cGiocatore del mese\u201d e l\u20198 marzo, con il gol segnato nel 3-0 contro l\u2019, va in doppia cifra (l\u2019ultima volta era stata nel 2011/12 con il Varese) nel giorno della duecentesima partita in B dell\u2019Entella. Questo \u00e8 l'ultimo gol segnato in questa stagione dato che rimane a secco alla ripresa post-emergenza COVID-19. Torna a segnare sette mesi pi\u00f9 tardi, il 31 ottobre 2020 in Brescia-Entella 2-2; nel corso di questa stagione supera la soglia delle 100 presenze con l\u2019Entella e le 300 complessive con i club segnando tuttavia solo 3 gol.\nRimasto svincolato dopo la retrocessione dei liguri, il 26 luglio 2021 firma un contratto biennale con la Triestina in Serie C. Il 26 settembre successivo,dopo aver scontato tre turni di squalifica, segna la sua prima rete con gli alabardati, in occasione del successo per 2-0 sul Lecco. \nNazionale.\nHa giocato con le selezioni italiane Under-20, Under-21 di Serie B e Under-21, esordendo con quest'ultima il 25 aprile 2012 in amichevole contro la Scozia.\nStatistiche.\nPresenze e reti nei club.\n\"Statistiche aggiornate al 27 aprile 2021\""}
{"id": "4170302", "revid": "110157", "url": "https://it.wikipedia.org/wiki?curid=4170302", "title": "Hol\u010dovice", "text": "Hol\u010dovice (in tedesco \"Hillersdorf\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4170303", "revid": "871355", "url": "https://it.wikipedia.org/wiki?curid=4170303", "title": "Ordine di Roraima della Guyana", "text": "L'Ordine di Roraima della Guyana \u00e8 un ordine cavalleresco della Guyana.\nStoria.\nL'Ordine \u00e8 stato fondato nel 1976.\nClassi.\nL'Ordine dispone dell'unica classe di Membro che d\u00e0 diritto al post nominale OR e di norma viene assegnato ad un massimo di trentacinque cittadini residenti."}
{"id": "4170304", "revid": "6923", "url": "https://it.wikipedia.org/wiki?curid=4170304", "title": "Ladislao III Laskonogi", "text": "Era il quintogenito di Miecislao III (Mieszko), ma il terzogenito avuto dal secondo matrimonio del padre, con Eudoksia di Kiev, figlia del gran principe Izjaslav II.\nIl soprannome \"Laskonogi\" gli venne attribuito nella \"Kronika wielkopolska\" (\"Cronaca della Grande Polonia\"). Jan D\u0142ugosz pensa sia dovuto alle gambe di Ladislao insolitamente lunghe e sottili.\nBiografia.\nLa prima apparizione di Ladislao nelle fonti contemporanee fu intorno al 1168 in riferimento al congresso di J\u0119drzej\u00f3w dove, da bambino, fu testimone di una donazione al monastero cistercense locale.\nTra il 1177 e il 1179, Ladislao, i suoi genitori e i fratelli furono costretti a lasciare la Polonia a seguito della ribellione di Casimiro II, il Giusto e Odon, rispettivamente zio e fratellastro di Ladislao (Odon era il figlio maggiore di Mieszko III, nato dal suo primo matrimonio, che si risentiva del chiaro favoritismo mostrato da suo padre alla prole del suo secondo matrimonio). Ladislao torn\u00f2 alla sua famiglia solo nel 1181 e, nonostante fosse legalmente adulto, non gli fu assegnato alcun territorio da governare. Intorno al 1186, Ladislao spos\u00f2 Lucia, figlia di Jaromar I, principe di R\u00fcgen. L'unione, il cui scopo principale era quello di aumentare l'influenza di Mieszko III nella Pomerania Occidentale, fu senza figli.\nDopo la morte del fratellastro di Ladislao, Odon, il 20 aprile 1194, Ladislao assunse il controllo del ducato della Grande Polonia meridionale, come custode del nipote minore Ladislao Odonic (figlio di Odon, nato nel 1190 circa).\nIl 13 settembre 1195, la morte del suo unico fratello sopravvissuto Boleslao nella sanguinosa Battaglia di Mozgaw\u0105 lasci\u00f2 Ladislao come unico erede di Mieszko III, e inizi\u00f2 a cercare di recuperare le terre controllate dal padre nel Ducato di Cracovia e di assumere quindi il controllo dell'intera Polonia.\nMieszko III mor\u00ec il 13 marzo 1202. Ladislao poteva succedere a suo padre, senza ostacoli, a Cracovia, nelle regioni della Grande e della Piccola Polonia, grazie al sostegno del potente voivoda Miko\u0142aj Gryfita. Tuttavia, presto sorse un altro pretendente al trono di Cracovia: il figlio maggiore di Casimiro II il Giusto, Leszek I il Bianco (cugino di Ladislao), ma la sua candidatura non ebbe successo perch\u00e9 appoggiata dal conte palatino Goworek, che era un ostinato nemico del voivoda Miko\u0142aj.\nPerdita del trono di Cracovia.\nIl dominio di Ladislao come Duca di Cracovia e Granduca di Polonia dur\u00f2 per quattro anni, fino al 1206, quando, dopo la morte del suo principale sostenitore Miko\u0142aj Gryfita, Leszek il Bianco torn\u00f2 nella capitale. La causa della ribellione fu una dura applicazione dei diritti contro la potente nobilt\u00e0 e l'alleanza con la Pomerania. Alcuni storici hanno posto, storicamente, la perdita di Cracovia di Ladislao in un periodo precedente: pochi mesi dopo la morte di suo padre nel 1202. In assenza di fonti su questo periodo, tuttavia, questo fatto \u00e8 difficile da verificare.\nPolitica in Pomerania.\nPer ci\u00f2 che riguarda gli affari della Pomerania, Ladislao fu coinvolto in due eventi. Il primo fu un incontro solenne con il re Valdemaro II di Danimarca, durante il quale tent\u00f2 di risolvere alcune dispute e determinare la zona di influenza. Il secondo evento fu un sorprendente accordo con il Duca di Cracovia, Enrico I il Barbuto, in base al quale Ladislao cedette il Ducato di Kalisz (parte del patrimonio del nipote Ladislao Odonic) in cambio di Lubusz (Lebus). Tuttavia nel 1209 Ladislao perse Lubusz, conquistata da Corrado II di Landsberg, Margravio di Lusazia (suo cognato), che sconfisse il Duca nella battaglia di Lubusz. In seguito Enrico I il Barbuto, nella campagna tra l'agosto 1210 e il marzo 1211 avrebbe preso Lubusz dai tedeschi, sfruttando la confusione dopo la morte di Corrado II (6 maggio 1210) e le dispute sulla sua eredit\u00e0 tra i membri della Casata di Wettin.\nConflitti con l'arcivescovo Henry Kietlicz e Ladislao Odonic.\nLa perdita di Kalisz, caduta in mani straniere, caus\u00f2 una profonda insoddisfazione a Ladislao Odonic, che considerava questa terra parte del suo patrimonio. Il giovane principe (a quel tempo circa 16 anni) riusc\u00ec a ottenere il sostegno dei nobili della Grande Polonia e soprattutto dell'arcivescovo di Gniezno, Henryk Kietlicz, che desiderava avere l'opportunit\u00e0 di ottenere i privilegi di Ladislao Laskonogi per la Chiesa locale e quindi limitare il potere della casa regnante.\nTuttavia, nonostante gli sforzi sia di Odonic che dell'arcivescovo Kietlicz, la ribellione ebbe poco successo. Sia Kietlicz che Ladislao Odonic dovettero fuggire alla corte di Enrico I il Barbuto. La scomunica lanciata da Kietlicz contro Ladislao Laskonogi fu di scarso aiuto agli insorti, a causa del sostegno dato al figlio di Mieszko III da Arnold II, vescovo di Pozna\u0144.\nUn po' sorprendente fu la reazione a questi eventi da parte di Enrico I il Barbuto, che non solo accett\u00f2 gli esiliati, ma diede a Ladislao Odonic il ducato di Kalisz, con la condizione, tuttavia, che sarebbe tornato a lui dopo il recupero dell'eredit\u00e0. Allo stesso tempo, l'arcivescovo Kietlicz and\u00f2 a Roma, dove ebbe un incontro personale con papa Innocenzo III. La protesta fatta alla Santa Sede blocc\u00f2 con successo il tentativo di \"fare ricorso\" per la scomunica fatta da Ladislao Laskonogi. Il Papa incaric\u00f2 anche altri principi polacchi di aiutare l'arcivescovo di Gniezno a tornare nella sua diocesi.\nCongresso di G\u0142og\u00f3w e riconciliazione con l'arcivescovo Kietlicz.\nEnrico I il Barbuto divenne mediatore tra le parti in guerra e nel giorno di Natale del 1208 invit\u00f2 i due Duchi della Grande Polonia, l'arcivescovo di Gniezno e i vescovi di Breslavia, Lubusz e Pozna\u0144 a un incontro a G\u0142og\u00f3w. Dopo lunghe discussioni, fu finalmente raggiunto un accordo tra Ladislao Laskonogi e l'arcivescovo Kietlicz, che pot\u00e9 tornare a Gniezno con tutti i suoi beni restaurati, in cambio della cancellazione dell'anatema contro il duca. Tuttavia, il conflitto tra zio e nipote rimase irrisolto.\nCongresso di Borzykowa.\nNel 1210 Ladislao Laskonogi appoggi\u00f2 gli sforzi di Mieszko I Pl\u0105tonogi (Miecislao IV), che voleva tornare a quanto era stato stabilito nel Testamento di Boleslao III, in base al quale il ramo dei Piast della Slesia diveniva supremo signore della Polonia. In quel momento Ladislao era probabilmente il membro pi\u00f9 anziano e immediato della dinastia Piast dopo Mieszko I, e quindi, si aspettava certamente che dopo l'imminente morte del venerabile duca di Racib\u00f3rz potesse ricevere il titolo di Gran Duca di Polonia e il Ducato di Cracovia. Tuttavia, secondo alcuni storici, Enrico I il Barbuto era pi\u00f9 vecchio di Laskonogi. Ci\u00f2 era molto probabile, e si rifletteva nella bolla emessa da Papa Innocenzo III il 9 giugno 1210, dove la Santa Sede esigeva la restituzione di tutti i diritti ereditari del ramo slesiano secondo il testamento di Boleslao III e scomunicava anche Leszek I il Bianco; questo editto fu fatto su richiesta di un anonimo Duca di Slesia, che avrebbe potuto essere solo Enrico I il Barbuto (perch\u00e9 Mieszko I usava il titolo di Duca di Raciborz-Opole). La situazione divenne piuttosto confusa, poich\u00e9 nessuno era sicuro di chi detenesse il vero potere.\nNel luglio 1210 Leszek I il Bianco, Enrico I il Barbuto, Corrado I di Masovia e Ladislao Odonic si incontrarono con i vescovi locali nel Sinodo di Borzykowa, con lo scopo di interpretare la problematica e misteriosa bolla papale. Mieszko I Pl\u0105tonogi non era presente alla riunione; con un esercito e grazie al sostegno della famiglia Gryfici, pot\u00e9 entrare a Cracovia e prendere facilmente il Wawel. Tuttavia, l'arcivescovo Kietlicz non intendeva accettare la situazione esistente e, avendo ricevuto il supporto dei giovani principi e della gerarchia della Chiesa locale, si diede da fare a Roma per far ritirare la fatidica bolla; ebbe successoo e quando nel maggio del 1211 Mieszko I Pl\u0105tonogi mor\u00ec, Leszek I il Bianco pot\u00e9 tornare sul trono di Cracovia. I piani della \"vecchia generazione\" erano falliti.\nLa crescita d'importanza dell'arcivescovo Kietlicz e di Ladislao Odonic.\nNel 1215 la posizione di Ladislao Laskonogi fu ulteriormente indebolita dalla crescita del potere dell'arcivescovo Henry Kietlicz, che sostenne le disposizioni del IV Concilio Lateranense, e dal successivo congresso dei principi minori a Wolb\u00f3rz, dove Leszek I il Bianco, Corrado I di Masovia , Ladislao Odonic e Casimiro I di Opole non solo accettarono di estendere i benefici economici e legali per la Chiesa, ma appoggiarono anche le pretese di Odonic di ottenere la sua eredit\u00e0 legittima. Alla fine, nel 1216, per evitare uno scontro armato, Ladislao Laskonogi diede a Odonic il distretto che in precedenza apparteneva a suo padre (il territorio esatto era una questione di disputa tra storici: alcuni credevano che Odonic avesse ricevuto la Grande Polonia meridionale con il fiume Obra come frontiera e altri ritengono che il giovane principe abbia ricevuto l'intero distretto di Pozna\u0144 insieme al suo castello). L'accordo tra zio e nipote fu confermato da una bolla di papa Onorio III emessa il 9 febbraio 1217. Ci fu anche una riconciliazione ufficiale con l'arcivescovo Kietlicz, che ricevette il privilegio di Ladislao Laskongi di ricevere le entrate dal monastero cistercense di \u0141ekno.\nCaduta dell'arcivescovo Kietlicz e il trattato con Leszek I il Bianco.\nI termini della riconciliazione definiti nel 1216 durarono meno di un anno. L'atteggiamento orgoglioso e ambizioso dell'arcivescovo Kietlicz effettivamente scoraggi\u00f2 i suoi sostenitori e fermarono la sua ingerenza negli affari dei duchi Piast. La sua importanza sub\u00ec un ulteriore declino dopo la sconfitta delle politiche di Papa Onorio III.\nNel 1217 fu concluso un trattato inaspettato tra i precedenti antagonisti Leszek I il Bianco e Ladislao III Laskonogi, in base al quale se uno o entrambi i sovrani fossero morti senza eredi maschi, l'altro avrebbe potuto ereditare tutti i suoi domini. Questo accordo influiva chiaramente sugli interessi del duca di Kalisz Ladislao Odonic, il parente pi\u00f9 prossimo di Ladislao III Laskonogi.\nDeposizione di Ladislao Odonic.\nNello stesso anno il duca della Grande Polonia approfitt\u00f2 della benevola neutralit\u00e0 di Enrico I il Barbuto e alla fine decise di risolvere il conflitto con Odonic e prese il distretto di suo nipote, costringendolo a fuggire dal paese. L'alleanza formale tra Ladislao Laskonogi e Enrico I il Barbuto (simile al precedente accordo con Leszek I il Bianco) ebbe luogo alla fine del 1217 o all'inizio del 1218, durante un'assemblea a S\u0105dowel, attraverso la mediazione dei vescovi Pawe\u0142 II di Pozna\u0144 e Wawrzyniec di Lubusz. Per ragioni sconosciute, il contenuto degli accordi fu vantaggioso solo per il duca della Grande Polonia, che non solo ricevette il permesso di trattenere le terre di Odonic (che includeva parti di Kalisz, che in base all'accordo del 1206, fu restituito alla Slesia), ma ottenere anche il distretto di Lubusz (catturato nel 1209 dal margravio di Lusazia Corrado II ma recuperato da Enrico I il Barbuto un anno dopo) durante la sua vita. L'accordo di S\u0105dowel fu ratificato da una speciale bolla papale emessa il 9 maggio 1218, che fece diminuire ulteriormente il potere dell'arcivescovo Kietlicz.\nLa prima prova del Triumvirato (Ladislao III Laskonogi, Enrico I il Barbuto e Leszek I il Bianco) fu la morte nel 1219 dell'arcivescovo Henry Kietlicz e la scelta comune per la carica di arcivescovo, il cancelliere Wincenty z Nia\u0142ka, uno degli alleati pi\u00f9 vicini di Ladislao Laskonogi soci pi\u00f9 vicini.\nRitorno di Ladislao Odonic.\nNonostante i numerosi benefici di Ladislao Laskonogi ricevuti nel congresso di S\u0105dowel, egli non partecip\u00f2 alla campagna nazionale contro i prussiani pagani. La ragione di ci\u00f2 furono le azioni di suo nipote Ladislao Odonic, che, grazie all'ospitalit\u00e0 e alla collaborazione di Swantopolk II di Pomerania (probabilmente il cognato di Odonic), inizi\u00f2 la sua lotta contro l'autorit\u00e0 di suo zio. La situazione peggior\u00f2 quando, nell'ottobre 1223, Odonic attacc\u00f2 a sorpresa e riusc\u00ec a conquistare la citt\u00e0 di Uj\u015bcie, e subito dopo (nel 1225) l'adiacente distretto di Nak\u0142o.\nLa situazione di Ladislao Laskonogi divenne pi\u00f9 complicata dopo la perdita di Lubusz nel 1225, catturata dal langravio di Turingia Ludovico IV, che approfitt\u00f2 delle lotte costanti del Duca della Grande Polonia con suo nipote e pot\u00e9 conquistare questo importante territorio.\nNuova fase nella guerra contro Ladislao Odonic. Sconfitta a Uj\u015bcie.\nLa battaglia decisiva tra zio e nipote ebbe luogo nel 1227. Laskonogi invi\u00f2 un esercito sotto il comando del voivoda Dobrogost che assedi\u00f2 Uj\u015bcie, ma non pot\u00e9 prendere la forte fortezza locale e il 15 luglio Odonic attacc\u00f2 a sorpresa il voivoda, che venne completamente sconfitto e ucciso. Grazie a questa vittoria, Ladislao Odonic riusc\u00ec a prendere il controllo di quasi tutta la Grande Polonia; tuttavia, l'alleato di Odonic, Swantopolk II, spezz\u00f2 inaspettatamente il trattato esistente, prese Nak\u0142o e si autoproclam\u00f2 Duca, ponendo fine alla sua fedelt\u00e0 a Leszek I il Bianco.\nIl congresso di G\u0105sawa e l'omicidio di Leszek I il Bianco.\nL'alleanza di suo nipote con il sovrano di Pomerania mise a repentaglio il dominio di Laskonogi che temette di poter perdere il resto delle sue terre; cos\u00ec, decise di trovare una soluzione pacifica alle sue controversie con Odonic. Il giorno di San Martino (11 novembre) 1227 fu convocato un solenne congresso di sovrani, vescovi e nobili Piast nel piccolo distretto cuiaviano di G\u0105sawa, dove furono discussi questo e altri temi delicati per compiere ulteriori passi. Oltre a Leszek I il Bianco, erano presenti anche suo fratello Corrado I di Masovia, Enrico I il Barbuto, Ladislao Odonic (la cui assistenza \u00e8 contestata dagli storici), l'intero episcopato e numerosi rappresentanti delle famiglie dei magnati polacchi. Per ragioni sconosciute, Ladislao Laskonogi non si present\u00f2 a G\u0105sawa, anche se si ritiene che sia l'arcivescovo Wincenty di Gniezno sia il vescovo Pawe\u0142 II di Pozna\u0144 lo abbiano rappresentato nei suoi interessi. Nessuno si aspettava la tragedia, avvenuta la mattina del 24 novembre: durante una breve pausa tra le delibere, nella citt\u00e0 di Marcinkowo G\u00f3rne, un gruppo di uomini della Pomerania attacc\u00f2 sia Leszek I il Bianco che Enrico I il Barbuto; Leszek I fu ucciso mentre Enrico I fu gravemente ferito, ma sopravvisse.\nFonti contemporanee e la successiva storiografia riconoscono chiaramente Swantopolk II come autore del crimine. Tuttavia, alcuni storici sostenevano che Ladislao Odonic fosse suo complice, passando tutti i piani e le conversazioni al sovrano della Pomerania durante il congresso (secondo il lavoro pi\u00f9 recente di Tomasz Jurek). Gli storici ipotizzarono che nel 1227 l'ostilit\u00e0 tra il duca di Pomerania e Odonic apparve all'improvviso dopo che Swantopolk II prese Nak\u0142o. Secondo i sostenitori dell'opinione che Odonic partecipasse al crimine di G\u0105sawa, riteneva invece che la cattura di Nak\u0142o fosse solo un'azione di distrazione per coprire le vere intenzioni di Swantopolk II e Odonic. Esistono anche altre versioni di questi eventi, ma a causa della carenza di risorse e ambiguit\u00e0 rimangono diverse teorie; inoltre, vi sono forti probabilit\u00e0 che Ladislao Laskonogi sia stato coinvolto nella morte di Leszek I, perch\u00e9 fu lui, e non Swantopolk II, a ottenere i maggiori benefici dal crimine.\nRecupero del trono di Cracovia.\nDopo l'evento di G\u0105sawa Ladislao Laskonogi pass\u00f2 all'offensiva. All'inizio dell'anno successivo e in circostanze sconosciute, il Duca della Grande Polonia, con l'aiuto delle truppe della Slesia, pot\u00e9 sconfiggere suo nipote Odonic, che fu fatto prigioniero. Ladislao Laskonogi and\u00f2 quindi nella Piccola Polonia, dove present\u00f2 le sue pretese sul trono di Cracovia in base all'accordo di mutua successione tra lui e Leszek I il Bianco firmato nel 1217. Anche se il Duca di Cracovia lasciava un figlio di un anno, Boleslao V, era chiaro che fino a quando non avesse raggiunto l'et\u00e0 giusta, il dominio su Cracovia doveva essere assunto da qualcun altro. Nello stesso tempo, il fratello di Leszek I, Corrado I di Masovia, arriv\u00f2 nella Piccola Polonia a rivendicare anch'egli il trono di Cracovia.\nLe elezioni formali del nuovo Gran Duca di Polonia furono fatte in una riunione a Wi\u015blica il 5 maggio 1228, dove la maggior parte dei nobili si radun\u00f2 attorno al vescovo di Cracovia, Iwo Odrow\u0105\u017c, il voivode Marek di Brze\u017anicy, governatore di Cracovia e Pakos\u0142aw il Vecchio, voivoda di Sandomierz. Fu respinta la candidatura di Corrado I di Masovia a favore di Ladislao Laskonogi.\nCongresso di Cienia.\nLa scelta diLadislao Laskonogi come Gran Duca non fu una scelta incondizionata, perch\u00e9 durante un'assemblea organizzata a Cienia Pierwsza egli fu costretto a firmare due documenti importanti. Nel primo, il duca della Grande Polonia assicur\u00f2 diversi privilegi alla Chiesa. Il secondo riguardava il figlio neonato di Leszek I il Bianco, Boleslao V: il nuovo Gran Duca ne divenne tutore e lo fece erede generale. Allo stesso tempo, promise di non introdurre alcuna nuova legge senza il consenso della nobilt\u00e0 e del clero della Piccola Polonia. In questo modo, per la prima volta, il potere reale in Polonia veniva deciso per elezione. Ladislao Laskonogi assunse il dominio diretto solo su Cracovia: l'autorit\u00e0 su Sandomierz fu affidata alla madre di Boleslao V Grzymislawa, sebbene solo formalmente, perch\u00e9 in realt\u00e0 rimase sotto il controllo del Grand Duca.\nElezione di Enrico I il Barbuto come governatore di Cracovia.\nSfortunatamente, la situazione politica presto si rivolse contro Ladislao Laskonogi. Suo nipote Ladislao Odonic, sconfitto e imprigionato da lui, pot\u00e9 fuggire a P\u0142ock e riprendere la guerra contro di lui, il che rese il duca della Grande Polonia incapace di prepararsi per l'attesa invasione di Corrado I di Masovia (che divenne un alleato di Odonic). Pertanto, decise con l'approvazione dei cittadini di Cracovia (guidati dalle potenti famiglie Odrow\u0105\u017c e Gryfici), di scegliere il duca slesiano Enrico I il Barbuto come sovrano della citt\u00e0, ma solo con il titolo di governatore. La concessione di Ladislao Laskonogi fu fatta probabilmente per il supporto militare che Enrico I gli dava; inoltre, il Duca di Slesia ottenne la promessa di ereditare la Grande Polonia, che costituiva effettivamente una violazione delle disposizioni contenute nel Congresso di Cienia, dove Ladislao Laskonogi aveva dichiarato che Boleslao V era il suo erede.\nGuerra contro Konrad I di Masovia e Ladislao Odonic.\nL'attacco militare di Corrado I alla Piccola Polonia ebbe luogo nell'estate del 1228. La spedizione, tuttavia, non ebbe successo, poich\u00e9 fu attaccato dal principe Enrico (Enrico II il Pio), figlio maggiore ed erede di Enrico I il Barbuto, che sconfisse con successo il Duca Masoviano nelle battaglie di Mi\u0119dzyborzem, Ska\u0142\u0105 e Wrociery\u017cem. Corrado non si arrese e un anno dopo ricominci\u00f2 le operazioni militari, questa volta con risultati migliori, soprattutto dopo la cattura e la prigionia di Enrico I dopo un presunto incontro a Spytkowice; questo evento paralizz\u00f2 con successo gli avversari del suo defunto fratello Leszek il Bianco e Corrado riusc\u00ec ad avere il controllo sulla maggior parte della Piccola Polonia, anche se liber\u00f2 Enrico I dalla prigionia grazie agli sforzi della moglie di queesti, Edvige di Andechs. Immediatamente, priv\u00f2 suo nipote Boleslao V del ducato di Sandomierz e assegn\u00f2 a suo figlio Boleslao questa terra. Poco dopo, Corrado I e il suo alleato Ladislao Odonic iniziarono la guerra direttamente contro Ladislao Laskonogi. Corrado I assedi\u00f2 senza successo Kalisz, nonostante l'aiuto delle truppe russe. Laskonogi, troppo impegnato nella sua lotta contro Odonic nel nord, non pot\u00e9 arrivare in tempo per aiutare la citt\u00e0; tuttavia, le potenti mura della citt\u00e0 erano troppo forti per il duca, che fu costretto a ritirarsi.\nSconfitta e fuga.\nLadislao Laskonogi fu presto sconfitto da suo nipote in circostanze sconosciute e fu costretto a fuggire alla corte del duca Casimiro I di Opole a Racib\u00f3rz. La deposizione del giovane Boleslao V da parte di suo zio fu la scusa per Enrico I per attaccare il duca di Masovia. Anche Ladislao Laskonogi ne approfitt\u00f2 e rinnov\u00f2 la sua alleanza con il duca di Slesia, trasferendo formalmente tutti i suoi diritti sia sulla Grande che sulla Piccola Polonia a Enrico I.\nUltimo tentativo di recupero della Grande Polonia.\nNella primavera del 1231 Enrico I fece la sua ultima spedizione con Ladislao Laskonogi contro Ladislao Odonic. Nonostante il successo iniziale, grazie all'aiuto di Pawe\u0142, vescovo di Pozna\u0144 e delle nobili famiglie della Grande Polonia Na\u0142\u0119cz\u00f3w, \u0141ab\u0119dzi\u00f3w e Nia\u0142k\u00f3w, la spedizione si concluse con un fallimento di fronte alle mura di Gniezno.\nLa morte misteriosa e la successione.\nLa spedizione contro il nipote Odonic fu l'ultima attivit\u00e0 politica di Ladislao. Seguendo le fonti medievali, sebbene non adeguatamente confermate, la scomparsa dell'ex duca della Grande Polonia avvenne in circostanze scandalose. Secondo le cronache del monaco cistercense francese Alberico di Trois-Fontaines, Ladislao, quasi settantenne, fu assassinato a \u015aroda \u015al\u0105ska da una ragazza tedesca che tent\u00f2 di violentare. Secondo alcuni storici la storia non riguarda Ladislao III, ma suo nipote Ladislao Odonic.\nUn'altra fonte che conferma l'indegna condotta di Laskonogi \u00e8 confermata da Jan D\u0142ugosz, il quale scrisse che nell'ultimo anno della sua vita i suoi sudditi lo disprezzavano a causa della sua \"fornicazione con le prostitute\".\nLa data di morte di Ladislao III fu generalmente collocata il 3 novembre 1231 (un'altra data proposta, il 18 agosto, fu suggerita solo da Jan D\u0142ugosz, non fu confermata e fu respinta dagli storici).\nNon \u00e8 noto dove fu sepolto. Alcuni ricercatori, sulla base delle informazioni, sostengono che il Duca sia morto in esilio e che sia stato sepolto in Slesia, forse a Racib\u00f3rz. Altri, basati su cronisti tardivi, presumono che fu sepolto nel monastero benedettino di Lubin.\nAlla sua morte, Enrico I il Barbuto, in virt\u00f9 del trattato di successione, divenne il principale pretendente sia della Grande che della Piccola Polonia, ma i suoi diritti su queste aree furono presto contestati e dovette lottare per conquistare entrambi."}
{"id": "4170306", "revid": "110157", "url": "https://it.wikipedia.org/wiki?curid=4170306", "title": "Horn\u00ed M\u011bsto", "text": "Horn\u00ed M\u011bsto (in tedesco \"Bergstadt\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4170307", "revid": "287204", "url": "https://it.wikipedia.org/wiki?curid=4170307", "title": "128054 Eranyavneh", "text": "128054 Eranyavneh \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 3,1000729\u00a0UA e da un'eccentricit\u00e0 di 0,0787494, inclinata di 1,66019\u00b0 rispetto all'eclittica.\nL'asteroide, scoperto presso l'osservatorio Wise in Israele, \u00e8 dedicato all'israeliano Eran Yavneh."}
{"id": "4170309", "revid": "110157", "url": "https://it.wikipedia.org/wiki?curid=4170309", "title": "Horn\u00ed \u017divotice", "text": "Horn\u00ed \u017divotice (in tedesco \"Seitendorf\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4170310", "revid": "709406", "url": "https://it.wikipedia.org/wiki?curid=4170310", "title": "Durello", "text": ""}
{"id": "4170311", "revid": "110157", "url": "https://it.wikipedia.org/wiki?curid=4170311", "title": "Ho\u0161\u0165\u00e1lkovy", "text": "Ho\u0161\u0165\u00e1lkovy (in tedesco \"Gotschdorf\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4170312", "revid": "110157", "url": "https://it.wikipedia.org/wiki?curid=4170312", "title": "Jind\u0159ichov (Moravia-Slesia)", "text": "Jind\u0159ichov (in tedesco \"Hennersdorf\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4170313", "revid": "110157", "url": "https://it.wikipedia.org/wiki?curid=4170313", "title": "Ji\u0159\u00edkov (Moravia-Slesia)", "text": "Ji\u0159\u00edkov (in tedesco \"Girsig\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4170314", "revid": "196390", "url": "https://it.wikipedia.org/wiki?curid=4170314", "title": "Videogiochi strategici", "text": ""}
{"id": "4170315", "revid": "110157", "url": "https://it.wikipedia.org/wiki?curid=4170315", "title": "Karlova Stud\u00e1nka", "text": "Karlova Stud\u00e1nka (in tedesco \"Bad Karlsbrunn\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4170317", "revid": "110157", "url": "https://it.wikipedia.org/wiki?curid=4170317", "title": "Karlovice (Moravia-Slesia)", "text": "Karlovice (in tedesco \"Karlsthal\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4170318", "revid": "110157", "url": "https://it.wikipedia.org/wiki?curid=4170318", "title": "Krasov", "text": "Krasov (in tedesco \"Kronsdorf\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4170319", "revid": "110157", "url": "https://it.wikipedia.org/wiki?curid=4170319", "title": "K\u0159i\u0161\u0165anovice", "text": "K\u0159i\u0161\u0165anovice (in tedesco \"Christdorf\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4170322", "revid": "22356", "url": "https://it.wikipedia.org/wiki?curid=4170322", "title": "Protostega", "text": ""}
{"id": "4170325", "revid": "287204", "url": "https://it.wikipedia.org/wiki?curid=4170325", "title": "Campionati asiatici maschili di pallacanestro Under-18", "text": "I Campionati asiatici maschili di pallacanestro Under-18 (in inglese \"FIBA Asia Under-18 Championship\") sono una competizione sportiva continentale a cadenza biennale organizzata dalla FIBA Asia, la federazione asiatica della pallacanestro.\nSi tratta di un torneo tra nazionali composte di giocatori al di sotto dei 18 anni di et\u00e0, ed \u00e8 di solito valevole per la qualificazione ai Campionati mondiali Under-19.\nIl primo campionato asiatico di pallacanestro Under-18 si tenne nel 1970."}
{"id": "4170329", "revid": "71043326", "url": "https://it.wikipedia.org/wiki?curid=4170329", "title": "Modellini", "text": ""}
{"id": "4170330", "revid": "61051", "url": "https://it.wikipedia.org/wiki?curid=4170330", "title": "Roland C.II", "text": ""}
{"id": "4170333", "revid": "287204", "url": "https://it.wikipedia.org/wiki?curid=4170333", "title": "Eudontomyzon", "text": "Eudontomyzon \u00e8 un genere di lamprede appartenenti alla famiglia Petromyzontidae.\nDistribuzione e habitat.\nAd eccezione di \"Eudontomyzon morii\", diffusa nelle acque coreane, tutte le specie del genere sono endemiche dell'Europa orientale: Balcani, Danubio e fiumi della Russia europea, dove vivono solamente in acqua dolce senza mai scendere al mare. Sono tipiche soprattutto degli alti corsi dei fiumi, con veloce corrente e fondi sabbiosi o ghiaiosi.\nDescrizione.\nCome le altre specie della famiglia presentano un corpo allungato, anguilliforme, a sezione cilindrica. La testa \u00e8 pi\u00f9 grossa, con una fila di aperture branchiali tondeggianti ai lati e una bocca a ventosa rivolta verso il basso, provvista di piccoli denti acuminati. LA pinna dorsale \u00e8 arretrata, bassa, collegata a quella caudale e alla pinna anale. La livra \u00e8 semplice e presenta ventre bianco argenteo con fianchi e dorso che variano dal bruno al grigio argenteo, finemente chiazzato di bruno, secondo la specie. \nLe dimensioni variano dai 16 ai 30 cm, secondo la specie."}
{"id": "4170348", "revid": "22475", "url": "https://it.wikipedia.org/wiki?curid=4170348", "title": "Pompilia", "text": ""}
{"id": "4170349", "revid": "287204", "url": "https://it.wikipedia.org/wiki?curid=4170349", "title": "Pallacanestro Pavia 2011-2012", "text": ""}
{"id": "4170351", "revid": "124435095", "url": "https://it.wikipedia.org/wiki?curid=4170351", "title": "Incidente ferroviario di Crevalcore", "text": "L'incidente ferroviario di Crevalcore \u00e8 stato un incidente ferroviario, dovuto a errori umani, verificatosi in localit\u00e0 Bolognina di Crevalcore il 7 gennaio 2005 alle ore 12:53, in un giorno di nebbia (la visibilit\u00e0 era compresa tra 50 e 150 metri), che caus\u00f2 la morte di 17 persone e il ferimento di altre 80.\nL'incidente.\nIl treno interregionale IR 2255, proveniente da Verona e diretto a Bologna, che trasportava circa 200 passeggeri, all'altezza dell'ex stazione di Bolognina di Crevalcore (Bologna), adibita a posto di movimento, si scontr\u00f2 frontalmente con il treno merci 59308 proveniente da Roma che procedeva in senso contrario, in un tratto che all'epoca era a semplice binario. A seguito dell'impatto, la locomotiva del treno merci, la carrozza semipilota e la seconda carrozza del treno interregionale furono completamente sventrate e distrutte. L'incidente provoc\u00f2 la morte di 17 persone, tra cui i macchinisti dei due treni; molte altre rimasero ferite nello scontro. Le operazioni di soccorso durarono fino al mattino seguente.\nDinamica.\nLa dinamica desumibile dagli atti processuali, in particolare dalla sentenza 1160/09 del Tribunale di Bologna, \u00e8 la seguente: nella tratta tra Nogara e Tavernelle Emilia della linea Verona-Bologna, a binario unico, venne deciso di far incrociare il treno passeggeri IR 2255 e il treno merci 59308, che stavano avanzando in senso opposto, presso il posto di movimento di Bolognina (una ex stazione non pi\u00f9 abilitata al servizio passeggeri), impianto predisposto per gli incroci dinamici o veloci, ossia con possibilit\u00e0 di farvi transitare contemporaneamente due treni in direzione opposta, con predisposizione di due itinerari non convergenti (uno in corretto tracciato, l'altro in deviata). Il posto di movimento di Bolognina era telecomandato, con telecomando di tipo punto-punto, dal dirigente movimento della stazione di San Felice sul Panaro.\nPer poter effettuare l'incrocio, al treno merci 59308 venne predisposto l'itinerario per l'ingresso in deviata verso il 2\u00ba binario, mentre all'IR 2255 venne predisposto l'itinerario di ingresso in corretto tracciato verso il 1\u00ba binario. Nel rispetto del tipo di segnalamento in servizio nel PM di Bolognina al momento dell'incidente, il treno passeggeri IR 2255 incontr\u00f2 nell'ordine: prima il segnale di avviso del posto di movimento Bolognina (che serve da preavviso al segnale di protezione) disposto al verde (avviso di via libera in corretto tracciato senza limitazioni di velocit\u00e0), poi il segnale di protezione disposto al giallo (pre-avviso di via impedita a 1200 metri con riduzione di velocit\u00e0, che ha lo scopo di consentire l'arresto del mezzo entro lo spazio previsto) e successivamente il segnale di partenza disposto al rosso (conferma di via impedita).\nNonostante i segnali fossero regolarmente disposti come previsto dal regolamento italiano in vigore all'epoca, il macchinista ed il capotreno (regolarmente seduto in cabina di guida, con il compito, tra le altre cose, di effettuare un controllo di sicurezza delle azioni del macchinista) dell'IR 2255 non rispettarono le prescrizioni imposte, superando indebitamente il segnale di partenza disposto al rosso (via impedita) ad una velocit\u00e0 superiore ai 100\u00a0km/h, tallonando (e distruggendo in quanto non tallonabile) il deviatoio predisposto per il transito in deviata sul 2\u00ba binario del treno merci 59308 incrociante (cosa che provoc\u00f2 sicuramente un cospicuo frastuono) e andando successivamente a urtare frontalmente il treno merci che proveniva in senso contrario e stava entrando come previsto in stazione alla velocit\u00e0 di 30\u00a0km/h, obbligatoria in quell'impianto per l'ingresso in deviata.\nAspetti controversi.\nLa ferrovia Bologna-Verona, nonostante la sua importanza quale via di comunicazione internazionale e parte del cosiddetto \"Corridoio 1\" (Berlino-Palermo), all'epoca dei fatti era ancora per circa due terzi del suo percorso a binario unico; l'infrastruttura era in linea con gli standard di sicurezza della maggior parte della rete ferroviaria italiana, anche se non era presente il sistema di ripetizione dei segnali in macchina. La rete nel complesso era comunque caratterizzata da un leggero ritardo nell'ammodernamento dei sistemi di sicurezza, ancorch\u00e9 previsti dal piano di investimenti 2001-2005. Su questa linea la messa in opera del nuovo Sistema Controllo Marcia Treno (SCMT) era prevista per il 2006; procedere simultaneamente all'attrezzaggio contemporaneo di tutte le linee con tale sistema non era stato possibile, sia per una questione relativa alla disponibilit\u00e0 effettiva dei finanziamenti sia per mancanza di personale adeguatamente professionalizzato, e si era dovuto stabilire un piano di priorit\u00e0.\nNel caso dell'impianto di Bolognina, secondo la perizia dei professori Rizzo e Sarti, la modifica del piano del ferro con raddoppio dei deviatoi e l'installazione del nuovo impianto ACEI (interventi necessari per creare l'indipendenza dei binari al fine di introdurre gli incroci veloci o dinamici), avrebbe prodotto un abbassamento dei livelli di sicurezza precedenti. Il sistema precedente, con l'ingresso in stazione di un treno alla volta e manovra della maniglia \"RAR\" per il treno incrociante, sarebbe stato pi\u00f9 sicuro. Questa valutazione, in parte veritiera in determinati casi, \u00e8 stata nei fatti smentita dalla perizia dei professori Diana e Praitoni, che hanno osservato, nella loro relazione, come la violazione dei segnali imperativi di arresto del treno con itinerario predisposto per il corretto tracciato avrebbe avuto inevitabilmente conseguenze dannose: anche nel caso in cui il treno IR 2255 fosse stato instradato con un itinerario in deviata per il 2\u00ba binario, il mancato rispetto dei segnali avrebbe comunque causato un incidente a causa del transito ad alta velocit\u00e0 del convoglio sul deviatoio disposto in una direzione diversa (percorribile con velocit\u00e0 massima prescritta di 30\u00a0km/h).\nLa Polizia ferroviaria evidenzi\u00f2 nelle indagini che sulla stessa linea ferroviaria, tra il 1999 ed il 2004, si erano verificati altri cinque eventi classificati come \"SPAD\", cio\u00e8 superamenti di segnali disposti a via impedita, per errore del personale di condotta, di cui ben quattro avvenuti tra i mesi di gennaio e febbraio, maggiormente soggetti al fenomeno della nebbia. Uno di questi episodi aveva coinvolto proprio lo stesso collegamento protagonista del successivo incidente, l'IR 2255, che il 18 dicembre 2000 aveva superato un segnale rosso (di via impedita) a Poggio Rusco. Tali eventi non avevano comportato alcuna conseguenza fatale soltanto perch\u00e9 non vi era stato alcun treno viaggiante in senso opposto sullo stesso binario.\nProcedimento giudiziario.\nLe indagini della magistratura si sono concluse nel 2010, con la richiesta di rinvio a giudizio per omicidio colposo e disastro colposo di sette dirigenti e funzionari locali di RFI:\nIl processo si \u00e8 concluso nel 2011 con l'archiviazione per i vertici di RFI e sette avvisi di conclusione delle indagini, riconoscendo il doppio errore umano dei ferrovieri alla guida del treno passeggeri, i quali avrebbero trasgredito i segnali in quanto non li avrebbero visti correttamente a causa della fitta nebbia. I familiari delle vittime hanno criticato duramente la sentenza.\nSuccessivamente all'incidente di Crevalcore, i lavori per il raddoppio dei binari della ferrovia Bologna-Verona ripresero dopo oltre 2 anni di interruzione e vennero completati dopo pochi anni, tra il 2007 e il 2008.\nConseguenze.\nCome spesso avviene a seguito di incidenti con elevato numero di vittime, il disastro di Crevalcore diede l'avvio ad una serie di modifiche ai regolamenti ferroviari e ad una forte spinta verso le innovazioni nei sistemi di sicurezza della circolazione, in particolare alla massiccia estensione del Sistema di controllo della marcia del treno (SCMT).\nNel dettaglio venne modificata una caratteristica peculiare del segnalamento ferroviario italiano, portando all'eliminazione dell'aspetto di verde per i segnali di avviso puro nel caso in cui essi siano seguiti da un segnale di protezione disposto al giallo (avviso di via impedita) su linee non dotate della ripetizione dei segnali in macchina (RSC). Questo ha lo scopo di eliminare la possibilit\u00e0 che gli agenti di condotta dei treni, incontrando un segnale disposto al verde e non individuando il successivo segnale di prima categoria di protezione disposto al giallo (a causa di condizioni atmosferiche o altri motivi), possano trovarsi, arrivati al segnale di partenza, ad una velocit\u00e0 tale da non permettere l'arresto il convoglio in tempo utile. Il segnale verde \u00e8 stato quindi sostituito (con modifiche apportate su tutta la rete) dal segnale di avviso a luce gialla lampeggiante (gi\u00e0 previsto in particolari situazioni d'impianto) in tutti i casi in cui un treno, su un percorso sprovvisto di RSC, incontri un segnale di avviso in un itinerario di ingresso in corretto tracciato con obbligo di fermata al successivo segnale di partenza; solo la successiva massiccia introduzione del sistema SCMT con velocit\u00e0 di rilascio di 10 km/h ha portato anni dopo all'eliminazione in molti impianti di tale espediente, ripristinando il verde nei segnali di avviso ed eliminando la riduzione della velocit\u00e0. \nQuanto invece al sistema SCMT, l'attrezzaggio delle linee, che era cominciato a partire dal 2003, ebbe un notevole impulso soprattutto a causa delle polemiche, talvolta apertamente strumentali, che divamparono dopo l'incidente di Crevalcore. Va infatti ricordato che le ferrovie italiane presentavano dati di incidentalit\u00e0 in linea con quelli europei e in costante miglioramento e che la sicurezza era pur sempre garantita dalla presenza di due operatori in cabina di guida, con il secondo che controllava l'operato del primo ed interveniva nel caso in cui questi avesse commesso degli errori o non si fosse pi\u00f9 trovato nelle condizioni psicofisiche ideali. Un evento come quello accaduto aveva quindi una probabilit\u00e0 di verificarsi molto bassa, in quanto si era originato da due errori umani commessi in sequenza da due individui diversi. Anche con il sistema SCMT, inoltre, la sicurezza, per quanto elevata, non potr\u00e0 mai essere totale dato che, per esempio, in caso di guasto al SCMT \u00e8 impossibile muovere il treno ed esistono dei tasti \"di soccorso\" che permettono di escludere tale sistema per poter movimentare il convoglio, quindi la sicurezza torna ad essere affidata solo all'attenzione del personale di condotta. In un grave incidente accaduto sulla linea del Brennero a Borghetto di Avio, fu proprio l'errato utilizzo di tali tasti di inserimento/esclusione delle apparecchiature di sicurezza, sommato ad un ulteriore errore degli agenti di condotta, a generare un grave incidente.\nLe polemiche tuttavia ebbero comunque l'effetto di aumentare la velocit\u00e0 con cui il sistema SCMT si diffuse nella rete nazionale. La \"corsa\" all'attrezzaggio delle linee, se da un lato ebbe indubbi effetti di sistema, dall'altro port\u00f2 ad un esorbitante aumento dei costi, in quanto se dal punto di vista pratico l'utilit\u00e0 in tema di sicurezza del SCMT era ed \u00e8 tuttora innegabile, la componentistica interna e di piazzale ha raggiunto un'affidabilit\u00e0 accettabile solo a poco a poco, nel corso di svariati anni e grazie a sostanziali modifiche hardware e software.\nAspetti psicologici del disastro.\nI sopravvissuti ed i soccorritori intervenuti a Crevalcore hanno riferito di aver sperimentato gravi disagi psicofisici a causa dell'atmosfera particolare ed inquietante che si cre\u00f2 sul luogo del disastro, dove furono subito inviati degli psicologi, al fine dare supporto ai passeggeri scioccati e ai vigili del fuoco. I dati raccolti sulla scena dell'incidente di Crevalcore sono stati poi utilizzati come caso di studio per la Facolt\u00e0 di Psicologia dell'Universit\u00e0 di Bologna.\nLe reazioni dei superstiti furono molto varie: alcuni di essi mostrarono incredulit\u00e0 su quanto appena avvenuto, altri rimasero scioccati in silenzio, altri ancora manifestarono comportamenti irrazionali, come piangere e dichiarare di ritenere di essere sopravvissuti grazie ad un miracolo divino oppure mettersi in cerchio per ringraziare la Vergine Maria.\nUna delle principali cause di disturbi post-traumatici fu la sensazione di impotenza da parte dei superstiti nel cercare di aiutare i feriti. Alcuni sopravvissuti sperimentarono il cosiddetto \"\"senso di colpa del sopravvissuto\", cio\u00e8 la convinzione di aver potuto essere maggiormente di aiuto a chi ha avuto una sorte peggiore della propria.\nAi vigili del fuoco ed ai medici accorsi sul luogo del disastro, i resti dei due treni apparirono molto pi\u00f9 grandi del reale, emergendo dalla nebbia \"come una scena di un film\"\", come affermato da un soccorritore valutato da psicologi dell'Universit\u00e0 di Bologna.\nLa pressione psicologica venne gestita meglio dai soccorritori con maggiore esperienza e/o intenti a lavorare con maggiore concentrazione sui compiti a loro assegnati. Alcuni vigili del fuoco continuarono a lavorare ben oltre i consueti limiti, cercando di mettere a tacere i propri sentimenti con il lavoro eccessivo. I soccorritori meno esperti o meno addestrati vissero maggiori stati di confusione e il trauma di fronte all'enormit\u00e0 della improvvisa tragedia caus\u00f2 problemi logistici, rallentando in parte le operazioni.\nVennero documentate anche allucinazioni tra i soccorritori (per esempio uno di essi ha dichiarato di aver visto una testa umana mozzata sopra i rottami), inducendo alcuni casi di isteria di massa. Le grida dei feriti furono ritenute una delle cause principali delle disfunzioni psicologiche tra i soccorritori.\nDopo l'incidente di Crevalcore, sono state introdotte nuove procedure di gestione dello stress e di consulenza psicologica per aiutare i soccorritori a far fronte meglio alle conseguenze derivanti da questo tipo di incidente, passando dal controllo autogestito dello stress (ad esempio, sulla necessit\u00e0 di mantenere una \"dura\" presa di posizione di fronte ai compagni di lavoro) ad un approccio basato sul gruppo (un approccio di questo tipo implica la realizzazione di \"cerimonie\" per aiutare le persone coinvolte a razionalizzare le esperienze scioccanti).\nCon il passare del tempo, quasi tutti coloro che, tra i soccorritori, i sopravvissuti e i loro parenti, avevano avuto problematiche di tipo psicofisico, sono riusciti a superarle con l'aiuto di professionisti del settore.\nIl macchinista Alberto Guerro, un caro amico dei conducenti del treno merci morti nell'incidente, si \u00e8 impiccato cinque giorni dopo il disastro. Guerro aveva gi\u00e0 sofferto di depressione post-traumatica dopo essere stato coinvolto nel deragliamento di Lavino di Mezzo (Bologna), avvenuto poco pi\u00f9 di otto mesi prima, e la sorte tragica dei suoi amici \u00e8 stata ritenuta un fattore importante nel portarlo al suicidio. Per tale motivo egli \u00e8 a volte ricordato come la diciottesima vittima di Crevalcore.\nIl ricordo.\nAlle vittime del disastro \u00e8 stato dedicato il \"Parco 7 gennaio 2005\" nei pressi della ex stazione di Bolognina. Il comune di Crevalcore ha posizionato un cippo con i nomi delle vittime nel parco, dove il 7 gennaio di ogni anno si svolge una cerimonia commemorativa."}
{"id": "4170352", "revid": "647919", "url": "https://it.wikipedia.org/wiki?curid=4170352", "title": "Hit Mania (1993)", "text": ""}
{"id": "4170358", "revid": "647919", "url": "https://it.wikipedia.org/wiki?curid=4170358", "title": "Hit Mania Dance 1993", "text": ""}
{"id": "4170362", "revid": "599013", "url": "https://it.wikipedia.org/wiki?curid=4170362", "title": "Andr\u00e9 Nieuwlaat", "text": "Carriera.\nClub.\nNieuwlaat cominci\u00f2 la carriera con la maglia del R\u00e5de, per poi passare al Moss. Nel 1986 si trasfer\u00ec al Dr\u00f8bak/Frogn, per poi essere messo sotto contratto dal Rosenborg. Esord\u00ec con questa maglia in data 2 maggio 1987: fu titolare nel successo per 3-0 sul Mj\u00f8ndalen, sfida in cui mise a referto una doppietta. Nel 1988, torn\u00f2 al Dr\u00f8bak/Frogn.\nL'anno seguente, si accord\u00f2 con il Frigg. Fu poi ingaggiato dal V\u00e5lerengen, per cui debutt\u00f2 il 29 aprile 1990: fu impiegato nella sconfitta per 0-1 sul Molde. Gioc\u00f2 poi per lo Sprint-Jel\u00f8y, per il Fredrikstad, per l'Ekholt e per il Vansj\u00f8/Svinndal.\nNazionale.\nNieuwlaat conta 7 presenze per la , con una rete all'attivo. La prima di queste presenze arriv\u00f2 il 13 maggio 1986, nel 3-3 contro la . Il 20 agosto sigl\u00f2 l'unico gol, nel successo per 3-0 sulla ."}
{"id": "4170365", "revid": "2194416", "url": "https://it.wikipedia.org/wiki?curid=4170365", "title": "Moby Prince", "text": "Moby Prince \u00e8 stato un traghetto di propriet\u00e0 della famiglia di armatori Onorato tra il 1986 e il 1991, in servizio per la compagnia di navigazione privata Nav.Ar.Ma.\nCaratteristiche tecniche.\nCostruito nel 1967 nei cantieri navali Cammel Laird &amp; Co Ltd a Birkenhead in Gran Bretagna per la compagnia olandese Stoomvaart Maatschappij Zeeland e varato con il nome di \"Koningin Juliana\" (\"regina Giuliana\"), fu acquistato dalla Nav.Ar.Ma nel 1986 (1984 o 1985 secondo altre fonti) ed entr\u00f2 in servizio l'8 maggio del medesimo anno; il traghetto stazzava 6187 tonnellate lorde ed era dotato di 4 motori Diesel che gli consentivano una velocit\u00e0 massima di 19 nodi. Lungo 131,5 metri e largo 20, aveva una capacit\u00e0 di carico di 1500 passeggeri e 360 veicoli.\nL'incidente del 1991.\nLa sera del 10 aprile 1991 il \"Moby Prince\" entr\u00f2 in collisione con la petroliera \"Agip Abruzzo\" al largo del Porto di Livorno. Nel rogo successivo allo scontro morirono 140 delle 141 persone a bordo del Moby Prince tra equipaggio e passeggeri. L'unico superstite fu il giovane mozzo napoletano Alessio Bertrand.\nIl 28 maggio 1998 la nave, posta sotto sequestro, affond\u00f2 nelle acque del porto di Livorno mentre era ormeggiata alla banchina; in seguito fu recuperata per poi essere avviata alla demolizione in Turchia.\nIl disastro del Moby Prince \u00e8, in termini di perdita di vite umane, la pi\u00f9 grave tragedia che abbia colpito la Marina mercantile italiana dal secondo dopoguerra."}
{"id": "4170384", "revid": "647919", "url": "https://it.wikipedia.org/wiki?curid=4170384", "title": "Hit Mania Dance 1994", "text": ""}
{"id": "4170389", "revid": "1543377", "url": "https://it.wikipedia.org/wiki?curid=4170389", "title": "The BNP Paribas Zurich Open 2012", "text": "Il The BNP Paribas Zurich Open 2012 \u00e8 stato un torneo di tennis giocato sul cemento. \u00c8 stata la 3\u00aa edizione del The BNP Paribas Zurich Open, che fa parte dell'ATP Champions Tour, campionato riservato alle vecchie glorie del tennis mondiale.\nCampione.\nSingolare.\n Carlos Moy\u00e1 ha battuto in finale Stefan Edberg per 3-6, 7-5, 10-8."}
{"id": "4170390", "revid": "363629", "url": "https://it.wikipedia.org/wiki?curid=4170390", "title": "Pentax PC35 AF", "text": "Pentax PC35 AF \u00e8 stata la prima fotocamera 35\u00a0mm compatta con messa a fuoco automatica di Pentax. Il suo nome \u00e8 stato adottato da una categoria di compatte Pentax con autofocus.\nCi sono versioni pi\u00f9 recenti con auto-avvolgimento (PC35 AF-M), una funzione di data (PC35 AF-M Data) e modello in edizione speciale (PC35 AF-M SE).\nSpecifiche.\nPC35 Pentax AF-M (Data).\nCome sopra ma con:"}
{"id": "4170393", "revid": "767487", "url": "https://it.wikipedia.org/wiki?curid=4170393", "title": "Tutto da capo", "text": "Tutto da capo \u00e8 il sesto album in studio del gruppo musicale italiano Gemelli DiVersi, pubblicato l'11 settembre 2012 dalla BMG Ricordi."}
{"id": "4170394", "revid": "554633", "url": "https://it.wikipedia.org/wiki?curid=4170394", "title": "Ca.163", "text": ""}
{"id": "4170397", "revid": "287204", "url": "https://it.wikipedia.org/wiki?curid=4170397", "title": "Toro (mitologia)", "text": "Il toro \u00e8 presente nell'iconografia dell'antichit\u00e0 ed \u00e8 conosciuto nel mondo occidentale soprattutto per l'episodio biblico riguardante il vitello d'oro: la vicenda \u00e8 raccontata nell\"Esodo\". Il popolo ebraico in attesa nel deserto del ritorno di Mos\u00e8 che si era recato a piedi in cima al Monte Sinai per ricevere da Dio le tavole del Decalogo costringe il sacerdote Aronne a costruire un'immagine dorata a forma di toro da poter adorare. Tale forma idolatrica viene rabbiosamente respinta dal profeta al suo ritorno. Si tratta spesso tuttavia non di semplice immagine o statua, ma di un vero e proprio oggetto di adorazione.\nIl dio babilonese Marduk \u00e8 considerato il \"toro di Utu\" (il sumero dio Shamash); il destriero di Shiva, uno degli D\u00e8i appartenenti alla Trimurti indiana, \u00e8 il toro chiamato Nandi. L'idea sacrale di questo ch'\u00e8 uno dei primi animali arcaici venerati dall'uomo sopravvive fino ad oggi nella costellazione del Toro e nel significato astrologico che le viene attribuito.\nSia il toro lunare mesopotamico che quello solare indiano \u00e8 stato oggetto nel tempo d'innumerevoli incarnazioni di stampo culturale e religioso, fino a giungere alla contemporanea cultura \"new Age\".\nEt\u00e0 della Pietra.\nL'Aurochs/Uri Bos taurus primigenius, antenato dell'animale domestico storico, viene raffigurato in moltissime pitture rupestri europee del Paleolitico, come ad esempio in quelle che si trovano a Lascaux e Livernon in territorio francese e successivamente anche in varie sculture; si pensava probabilmente che la loro forza vitale potesse in qualche modo avere qualit\u00e0 magiche benefiche per gli umani. Era associato al culto parallelo riguardante la Grande Madre.\nI temibili Uri sopravvissuti in Anatolia e nel Vicino oriente fino all'Et\u00e0 del ferro venivano adorati in tutta la regione come animali sacri; sopravvivenze d'un tale culto sono attestate a Catal Huyuk lungo tutto il Neolitico.Il toro viene visto come costellazione celeste fin dal Calcolitico, venendo a segnar il Capodanno all'inizio della Primavera a partire almeno dal 4 millennio a.C. \nEt\u00e0 del Bronzo.\nSardegna Prenuragica e Nuragica.\nA partire dal Neolitico sino all'Et\u00e0 del Bronzo, la Sardegna ha visto svilupparsi lungo tutto il suo territorio il culto del toro.\nLe genti prenuragiche erano solite rappresentarlo all'interno delle domus de janas (cos\u00ec chiamate in sardo, letteralmente \"case delle fate\") attraverso incisioni rupestri sulla roccia e anche tramite pitture rupestri. \nQuesto culto si \u00e8 sviluppato estremamente con l'avvento della Civilt\u00e0 nuragica la quale edific\u00f2 circa 800 tombe dei giganti aventi la forma di una testa bovina richiamando il Dio Toro e lo stesso culto della Dea Madre.\nSempre la civilt\u00e0 nuragica espresse il culto per il toro attraverso la realizzazione di bronzetti nuragici in \"navicelle nuragiche\" aventi protomi taurine sulla prua della barca oppure rappresentando lo stesso animale, con corna di varia dimensione.\nMesopotamia.\nL'epopea sumera che narra la storia di Gilgamesh descrive l'uccisione da parte dell'eroe assieme a Enkidu del \"Gran Toro celeste\", nonch\u00e9 sposo di Ereshkigal, chiamato Gugalanna; questo crimine viene compiuto come atto di sfida agli D\u00e8i. Fin dai primordi della civilt\u00e0 storica in Mesopotamia il toro viene considerato come rappresentazione divina lunare, le sue corna raffigurano difatti la luna crescente.\nIl sacrificio del toro Gavaevodata riveste un ruolo fondamentale nella cosmogonia del Zoroastrismo.\nEgitto.\nNell'antico Egitto il toro viene adorato col nome di Apis, incarnazione in terra prima del dio creatore Ptah, fu edificato un tempio nella citt\u00e0 di Menfi per il suo culto, probabilmente insieme alla prima sede del potere governativo fondato da un Aha (3125; 3100 a.C.), che in realt\u00e0 non \u00e8 altro che Nar-Mer (Menes), il primo re del quale si ha testimonianza storica dell'Antico Regno in Egitto. La nuova reincarnazione di Apis veniva identificata dai sacerdoti ogni qual volta il vecchio animale moriva, creando in tal modo una successione genealogica di tori sacri.Dopo esser stato ospitato nel tempio a lui dedicato per tutti gli anni della sua esistenza, veniva in seguito imbalsamato e racchiuso in un grande sarcofago. Una lunga serie di questi sarcofagi in pietra monolitica venivano alloggiati nel Serapeo: son stati riscoperti in epoca moderna grazie agli scavi archeologici compiuti a Saqqara per merito di Auguste Mariette nel 1851.\nIl toro veniva anche adorato come Mnevis, incarnazione di Atum-Ra ad Heliopolis. La parola Ka in egizio \u00e8 sia un concetto religioso indicante il potere e la forza vitale, sia la parola per indicare l'animale taurino.\nAnatolia orientale.\nNon si \u00e8 ancora riusciti a ricreare un contesto specifico per i teschi di toro provvisti di corna (vedi Bucranio) conservati fin dall'8.000 a.C. nella citt\u00e0-stato di Catal Huyuk. Il culto del toro sacro degli Hattians, i cui resti sono stati trovati accanto a quelli del cervo sacro (vedi Cervo (mitologia) ad Alacah\u00f6y\u00fck, \u00e8 sopravvissuto nei rituali degli Hurriti e degli Hittiti, popoli che ne occuparono successivamente i territori.La loro mitologia parla di Seri e Hurri, il d\u00ec e la notte, i due tori che portano il dio del tempo Teshub in groppa o trainando il suo carro divino.\nIsola di Creta.\nLa figura del toro \u00e8 stato uno dei principali temi centrali all'interno della Civilt\u00e0 minoica; teste e corna dell'animale sono state utilizzate come simboli nel palazzo di Cnosso. Affreschi e ceramiche raffigurano il \"salto del toro\" (Taurocatapsia), un sacro rituale in cui i partecipanti, giovani d'entrambi i sessi, dovevano riuscire a saltare il toro afferrandolo per le corna. Tarda incarnazione di ci\u00f2, assimilata dal mondo Greco, \u00e8 quella rappresentante la figura del Minotauro imprigionato nel Labirinto.\nPer i Greci il toro cretese \u00e8 fortemente legato al mito riguardante Teseo: inizialmente il giovane eroe ha dovuto catturare il toro sacro che viveva indisturbato nella pianura vicino a Maratona, per poi affrontare l'uomo-toro o \"Toro di Minosse\", chiamato anche Minotauro, un essere umano con la testa di toro che vive al centro del Labirinto. Nato a seguito dell'amore mostruoso della regina per un toro, viene fatto vivere all'interno del Labirinto fatto costruire dal re per nascondere la terribile vergogna familiare. Cresciuto in totale solitudine come un ragazzo selvaggio e feroce, incapace d'esser addomesticato, si ciba di carne umana.\nValle dell'Indo.\nLa figura del bianco toro Nandi, cavalcatura/veicolo del Dio della distruzione Shiva e suo principale Gana/seguace, pu\u00f2 esser fatta risalire alla Civilt\u00e0 della valle dell'Indo, dove l'agricoltura e la produzione casearia \u00e8 stata sempre l'occupazione pi\u00f9 importante.\nCipro.\nLe maschere a base di teschi di toro venivano indossate durante i riti cultuali sociali pi\u00f9 importanti; ci\u00f2 \u00e8 testimoniato dalle figurine di terracotta e dagli altari a forma di testa di toro provvisti di corna del neolitico scoperti nell'isola. \nVicino Oriente.\nMoloch \u00e8 la divinit\u00e0 dei cananei e poi dei cartaginesi spesso raffigurata con le fattezze di un toro. Idoli a forma di vitello vengono indicati in molti passi delle scritture ebraiche (vedi Antico testamento), facendo in tal maniera notare che il suo culto era fortemente radicato in quelle terre.In seguito il motivo della figura taurina divenne quello d'un demone o \"diavolo cornuto\" in perenne conflitto con la fede in un unico Dio di Abramo e in contrasto con tutta la precedente tradizione. \nGrecia.\nNel culto riguardante gli Olimpi uno degli epiteti di Hera era quello di Bo-Opis, ovvero \"testa di mucca\" (o femmina del toro). Il mito di Io sacerdotessa della Dea, narra della sua trasmutazione per l'appunto in giovenca o vacca sacra. Lo stesso Zeus assume le sembianze di un toro per rapire la giovane Europa, principessa fenicia, e portarla a Creta.\nDioniso \u00e8 un altro Dio della resurrezione che, come l'egizio Osiride, \u00e8 fortemente legato alla forma taurina; un inno a lui dedicato lo invita a giungere come toro infuriato. Vi \u00e8 poi un mito arcaico che lo riguarda in cui viene macellato come vitello ed empiamente divorato dai Titani (vedi \"Dionso. Archetipo della vita indistruttibile\" di K. Kerenyi).\nAnche Ade \u00e8 associato alla figura del Toro, pi\u00f9 che altro nella sua concezione arcaica di divinit\u00e0 ctonia legata alla fertilit\u00e0 del sottosuolo.\nImpero Romano.\nI Romani assimilarono tardi il culto del toro Apis, legato a quello delle altre divinit\u00e0 egizie, che erano inizialmente viste con sfavore e come fonte di corruzione dei costumi. Il culto di Apis venne ostacolato in epoca augustea per motivi politici, ma si attest\u00f2 saldamente a cominciare dalla dinastia Flavia, come attesta l'Iseo di Pompei. Il culto si fonde in modo sincretistico ai culti romani e si mantiene fino alla tarda epoca costantiniana. L'imperatore Giuliano fu l'ultimo che fece emettere monete romane con l'immagine del toro Api sul verso. Un altro culto molto importante per le legioni romane era quello di Mitra, di origine siriaca, anch'esso legato al sacrificio del toro.\nIl toro nell'iconografia cristiana.\nNella Bibbia il toro descritto non \u00e8 solo quello dell'Esodo. Il toro alato compare come simbolo positivo nel sogno di Ezechiele e il toro (vitello) \u00e8 menzionato anche da San Giovanni nell\"Apocalisse\" Il toro divenne poi simbolo dell'evangelista Luca. Il toro, animale sacrificale per eccellenza, venne visto come simbolo di Cristo, sacrificatosi sulla croce per la redenzione dell'uomo; inoltre la sua attivit\u00e0 di fecondatore venne anche accostata a Cristo, come sorgente della vita. Il toro quindi fu visto, nell'iconologia cristiana, come simbolo cristologico.\nUna carta filigranata, stampata in Francia fra il 1409 ed il 1411, riporta una testa bovina che ha tra le corna una croce con l'iniziale del nome sacro \"Xristos\"."}
{"id": "4170399", "revid": "486946", "url": "https://it.wikipedia.org/wiki?curid=4170399", "title": "Murdoch Stewart, duca di Albany", "text": ""}
{"id": "4170401", "revid": "287204", "url": "https://it.wikipedia.org/wiki?curid=4170401", "title": "Naif (album)", "text": ""}
{"id": "4170404", "revid": "123390485", "url": "https://it.wikipedia.org/wiki?curid=4170404", "title": "Leonel Manzano", "text": ""}
{"id": "4170410", "revid": "113181445", "url": "https://it.wikipedia.org/wiki?curid=4170410", "title": "Louis de Forbin", "text": "Biografia.\nDiscendente da una delle famiglie pi\u00f9 antiche della Provenza, nacque al castello di La Roque-d'Anth\u00e9ron (Bocche del Rodano) il 19 agosto 1777, e frequent\u00f2 sin dall'infanzia Fran\u00e7ois Marius Granet. Vide morire sotto i suoi occhi il padre e lo zio durante l'assedio lionese della Convenzione nazionale.\nFu aiutato dal disegnatore Jean-Jacques de Boissieu, che lo introdusse alla pratica della propria arte. A Aix divenne allievo di Abraham Constantin.\nSi stabil\u00ec a Parigi dove prese lezioni da Demarne, ma lo lasci\u00f2 presto per l'atelier di Jacques Louis David, esponendo la prima opera di un certo valore nel 1796. Pur ridotto in povert\u00e0, non aveva perduto una certa nobilt\u00e0 di carattere e una grande raffinatezza di maniere che gli permisero di intrattenere rapporti con l'alta societ\u00e0. Molto stimato negli ambienti altolocati, spos\u00f2 nel 1799 una giovane ricchissima, Mlle de Dortan.\nDopo aver servito in un reggimento di cavalleria fece un viaggio in Italia, dove venne nominato ciambellano della corte di Paolina Bonaparte, sorella dell'imperatore.\nLa principessa Borghese prov\u00f2 per lui sin dall'inizio una forte simpatia che presto si tramut\u00f2 in amore: in breve tempo Forbin, che aveva nel frattempo colpito anche la duchessa d'Abrant\u00e9s, divent\u00f2 amante di Paolina, nel periodo in cui anche il compositore torinese Felice Blangini godeva dei favori della nobildonna. Con lei ebbe un rapporto che lo pone su un piano diverso rispetto a quello degli innumerevoli amanti della sorella di Napoleone: con Forbin il rapporto non fu solo frivolo e vacuo, ma ebbe una profondit\u00e0 che colp\u00ec la donna, che, quando si sent\u00ec prossima alla morte due decenni pi\u00f9 tardi, ricord\u00f2 con particolare tenerezza un uomo diverso dagli altri.\nIntanto per\u00f2 cadde in disgrazia presso Paolina, e fu inviato da Napoleone in Portogallo.\nNel 1815 fu nominato direttore dei musei reali, ingrand\u00ec il Louvre e ne stabil\u00ec uno al Luxembourg per le opere dei pittori ancora viventi.\nNel 1817 si imbarc\u00f2 a Tolone e intraprese un viaggio in Medio Oriente assieme ai pittori Pierre Pr\u00e9vost e L\u00e9on Matthieu Cochereau (quest'ultimo morir\u00e0 durante il viaggio) e all'architetto Jean-Nicolas Huyot. Il 24 aprile 1818 giunse al lazzaretto di Marsiglia.\nDurante la Restaurazione, eletto membro libero dell'Accademia di Belle Arti e insignito nel 1819 della decorazione dell'Ordine di san Michele da Luigi XVIII, divent\u00f2 direttore del Louvre al posto di Vivant Denon.\nMor\u00ec nel 1841, e fu inumato al cimitero Saint-Pierre di Aix-en-Provence.\nOltre a numerosi quadri, ci ha lasciato il romanzo \"Charles Barrimore\" e alcuni ricordi di viaggio.\nOpere.\nDipinti:\nScritti :"}
{"id": "4170414", "revid": "123129091", "url": "https://it.wikipedia.org/wiki?curid=4170414", "title": "Ac\u00e9phale", "text": "Ac\u00e9phale (dal greco \u1f00\u03ba\u03ad\u03c6\u03b1\u03bb\u03bf\u03c2, akephalos, senza testa) \u00e8 stata una rivista di arte, letteratura e filosofia pubblicata dal 1936 al 1939 fondata dal filosofo francese Georges Bataille. Alla rivista era legata una omonima societ\u00e0 i cui membri avevano fatto voto di segretezza.\nStoria editoriale.\nIl primo numero della rivista, di otto pagine, usc\u00ec il 24 giugno 1936. La copertina mostrava un'illustrazione di Andr\u00e9 Masson con un disegno vagamente ispirato all'uomo vitruviano di Leonardo da Vinci che rappresenta il trionfo della razionalit\u00e0 umana. La figura disegnata da Masson \u00e8 priva della testa, il pube coperto da un teschio, stringe nella destra un cuore fiammeggiante e nella sinistra un pugnale. Sotto il titolo della rivista, \"Ac\u00e9phale\", appariva la scritta \"Religion. Sociologie. Philosopie\", religione, sociologia, filosofia, seguita subito dopo dall'espressione \"la conjuration sacr\u00e9e\", la congiura sacra.\nIl primo articolo, firmato da Bataille, recava lo stesso titolo, \"La congiura sacra\", e proclamava: \"Segretamente o no, \u00e8 necessario divenire tutt'altro oppure cessare di essere\" \"\u00ab Il est temps d'abandonner le monde des civilis\u00e9s et sa lumi\u00e8re. Il est trop tard pour tenir \u00e0 \u00eatre raisonnable et instruit \u2014 ce qui a men\u00e9 \u00e0 une vie sans attrait. Secr\u00e8tement ou non, il est n\u00e9cessaire de devenir tout autres ou de cesser d'\u00eatre. \u00bb\" Pi\u00f9 avanti Bataille scriveva: \"La vita umana non ne pu\u00f2 pi\u00f9 di servire da testa e ragione dell'universo, nella misura in cui diventa necessaria all'universo essa accetta un asservimento \"\u00ab La vie humaine est exc\u00e9d\u00e9e de servir de t\u00eate et de raison \u00e0 l'univers. Dans la mesure o\u00f9 elle devient cette t\u00eate et cette raison, dans la mesure o\u00f9 elle devient n\u00e9cessaire \u00e0 l'univers, elle accepte un servage. \u00bb\"\nQuesti evidenti riferimenti alla filosofia di Friedrich Nietzsche vanno visti nella loro prospettiva storica. Mentre gran parte dell'Europa subiva l'influenza del fascismo, il nazismo si era appropriato di Nietzsche, facendone uno dei pensatori fondamentali del movimento, nonostante gli espliciti attacchi del filosofo tedesco all'antisemitismo, al nazionalismo e al razzismo. Pertanto non sorprende che in quegli anni Nietzsche fosse molto impopolare nel mondo culturale francese.\nIl secondo numero di Ac\u00e9phale si apriva con un articolo dal titolo \"Nietzsche e i fascisti\", un violento attacco di Bataille a Elisabeth F\u00f6rster-Nietzsche, la sorella di Nietzsche che aveva sposato il noto antisemita Bernhard F\u00f6rster. Il numero conteneva anche un testo inedito dello stesso Nietzsche sul filosofo greco Eraclito e un articolo di Jean Wahl intitolato \"Nietzsche e la morte di Dio\", un commento a un testo di Karl Jaspers sul filosofo tedesco.\nTutti gli altri numeri della rivista (sono cinque in totale) erano centrati sulla filosofia di Nietzsche. L'ultimo, mai pubblicato, si doveva intitolare \"La follia di Nietzsche\". Oltre a Bataille, i principali contributori della rivista furono: Roger Caillois (numeri 3 e 4), Pierre Klossowski (numeri 1,2,3 e 4), Andr\u00e9 Masson, Jules Monnerot, Jean Rollin e Jean Wahl.\nLa societ\u00e0 segreta.\nVista la natura segreta della societ\u00e0 Ac\u00e9phale \u00e8 difficile ricostruirne le attivit\u00e0. Bataille fa spesso riferimento agli scritti di Marcel Mauss che aveva studiato le societ\u00e0 segrete nella cultura africana. Su questo modello, Bataille organizz\u00f2 diversi incontri notturni nei boschi, vicino a una quercia colpita da un fulmine. La societ\u00e0 festeggi\u00f2 la decapitazione di Luigi XVI come prefigurazione del trionfo di una \"folla senza testa\" e dell'\"acefalit\u00e0\". Durante gli incontri si meditava su testi di Sigmund Freud, del Marchese de Sade e di Marcel Mauss.\n\"L'Enciclopedia Da Costa\".\nAc\u00e9phale pubblic\u00f2 anche la \"Da Costa Encyclop\u00e9dique\", \"L'Enciclopedia Da Costa\", che avrebbe dovuto essere completata entro il 1947, quando doveva tenersi l'esposizione internazionale surrealista. A causa di una serie di ritardi, i testi dell'enciclopedia non furono distribuiti che parecchi mesi dopo la fine dell'esposizione. Ironica parodia di una normale enciclopedia, la Da Costa metteva ferocemente in ridicolo le convenzioni sociali e individuali del tempo. Una delle voci per esempio era dedicata a una supposta \"Licenza di vivere\", un falso certificato statale, probabilmente inventato da Marcel Duchamp, che si occupava di stampare l'enciclopedia."}
{"id": "4170416", "revid": "657000", "url": "https://it.wikipedia.org/wiki?curid=4170416", "title": "Eiji Kikumaru", "text": ""}
{"id": "4170424", "revid": "110157", "url": "https://it.wikipedia.org/wiki?curid=4170424", "title": "The Future Now", "text": "The Future Now \u00e8 un album discografico del cantante britannico Peter Hammill, pubblicato nel settembre 1978 dall'etichetta discografica Charisma Records."}
{"id": "4170425", "revid": "88740", "url": "https://it.wikipedia.org/wiki?curid=4170425", "title": "Henry Huntington", "text": "Biografia.\nNato a Oneonta nello Stato di New York, nel 1850 fu nominato sovrintendente alla costruzione della \"Kentucky Central Railroad\" e nel 1890 si trasfer\u00ec in California. Dal 1892 al 1900 fu vicepresidente della societ\u00e0 ferroviaria \"Southern Pacific Railroad\", con sede a San Francisco.\nNel 1898 acquis\u00ec la compagnia \"Los Angeles Railway\" e nel 1901 form\u00f2 la \"Pacific Electric Railway\". Nel 1910 le linee ferroviarie che egli possedeva nella California meridionale si estendevano per oltre 2.100\u00a0km.\nNel 1910 divorzi\u00f2 dalla prima moglie, Mary Alice Prentice, dalla quale aveva avuto quattro figli, e nel 1913 spos\u00f2 Arabella Yarrington. Si ritir\u00f2 dagli affari nel 1916, e mor\u00ec nel 1927 a Filadelfia durante un intervento chirurgico al cuore.\nOltre che uomo d'affari, Henry Hungtington era un amante della cultura e un collezionista di oggetti d'arte. Fond\u00f2 a San Marino, nei pressi di Pasadena, la Huntington Library, comprendente una vasta biblioteca, una collezione d'arte di dipinti inglesi e un ampio giardino botanico con un giardino Zen e un giardino cinese.\nPossedeva una grande collezione di diamanti e altri gioielli che, dopo la sua morte, passarono in eredit\u00e0 alla seconda moglie Arabella. Dopo la morte di quest'ultima, nel 1927, l'intera collezione fu acquistata dal famoso gioielliere di New York Harry Winston."}
{"id": "4170426", "revid": "155634", "url": "https://it.wikipedia.org/wiki?curid=4170426", "title": "The BNP Paribas Zurich Open 2012 - Singolare", "text": "Il detentore del torneo era Mark Philippoussis, quest'anno arrivato terzo. \nCarlos Moy\u00e1 ha battuto in finale Stefan Edberg per 3-6, 7-5, 10-8."}
{"id": "4170427", "revid": "203463", "url": "https://it.wikipedia.org/wiki?curid=4170427", "title": "Henry E. Huntington", "text": ""}
{"id": "4170428", "revid": "203463", "url": "https://it.wikipedia.org/wiki?curid=4170428", "title": "Henry Edwards Huntington", "text": ""}
{"id": "4170429", "revid": "599013", "url": "https://it.wikipedia.org/wiki?curid=4170429", "title": "Teruaki Kobayashi", "text": "Carriera.\nCresciuto nella selezione calcistica della Komazawa University, viene ingaggiato nel 2002 dal JEF United Ichihara Chiba, sodalizio con cui non giocher\u00e0 alcun incontro ufficiale.\nNel 2003 passa al Montedio Yamagata, squadra che lascer\u00e0 nel 2005 per giocare nel Vissel Kobe. Con la squadra di K\u014dbe gioca sino al 2010. \nSuccessivamente milita nel Ventforet Kofu e poi nel Sagan Tosu.\nNel 2016, Teruaki Kobayashi, annuncia il suo ritiro come calciatore."}
{"id": "4170433", "revid": "767487", "url": "https://it.wikipedia.org/wiki?curid=4170433", "title": "Glyptochelone suyckerbuyki", "text": "Il gliptochelone (Glyptochelone suyckerbuyki) \u00e8 una tartaruga marina estinta, vissuta nel Cretaceo superiore (Maastrichtiano, circa 70 - 65 milioni di anni fa). I suoi resti fossili sono stati ritrovati esclusivamente nei Paesi Bassi.\nDescrizione.\nQuesta tartaruga era di notevoli dimensioni, e poteva oltrepassare i 2 metri di lunghezza. Il carapace era relativamente pesante, se comparato con quello di altre tartarughe marine del periodo (come \"Allopleuron\"), pi\u00f9 alto e ricoperto da piastre. La caratteristica principale di \"Glyptochelone\" era data da una decorazione delle ossa di entrambi i piastroni, inferiore e superiore (\"Glyptochelone\" significa infatti \"tartaruga scolpita\"); queste linee scolpite sono assenti in altri animali simili come \"Allopleuron\" e \"Protosphargis\". \nClassificazione.\nI primi fossili di questo animale vennero ritrovati nel '700, e vennero illustrati dal ricercatore francese Faujas de Saint Fond nel famoso libro \"Histoire naturelle de la Montagne Saint-Pierre de Maastricht\" (1799); a quell'epoca, tuttavia, i fossili vennero scambiati per corna di alce, a causa della curiosa superficie scolpita e poich\u00e9 non erano stati compiuti molti studi sui fossili di tartarughe.\nLa descrizione scientifica di questo animale avvenne solo nel 1879 ad opera di Ubaghs, sulla base di un esemplare trovato a Berg en Terblijt. L'epiteto specifico deriva da Guillaume Suyckerbuyk, che acquist\u00f2 il carapace per poi donarlo all'Istituto Reale Belga di Scienze Naturali di Bruxelles. \n\"Glyptochelone\" \u00e8 considerato un rappresentante dei cheloniidi, che comprendono la maggior parte delle tartarughe marine attuali; i suoi pi\u00f9 stretti parenti, come \"Allopleuron\" e \"Protosphargis\", vissero nel Cretaceo.\nPaleoecologia.\n\"Glyptochelone\" visse nei mari europei della fine del Cretaceo superiore; i fossili sono molto pi\u00f9 rari rispetto a quelli di un'altra specie, \"Allopleuron hoffmanni\", che viveva nei medesimi luoghi. \u00c8 probabile che \"Glyptochelone\" fosse di abitudini maggiormente costiere (Mulder, 2003)."}
{"id": "4170436", "revid": "298055", "url": "https://it.wikipedia.org/wiki?curid=4170436", "title": "Denna", "text": ""}
{"id": "4170440", "revid": "409613", "url": "https://it.wikipedia.org/wiki?curid=4170440", "title": "Naufragio della petroliera Haven", "text": "Il naufragio della petroliera Haven \u00e8 stato un grave incidente marittimo avvenuto l'11 aprile 1991 nel tratto di mare davanti a Genova Voltri e causato da una grande esplosione avvenuta a bordo della superpetroliera VLCC Haven. Nell'incidente morirono quattro membri dell'equipaggio ed il comandante.\nAttualmente il relitto si trova su un fondale di circa 80 metri nelle acque antistanti Arenzano. Si tratta del pi\u00f9 grande relitto visitabile da subacquei del Mediterraneo, e uno dei pi\u00f9 grandi al mondo. L'affondamento caus\u00f2 la perdita di migliaia di tonnellate di petrolio .\nCause.\nL'11 aprile 1991 alle 12:30, durante un'operazione di travaso di greggio dalla stiva 1 (a prua) alla stiva 3 (al centro della nave), forse per il malfunzionamento di una pompa, si verific\u00f2 un'esplosione che fece saltare cento metri di coperta nella parte prodiera, in un tratto di mare profondo 94 metri davanti a Voltri, quartiere posto all'estremit\u00e0 di ponente di Genova.\nDurante la notte la nave in fiamme si spost\u00f2 in direzione di Savona. Il giorno successivo fu trainata tra Cogoleto e Arenzano; durante l'inizio dell'operazione di traino, la parte prodiera, indebolita dalle esplosioni, si stacc\u00f2 dal resto dello scafo. La parte distaccatasi, lunga 95 metri, si adagi\u00f2 a 470 metri di profondit\u00e0 ().\nIl mattino del 13 aprile altre esplosioni scossero il relitto, esplosioni dovute probabilmente al surriscaldamento delle cisterne non ancora interessate all'incendio. Grazie alla prontezza risolutiva dell'Ammiraglio della Marina Militare (comandante del porto di Genova) Antonio Alati, fu evitato un grave peggioramento. Egli lavor\u00f2 duramente per contenere il petrolio fuoriuscito in mare (ed in fiamme), mediante la istituzione di barriere di contenimento in un'area circoscritta, ed organizz\u00f2, per quanto possibile, il recupero di una parte del greggio.\nUna debole brezza da settentrione, ed il mare sostanzialmente quasi calmo, limitarono lo spiaggiamento del greggio nei primi giorni del disastro; essa, inoltre, evit\u00f2 che la grande nuvola di fumo nero raggiungesse gli abitati sulla costa.\nL'inabissamento.\nAlle 9:30 del 14 aprile la petroliera concluse la sua agonia con un'ennesima esplosione, che la fece inabissare ad un miglio e mezzo dal porto di Arenzano, tra Arenzano e Cogoleto, su un fondale di 80 metri ().\nL'inquinamento della costa.\nNei giorni seguenti l'incidente, nonostante l'intervento di una eterogenea flotta di mezzi navali in missione anti-inquinamento, dai cacciatorpediniere della Marina Militare ai mezzi del porto di Genova, un debole scirocco travolgeva le barriere che i numerosi volontari avevano sistemato lungo i litorali pi\u00f9 esposti, causando importanti spiaggiamenti di greggio da Arenzano ad Albissola Marina.\nFu il pi\u00f9 grave disastro ecologico nel mar Mediterraneo. Bruciarono circa 90\u00a0000 tonnellate di petrolio greggio delle 144\u00a0000 presenti al momento dell'incidente oltre alle circa 1000 tonnellate di combustibile.\nUna parte del carico, stimata in una quantit\u00e0 compresa tra 10\u00a0000 e 50\u00a0000 tonnellate, (soprattutto le componenti pi\u00f9 dense del greggio) \u00e8 deposto tuttora negli alti fondali tra Genova e Savona.\nIl relitto ha la coperta a quota \u221254 metri, e il castello di poppa si eleva fino ad una profondit\u00e0 di 36 metri, che corrisponde circa al livello a cui \u00e8 stato tagliato il fumaiolo, che rappresentava un pericolo per la navigazione.\nDal 2001 una commissione istituita presso l'Assessorato all'Ambiente della Regione Liguria \u00e8 incaricata di realizzare interventi e sperimentazioni di bonifica anche del relitto. Le due bonifiche di rilievo sono state quella del 2003 e quella del maggio 2008, attualmente classificata come \"definitiva\", comprendente il monitoraggio complessivo dello stato del relitto e il pompaggio di idrocarburi residui dai locali interni della nave."}
{"id": "4170444", "revid": "767487", "url": "https://it.wikipedia.org/wiki?curid=4170444", "title": "Hit Mania Dance 2", "text": "Hit Mania Dance 2 \u00e8 una raccolta di 32 successi eurodance, house e techno pubblicata in doppio CD e doppia MC nell'autunno 1994.\n\u00c8 la seconda compilation della collana Hit Mania, anch'essa mixata come la precedente da Paolo Bolognesi &amp; Amerigo Provenzano. Il prezzo di vendita del doppio CD era di L. 35.000."}
{"id": "4170446", "revid": "767487", "url": "https://it.wikipedia.org/wiki?curid=4170446", "title": "Boris Kabi", "text": ""}
{"id": "4170450", "revid": "330019", "url": "https://it.wikipedia.org/wiki?curid=4170450", "title": "Samthann di Clonbroney", "text": "Sebbene oggi sia poco conosciuta, la sua influenza sulla cristianit\u00e0 celtica fu importante; sottoline\u00f2 l'importanza dello studio per sostenere la spiritualit\u00e0 e fu fonte d'ispirazione per i capi del movimento \"C\u00e9li D\u00e9\".\nSamthann, assieme a Brigida, \u00cdta e Moninne, \u00e8 una delle sole quattro sante irlandesi di cui si abbia un'agiografia, ed \u00e8 cronologicamente la pi\u00f9 tarda, essendo la sua morte posta nel 739 dagli Annali dell'Ulster. Il suo nome appare sia nelle \"Litanie delle Vergini\" che nel canone del \"Messale di Stowe\".\nBiografia.\nSamthann era originaria dell'Ulster, figlia di D\u00edamr\u00e1n (o Dyamran) e di Columb (o Columba); stando alla \"Vita tripartita\", la sua famiglia era strettamente legata a san Patrizio. Venne affidata a Cridan, re di Cairpre, che la diede in sposa ad un nobile; la leggenda vuole che la notte prima delle nozze il futuro marito vide un raggio di sole illuminarle il viso mentre dormiva, e fu rallegrato di poter avere una moglie che effondesse luce. La notte delle nozze per\u00f2, Samthann convinse il marito a rimandare la consumazione fino a che tutti i residenti della fortezza non si fossero ritirati; lui acconsent\u00ec a si addorment\u00f2, e nel frattempo ella si mise a pregare perch\u00e9 Dio le conservasse intatta la verginit\u00e0; Egli mand\u00f2 allora un fuoco illusorio che scaten\u00f2 il panico, di cui Samthann approfitt\u00f2 per fuggire. Quando Cridan la ritrov\u00f2, lei lo rimprover\u00f2 per averla costretta a sposarsi contro la sua volont\u00e0, al che il padre le chiese di scegliersi da s\u00e9 un marito: Samthann rispose che non avrebbe avuto altro sposo che Dio, e sia il padre che il marito le permisero di entrare in convento, sotto la guida di san Cognat (o Cocnat), ad Ernside (o Ernaide), Donegal.\nDa l\u00ec si spost\u00f2 all'abbazia di Clonbroney, nella Contea di Longford, di cui divenne badessa; l'abbazia di Clonbroney (che era stata fondata da san Patrizio o da santa Fainche) aveva la particolarit\u00e0 di non accettare donazioni cospicue, per evitare di perdere la semplicit\u00e0 di vita che aveva adottato (vivevano con sole sei mucche).\nLa sua vita riporta di numerosi miracoli e opere: in un caso viene paragonata a san Martino di Tours per avere donato una mucca, un vitello e parte del suo mantello ad un lebbroso (che poi miracolosamente tornarono al loro posto). In un altro si narra di come re Niall Frossach volesse decorare un bastone appartenuto a Samthann, che per\u00f2 era vecchio e ricurvo: il bastone torn\u00f2 come nuovo la notte, permettendo al re di decorarlo. \u00c8 narrata la liberazione miracolosa di un prigioniero di re Cenn\u00e9tig, a cui Samthann fece riferire: \"Nel nome della santa Trinit\u00e0, tu sarai liberato dalle tue catene e giungerai illeso presso Samthann, serva della stessa Trinit\u00e0\"; udito ci\u00f2 il re (che aveva rifiutato le precedenti richieste di Samthann di liberare l'uomo) inaspr\u00ec la guardia, ma egli riusc\u00ec a fuggire con l'aiuto divino proprio come lei aveva predetto; la vita descrive anche altri miracoli simili. Si riporta anche che un monaco lussurioso, che voleva sedurre una delle consorelle di Samthann, attraversando un fiume venne aggredito da una grossa anguilla che gli si attorcigli\u00f2 attorno ai genitali e l\u00ec rimase fino a che lui, terrorizzato, corse da Samthann a chiedere perdono.\nSi narra che quando Samthann mor\u00ec san Laisr\u00e9n vide in cielo due lune, una delle quali scese verso di lui: riconoscendo in essa Samthann, Laisr\u00e9n esclam\u00f2: \"Benedetta sei tu, Samthann, fedele serva di Dio, perch\u00e9 stai per entrare nella gioia del Signore, tuo sposo!\".\nNotoriet\u00e0 e culto.\nSamthann viene ricordata per le sue citazioni sagge e taglienti. Si narra ad esempio che, quando l'insegnante Taircheallach (o Dairchellach, Daircellach) le confid\u00f2 di voler abbandonare lo studio per dedicarsi unicamente alla preghiera, lei gli chiese: \"Cosa pu\u00f2 tenere salda la tua mente e impedirle di distrarsi, se trascuri lo studio spirituale?\". Quando egli le disse in seguito che voleva recarsi in pellegrinaggio, lei ribatt\u00e9: \"Se Dio non potesse essere trovato di qua dal mare, allora con tutti i mezzi dovremmo recarci oltremare. Ma poich\u00e9 Dio \u00e8 vicino a tutti quelli che lo cercano, non abbiamo bisogno di viaggiare. Il regno dei Cieli pu\u00f2 essere raggiunto da ogni luogo\".\nAlla domanda di un monaco che le chiedeva in che stato fosse opportuno pregare, Samthann rispose che in piedi, seduti, in ginocchio, sdraiati, andavano ugualmente bene.\nIl suo culto venne promosso da san Virgilio di Salisburgo, che lo import\u00f2 in Germania meridionale."}
{"id": "4170452", "revid": "1543377", "url": "https://it.wikipedia.org/wiki?curid=4170452", "title": "La macchina del presagio", "text": "La macchina del presagio, scritto da Terry Goodkind, \u00e8 il primo libro della seconda serie del ciclo \"La spada della verit\u00e0\", pubblicato in Italia da Fanucci.\nTrama.\nLa guerra \u00e8 finita e l'Impero D'Hariano \u00e8 in pace, ma le persone cominciano ad avere delle visioni inquietanti: gli strani eventi sembrano essere legati al ritrovamento della macchina dei presagi, un ordigno nascosto nel cuore del Palazzo del Popolo da millenni che profetizza una catastrofe che coinvolge Richard e Kahlan."}
{"id": "4170453", "revid": "287204", "url": "https://it.wikipedia.org/wiki?curid=4170453", "title": "Ruvo di Puglia Basket 2011-2012", "text": ""}
{"id": "4170454", "revid": "47767", "url": "https://it.wikipedia.org/wiki?curid=4170454", "title": "Santa Samthann", "text": ""}
{"id": "4170455", "revid": "47767", "url": "https://it.wikipedia.org/wiki?curid=4170455", "title": "Santa Samantha", "text": ""}
{"id": "4170460", "revid": "62004", "url": "https://it.wikipedia.org/wiki?curid=4170460", "title": "Na Li", "text": ""}
{"id": "4170461", "revid": "767487", "url": "https://it.wikipedia.org/wiki?curid=4170461", "title": "Olivier Tia", "text": ""}
{"id": "4170465", "revid": "729019", "url": "https://it.wikipedia.org/wiki?curid=4170465", "title": "Deane Keller", "text": "Ha operato per 40 anni alla Yale University's School of Fine Arts.\nCapitano della V Armata statunitense, entr\u00f2 in Pisa il 2 settembre 1944, con il compito specifico di censire i danni subiti da monumenti ed opere d'arte. Suo ufficiale di collegamento fu il partigiano Pierino Fornaciari \"Pedro\", della XXIII Brigata Garibaldi \"Guido Boscaglia\", un laureato in lettere che fu in grado di condurre il capitano Keller presso i principali monumenti pisani. La sua opera di salvataggio e ripristino di quanto restava, in particolare, del Camposanto monumentale gli valse la Medaglia dell'Opera del Duomo conferitagli dal Comune di Pisa.\nOltre che accademico e soldato, Keller fu un raffinato ritrattista, tanto da esser noto come \"unofficial portraitist of the Yale faculty\", ritrattista ufficioso della Universit\u00e0 di Yale, avendo ritratto circa 160 tra colleghi ed eminenti uomini di scienza, oltre che politici."}
{"id": "4170466", "revid": "88740", "url": "https://it.wikipedia.org/wiki?curid=4170466", "title": "Enrico IV di Polonia", "text": "Era figlio del duca di Slesia Enrico III (\u2020\u00a01266) e di Guiditta di Masovia (\u2020 dopo il 1257).\nBiografia.\nAncora bambino alla morte prematura di suo padre nel 1266, Enrico IV fu posto sotto la tutela di suo zio paterno, l'arcivescovo Ladislao di Salisburgo. L'arcivescovo decise che i continui viaggi tra Breslavia e Salisburgo erano inappropriati per un bambino e, nel 1267, invi\u00f2 Enrico a Praga per essere cresciuto alla corte del re Ottocaro II di Boemia. Ottocaro, dopo la morte di Ladislao nel 1270, subentr\u00f2 anche a Breslavia.\nErede del ducato.\nPoco dopo la morte di suo zio (che lo lasci\u00f2 come suo erede universale), Enrico IV torn\u00f2 a Breslavia, dove si trov\u00f2 sotto la diretta cura di uno dei pi\u00f9 stretti consiglieri del suo defunto padre, Simon Gallicusa. Enrico IV ricevette un'attenta educazione, che potrebbe spiegare il suo successivo interesse per la cultura e la poesia (vi sono ragionevoli sospetti che il Duca abbia scritto alcune poesie nell'antico polacco). La collaborazione tra Enrico IV e il re Ottocaro II \u00e8 stata esemplare. Nel 1271 Enrico IV partecip\u00f2 a una spedizione armata contro l'Ungheria, che port\u00f2 un attacco a Breslavia dai principi \u00c1rp\u00e1d e dai loro alleati, i Duchi della Grande e Piccola Polonia.\nNel 1273 Enrico IV fu ufficialmente proclamato adulto e da solo assunse il governo del suo Ducato di Slesia di Breslavia, che tuttavia, dopo la divisione tra Opole, Legnica e G\u0142og\u00f3w comprendeva solo la parte orientale delle terre della Bassa Slesia. Cominci\u00f2 a seguire una politica che era pi\u00f9 indipendente dalla Boemia, anche per quanto riguardava le relazioni amichevoli con il cugino dell'Alta Slesia, Ladislao di Opole e anche con il duca Przemys\u0142 II della Grande Polonia.\nIl rapimento di Enrico IV.\nEnrico sostenne il re Ottocaro II nel suo feroce conflitto con re Rodolfo I di Germania nel 1276, dando cibo e rifugio alle truppe boeme. Quando Ottocaro fu posto sotto il divieto imperiale, il duca Boleslao II il Calvo di Legnica, colse l'occasione: il nipote Enrico fu catturato a Jelcz e imprigionato nel 1277.\nFortunatamente per Enrico IV, la reazione alla sua prigionia fu d'indignazione. Gli alleati polacchi di Ottocaro, il duca Enrico III di G\u0142og\u00f3w e il duca Przemys\u0142 II della Grande Polonia, tentarono di far rispettare la liberazione di Enrico IV. Tuttavia, il re boemo inviava solo appelli febbrili e richieste di rilascio. Gli alleati di Enrico IV furono sconfitti dal figlio del Duca Boles\u0142aw II, Enrico V il Grasso, nella sanguinosa Battaglia di Stolec (24 aprile 1277), dove furono catturati sia i duchi Przemys\u0142 II che Enrico III.\nEnrico IV pot\u00e9 ottenere la sua libert\u00e0 solo alla fine dell'anno, quando alla fine decise di capitolare dopo aver sentito la sconfitta del suo principale alleato, il re Ottocaro II, contro le truppe imperiali e ungheresi nella Battaglia di Marchfeld del 1278. Enrico IV fu costretto a dare a Boleslao II un terzo del suo ducato, comprese le citt\u00e0 di \u015aroda \u015al\u0105ska e Strzegom e costretto a dare in pegno a Krosno Odrza\u0144skie, che aveva ottenuto dai Duchi di G\u0142og\u00f3w nel 1273-1274, per ottenere i soldi per il suo riscatto.\nLa morte di Ottocaro II.\nEnrico non prese parte alla battaglia di Marchfeld, ma aveva inviato rinforzi al re Ottocaro II, la cui morte fu un duro colpo per il duca di Breslavia. Dopo aver ricevuto la notizia della morte di Ottocaro, Enrico IV and\u00f2 a Praga e tent\u00f2 di ottenere la tutela del figlio del re Venceslao II, come uno dei suoi parenti pi\u00f9 stretti (la nonna paterna di Enrico IV era Anna di Boemia, una figlia del defunto re Ottacaro I) e alleato.\nTuttavia non ebbe successo a causa delle azioni del re Rodolfo I di Germania, che nella sua veste di re dei romani aveva dato la reggenza sulla Boemia al margravio ascanico Otto V, margravio di Brandeburgo-Salzwedel. Come risarcimento, il re tedesco diede a Enrico IV la contea boema di Kladsko come feudo.\nI tentativi per diventare re.\nAlla morte del suo alleato boemo, Enrico IV si riconcilia con il re Rodolfo I e nel 1280 si rec\u00f2 alla sua corte austriaca a Vienna, dove Enrico cerc\u00f2 di ottenere per s\u00e9 la corona reale polacca. Alcuni storici credevano che il Duca di Breslavia avesse colto l'occasione del suo omaggio a re Rodolfo I per esporgli la possibilit\u00e0 di diventare Re di Polonia. A quel tempo, fece anche un'alleanza con il duca Ladislao di Opole, che promise di aiutare Enrico IV a condizione che sua figlia (forse chiamata Costanza), che aveva recentemente sposato Enrico IV, fosse incoronata con lui come regina polacca se avesse voluto ottenere l'investitura reale.\nLa relazione di Enrico IV con i suoi parenti Slesiani in generale non era buona. Nel 1280 sub\u00ec nuovamente l'invasione del duca Enrico V il Grasso di Legnica, che fu sostenuto dal margraviato di Brandeburgo, che riusc\u00ec a resistere con insolita difficolt\u00e0.\nPer normalizzare la situazione a febbraio del successivo anno, Enrico IV organizz\u00f2 un incontro a S\u0105dowel, un villaggio situato nel Ducato di Breslavia, allo scopo di trovare modi di cooperazione reciproca tra i duchi di Slesia. Enrico IV, tuttavia, ebbe altri piani: immediatamente cattur\u00f2 il suo nemico di lunga data, il Duca Enrico V il Grasso di Legnica, cos\u00ec come i suoi stessi alleati, i Duchi Enrico III di G\u0142og\u00f3w e Przemys\u0142 II della Grande Polonia, al fine di ottenere concessioni da loro.\nPrzemys\u0142 II fu costretto a dare la strategica terra di Wielu\u0144 (conosciuta anche come Ruda) e a riconoscere la sovranit\u00e0 di Enrico IV, rendendogli omaggio. Negli anni successivi, la buona politica di Enrico IV si rifletteva nella sottomissione volontaria dei duchi di Slesia Przemko di \u015acinawa e Bolko I di Opole; la riunificazione della Slesia sembrava a portata di mano.\nTuttavia, non tutti i duchi della Slesia accettarono la sua autorit\u00e0: Duchi Bolko I il Rigoroso, Corrado II il Gobbo e tre dei quattro figli di Ladislao di Opole: Casimiro di Bytom, Mieszko I di Cieszyn e Premislao (Przemys\u0142aw) di Racib\u00f3rz erano completamente contro la politica di Enrico. Con i duchi di Opole la situazione era pi\u00f9 delicata: nel 1287, Enrico IV ottenne l'annullamento del suo matrimonio con la sorella, che fu rimandata in patria. Il quarto dei figli di W\u0142adys\u0142aw, Bolko I, rimase fedele alla politica di Enrico IV.\nIl primo tentativo di Enrico IV di prendere il Ducato di Cracovia fu durante il 1280-1281, come risposta all'invasione che il duca polacco Leszek II il Nero aveva fatto prima contro Breslavia. Tuttavia, questo viaggio si \u00e8 concluso senza successo.\nIl conflitto col vescovo di Cracovia.\nNegli anni 1282-1287 Enrico IV fu coinvolto in una disputa di lunga durata con il vescovo di Breslavia Tommaso II Zaremba. La prima fase del conflitto fu gi\u00e0 annotata negli anni 1274-1276, conclusa con un arbitrato che non aveva soddisfatto di nessuna delle parti. Le dispute scoppiarono di nuovo nel 1282; questa volta, il conflitto fu per le terre e le propriet\u00e0 sequestrate dalla chiesa in un periodo difficile successivo alla Battaglia di Legnica e per la violazione dell'immunit\u00e0 della gerarchia della Chiesa nei trattati.\nAll'inizio del 1282 il Vescovo invi\u00f2 la propria denuncia al legato pontificio Filippo di Ferno, che avrebbe dovuto affrontare la risoluzione della disputa. La sua decisione era favorevole alla gerarchia della Chiesa e Enrico IV fece appello. Nel 1283 Enrico IV organizz\u00f2 una grande convenzione episcopale a Nysa, la cui principale attrazione era il torneo di un cavaliere. Tuttavia, le tensioni continuarono e Tommaso II, usando il sostegno del Legato pontificio, e volendo spezzare la ribellione di Enrico IV, lo scomunic\u00f2 con l'intero ducato nel marzo 1284. Tuttavia, il Duca di Breslavia rifiut\u00f2 di sottomettersi alla volont\u00e0 del Vescovo. e nello stesso anno fece appello a papa Martino IV. Ben presto divenne chiaro che non poteva aspettarsi un messaggio positivo da Roma. Nonostante gli sforzi di Tommaso II di subordinare il clero locale sotto il suo governo, diversi ordini religiosi rimasero fedeli a Enrico IV, tra gli altri, i francescani. Il conflitto continu\u00f2, anche dopo i tentativi infruttuosi di mediazione dell'Arcivescovo di Gniezno, Jakub \u015awinka.\nNel 1285 Enrico IV approfitt\u00f2 del suo potere sul clero e confisc\u00f2 alcune terre che appartenevano al vescovato, Ducato di Nysa-Otmuch\u00f3w. L'umiliato vescovo Thomas II fu costretto ad emigrare nel Ducato di Racib\u00f3rz. L'ultimo atto della disputa ebbe luogo nel 1287 quando Enrico IV entr\u00f2 a Racib\u00f3rz. Tommaso II non fu pi\u00f9 in grado di fuggire e alla fine decise di sottomettersi al Duca di Breslavia. Ma Enrico IV fu generoso nel suo trionfo: recuper\u00f2 le ricche terre ottenute in precedenza dal Vescovado e fond\u00f2 anche una Kolegiata consacrata alla Santa Croce.\nNel frattempo, nella politica estera Enrico IV continuava a cercare di ottenere la subordinazione degli altri Duchi di Slesia, che indirettamente potevano portargli la Corona Reale. Nel 1284 us\u00f2 il tradimento della famiglia nobile della Grande Polonia di Zaremba (la famiglia di Tommaso II) come pretesto per controllare la citt\u00e0 di Kalisz. Ben presto divenne chiaro che i Duchi della Grande Polonia non accettarono mai questa perdita, quindi dopo alcune discussioni, Kalisz fu scambiata con la citt\u00e0 di O\u0142obok dal Duca Przemys\u0142 II.\nL'elevazione a Granduca.\nIl 30 settembre 1288 morirono Leszek II il Nero, Duca di Sieradz e Granduca di Polonia. Questo evento diede l'occasione ad Enrico IV di realizzare i suoi ambiziosi piani per ottenere Cracovia e il titolo di Gran Duca. Con questo scopo, inizi\u00f2 a trovare alleati adatti dal 1287, quando si riconcili\u00f2 con Przemys\u0142 II, restituendogli Wielu\u0144. Secondo il professore e storico Oswald Balzer, poco prima iniziarono i preparativi per la prima coalizione dei duchi di Piast formata da Leszek II il nero, Enrico IV, Przemys\u0142 II e Enrico III di G\u0142og\u00f3w, che aveva l'intenzione di ottenere l'unificazione della Polonia. Nonostante la veridicit\u00e0 di questa teoria, dopo aver ricevuto la notizia della morte di Leszek II, Enrico IV era pronto all'azione.\nI principali contendenti di Enrico IV per il trono di Cracovia furono il fratellastro di Leszek II, Ladislao I di Polonia e il Duca Boleslao II di P\u0142ock, che contava sul sostegno della nobilt\u00e0 della Piccola Polonia. Tuttavia, il Duca di P\u0142ock non riusc\u00ec a ottenere il sostegno decisivo del Castellan Sulk l'Orso (Su\u0142k z Nied\u017awiedzia), che era il governatore della citt\u00e0. Il 26 febbraio 1289 la sanguinosa battaglia di Siewierz ebbe luogo tra le truppe dei duchi di P\u0142ock e Cuiavia e le truppe di Enrico IV, sostenute dal re Rodolfo I e dai duchi di Opole, G\u0142og\u00f3w e \u015acinawa (Steinau). La battaglia si concluse con una vittoria per la coalizione Masovia-Cuiavia; da due degli alleati di Enrico IV, il Duca Przemko di \u015acinawa fu ucciso nella battaglia, e il Duca Bolko I di Opole fu gravemente ferito e catturato da Ladislao I di Polonia.\nNonostante questo successo, il duca Boleslao II di P\u0142ock inaspettatamente si dimise, lasciando tutta l'eredit\u00e0 di Cracovia a Ladislao I. Mentre la guerra diventava favorevole a lui, Ladislao, con l'aiuto del vescovo di Cracovia, Paolo di P\u00f3\u0142kozic (che fu poi imprigionato dopo essersi ribellato contro di lui) riusc\u00ec ad assediare e catturare il castello di Wawel e costrinse le truppe della Slesia a ritirarsi a Ska\u0142a .\nTuttavia, Enrico IV raggrupp\u00f2 le sue forze e marci\u00f2 contro Cracovia di persona alla testa del suo esercito nell'agosto del 1289. Grazie al tradimento dei cittadini di Cracovia e all'aiuto dei Francescani (che lo avevano persino nascosto nel loro monastero), Enrico IV prese la citt\u00e0 ed fu riconosciuto come Granduca. Nonostante la sua vittoria, Enrico IV decise di rimanere a Sandomierz.\nDurante il suo regno, Henry riusc\u00ec a rafforzare il potere centrale in tutto il suo ducato, oltre a migliorare la sua economia. Ha sostenuto il progresso delle miniere e delle citt\u00e0, molte delle quali ricevettero la legge delle citt\u00e0 tedesche e vari privilegi. Era anche un uomo istruito, parlava fluentemente diverse lingue e sosteneva attivamente la cultura della corte occidentale e l'ethos cavalleresco. Henry stesso era un poeta di talento; due dei suoi poemi furono registrati nel Codex Manesse.\nCause della morte e complotti.\nEnrico IV mor\u00ec improvvisamente nel 1290, a non pi\u00f9 di trentadue anni. I dettagli della sua morte, forniti dal cronista Ottocaro della Stiria, sono considerati da alcuni storici molto affidabili e da altri dubbiosi. L'anno della sua morte \u00e8 ampiamente accettato, e la conferma pu\u00f2 essere trovata in numerose fonti. Tuttavia, il giorno esatto \u00e8 stato variamente dato dalle fonti. Uno, il pi\u00f9 supportato dal gran numero di fonti e dato dalla Chiesa di San Giovanni Battista, era il 23 giugno. Vi sono tuttavia altre proposte: il 24 giugno, il 22 luglio e persino ad aprile.\nAvvelenamento.\nCirca la vera causa della morte di Enrico IV, ci sono diverse fonti indipendenti: queste sono le tombe dei Duchi di Slesia, la Cronaca di Jan D\u0142ugosz, e successivi cronisti, come la Cronaca boema di Pulkawy e la Cronaca di Ottokar di Stiria.\nSecondo Ottokar di Stiria, che sembra essere il pi\u00f9 preciso nei dettagli, Enrico IV aspir\u00f2 al titolo del Re di Polonia, chiedendo al Papa il permesso per l'incoronazione. Le trattative andarono a buon fine e mand\u00f2 a Roma 12.000 \"grzywnas\" in regalo al Papa. Ma quando l'inviato giunse in Italia, fu notato che 400 furono rubati durante il viaggio, e il Papa, infuriato, annull\u00f2 tutti i negoziati con Enrico IV. Sebbene il malversatore fosse riuscito a sfuggire alla furia papale e alla giustizia del doge di Venezia, \u00e8 noto che Enrico IV volesse punirlo. Per evitare l'imminente vendetta del Duca si decise di sbarazzarsi di lui: un falso avvocato (fratello di uno dei medici del Duca) fu impiegato alla corte di Breslavia e avvelen\u00f2 lentamente Enrico IV. Mentre un altro dottore, chiamato Guncelin, riconoscendo i sintomi dell'avvelenamento, fu in grado di salvare il Duca da una morte imminente, provocando gravi vomiti e purificando il corpo; ma l'assassino non fu scoperto, e questa volta mise il veleno nel coltello usato da Enrico IV per tagliare il suo pane. Il veleno fu finalmente scoperto, ma era troppo tardi per salvare il Duca. Enrico IV mor\u00ec seguendo la fede cattolica, decidendo di non processare o punire i suoi assassini.\nQuesta \u00e8 una lunga storia della morte del Duca e solo alcuni elementi sono confermati da altre fonti. Ottokar della Stiria ha raccontato la storia con molti dettagli in accordo con quello fornito dalla Kronika Zbras\u0142awska. Altre fonti hanno riferito che un cappellano di nome Aleksy, in quanto vice del re Venceslao II di Boemia, avesse tradito gli interessi di Enrico IV e avesse cercato di dare la corona al \"Re di Kalisz\" Przemys\u0142 II. In questa storia \u00e8 stato anche menzionato il furto dell'inviato a Roma, solo l'epilogo \u00e8 stato un po' 'diverso: qui il ladro \u00e8 stato ucciso dai suoi stessi servitori per le strade di Roma.\nGli assassini.\nSeguendo la versione di Ottokar della Stiria, le uniche due persone che potevano essere identificate come fratelli erano John (che era un consigliere del ducato e un avvocato) e Jakob (noto come Magister, quindi probabilmente un medico), figli di una Go\u0107wina, che era un medico nel tribunale di Enrico III il Bianco. Si presume che abbiano agito per conto di Enrico V il Grasso, che voleva ottenere Cracovia e con questo il titolo di Granduca, ma non esiste una prova a sostegno di ci\u00f2. Ma non esisterebbe altra persona che poter approfittare della morte di Enrico IV.\nIl testamento di Enrico IV.\nSecondo i cronisti, il morente Enrico IV lasci\u00f2 due documenti. Uno alla chiesa di Breslavia (che concedeva le autorizzazioni desiderate, al vescovo, per ottenere la piena sovranit\u00e0 sul ducato di Nysa-Otmuch\u00f3w) e altri politici (che regolavano la questione della sua eredit\u00e0). Sotto questa volont\u00e0, lasci\u00f2 in eredit\u00e0 il ducato di Breslavia al duca Enrico III di G\u0142og\u00f3w, e Cracovia - con il titolo di Granduca - a Przemys\u0142 II. In caso di morte di uno dei principi, l'altro avrebbe potuto impadronirsi dei suoi feudi, che prevedono ulteriori accordi secondo le consuetudini. Molti storici, tuttavia, credono nell'esistenza di un terzo documento. Se fosse vero, questo sarebbe un passo verso la riunificazione della Polonia, e Enrico IV, che fu denigrato in particolare nella letteratura precedente, fu davvero un promotore consapevole degli interessi della Polonia e un vero patriota (a parte i meriti di sensibilizzare dei problemi della diversit\u00e0 etnica e linguistica nel Medioevo). Solo il testamento della Chiesa (che non cont\u00f2 con il ritorno di K\u0142odzko al re Venceslao II di Boemia come scusa per mescolarsi negli affari della Slesia) fu pienamente attuato. Enrico IV fu sepolto nella Kolegiata della Santa Croce e San Bartolomeo a Wroclaw, da lui fondata.\nEnrico V il Grasso pot\u00e9 prendere Breslavia con il sostegno del re Venceslao II di Boemia, dopo che la nobilt\u00e0 locale rifiut\u00f2 di accettare il regno di Enrico III di G\u0142og\u00f3w. Lo stesso Venceslao II ottenne il Ducato di Cracovia, ma il Duca Przemys\u0142 II conserv\u00f2 il titolo di Gran Duca. Durante la seconda guerra mondiale, gli antropologi tedeschi volevano dimostrare il \"carattere germanico\" di Enrico IV. A tal fine, i suoi resti furono riesumati e sottoposti a test. Sfortunatamente, furono persi durante la guerra. Il sarcofago \u00e8 ora nel Museo Nazionale di Breslavia.\nMatrimoni.\nEnrico IV si spos\u00f2 due volte:\nDa entrambe le mogli non ebbe figli."}
{"id": "4170467", "revid": "62004", "url": "https://it.wikipedia.org/wiki?curid=4170467", "title": "Jie Zheng", "text": ""}
{"id": "4170469", "revid": "62004", "url": "https://it.wikipedia.org/wiki?curid=4170469", "title": "Shuai Peng", "text": ""}
{"id": "4170472", "revid": "62004", "url": "https://it.wikipedia.org/wiki?curid=4170472", "title": "Saisai Zheng", "text": ""}
{"id": "4170474", "revid": "287204", "url": "https://it.wikipedia.org/wiki?curid=4170474", "title": "Dontay Moch", "text": "Carriera professionistica.\nCincinnati Bengals.\nMoch fu scelto nel corso del giro del Draft 2011 dai Cincinnati Bengals. Il 12 agosto 2011, Moch si frattur\u00f2 un piede nella prima gara di pre-stagione contro i Detroit Lions. Il 12 ottobre Moch torn\u00f2 ad allenarsi a pieno ritmo ma non entr\u00f2 mai in campo nella sua stagione da rookie. Debutt\u00f2 come professionista nella stagione successiva.\nArizona Cardinals.\nNel 2013, Moch pass\u00f2 agli Arizona Cardinals con cui nella sua prima stagione disput\u00f2 4 partite con 3 tackle e il primo sack in carriera nella gara della settimana 4 contro i Tampa Bay Buccaneers.\nTennessee Titans.\nIl 1\u00ba settembre 2014, Moch firm\u00f2 coi Tennessee Titans."}
{"id": "4170476", "revid": "599013", "url": "https://it.wikipedia.org/wiki?curid=4170476", "title": "Fai come ti pare", "text": ""}
{"id": "4170484", "revid": "767487", "url": "https://it.wikipedia.org/wiki?curid=4170484", "title": "Abass Lawal", "text": ""}
{"id": "4170490", "revid": "180559", "url": "https://it.wikipedia.org/wiki?curid=4170490", "title": "Francesco Imperiali", "text": "\u00c8 fratello maggiore di Renato Imperiali, anch'esso giocatore di baseball.\nCarriera.\nClub.\nDopo il debutto nella massima serie a 17 anni con l'Anzio, approda negli Stati Uniti dove gioca per due anni con gli Arizona League Mariners. Torna quindi a vestire la divisa dell'Anzio, ma al termine della stagione 2004 la squadra fu retrocessa e cos\u00ec Imperiali pass\u00f2 in prestito al Nettuno, per poi rientrare alla base un anno pi\u00f9 tardi con il ritorno degli anziati in Serie A1.\nComplice una nuova retrocessione dell'Anzio, nel 2007 si trasferisce al San Marino: un anno pi\u00f9 tardi i titani vincono il loro primo storico scudetto anche grazie a Imperiali, che nella decisiva gara 7 contro Nettuno mette a segno un fuoricampo da 3 punti al 3\u00ba inning. Il secondo titolo nazionale arriva al termine dell'annata 2011, mentre le finali 2012 sono decise nuovamente da un fuoricampo da tre punti di Imperiali, questa volta al 2\u00ba inning.\nSi \u00e8 ritirato al termine della stagione 2019, in cui San Marino \u00e8 giunta fino alle finali scudetto perse contro Bologna.\nNazionale.\nHa esordito in azzurro nell'ottobre 2001, quando la Nazionale del manager Jim Davenport ha partecipato al torneo amichevole di Osaka, in preparazione ai mondiali di quell'anno svolti a Taiwan.\nAl termine della stagione 2012, ha al suo attivo 42 presenze nella nazionale italiana."}
{"id": "4170493", "revid": "380453", "url": "https://it.wikipedia.org/wiki?curid=4170493", "title": "America East Conference", "text": "La America East Conference \u00e8 una delle \"conference\" dello sport NCAA. Gli atenei appartenenti ad essa si trovano negli Stati Uniti d'America nord-orientali. La \"conference\" fu fondata nel 1979 con la denominazione \"ECAC North\"; il nome \"America East Conference\" fu introdotto nel 1996. Gli sport praticati sono 20 (9 maschili e 11 femminili) e la sede \u00e8 a Cambridge, in Massachusetts."}
{"id": "4170494", "revid": "1543377", "url": "https://it.wikipedia.org/wiki?curid=4170494", "title": "Przemys\u0142 II di Polonia", "text": "Gi\u00e0 dal 1290 con l'aiuto dell'arcivescovo Jakub di Gniezno egli aveva cominciato a programmare la sua incoronazione (cosa probabilmente gi\u00e0 tentata senza successo da Enrico II \"il Probo\"), il passo preliminare verso l'unificazione della Polonia, ma l'opposizione di altri duchi ne aveva ritardato i piani.\nNel dicembre del 1294 mor\u00ec il duca di Pomerania Mestwin II senza eredi e Premislao ne acquis\u00ec titolo e terre. L'unificazione della Polonia Superiore con la Pomerania lo impose come il pi\u00f9 forte capo della dinastia Piast.\nFinalmente l'incoronazione di Premislao II e di sua moglie Margherita di Brandeburgo venne celebrata nella cattedrale di Gniezno il 26 giugno 1295; fu la prima incoronazione di un governante polacco da 219 anni.\nRimane tuttora controverso se il re e l'arcivescovo avessero ottenuto il consenso per l'incoronazione dal papa Bonifacio VIII.\nNel 1296 dei congiurati, nel tentativo di rapire il re, lo uccisero.\nBiografia.\nOrigini del nome.\nPrzemys\u0142 II nacque il 14 ottobre 1257 a Pozna\u0144 come quinto figlio e unico maschio del Duca Przemys\u0142 I della Grande Polonia e di sua moglie Elisabetta, figlia del duca Enrico II il Pio della Slesia. Si sa che era nato al mattino, perch\u00e9 secondo la \"Cronaca della Grande Polonia\", quando la Duchessa Elisabetta diede alla luce un figlio, i vicari e i canonici della citt\u00e0 cantavano preghiere mattutine. Alla notizia della nascita, il clero locale cant\u00f2 il Te Deum laudamus. Poco dopo la sua nascita, il principe fu battezzato dal vescovo di Pozna\u0144, Bogufa III.\nSecondo la Cronaca della Grande Polonia (\"Kronika wielkopolska\"), Przemys\u0142 II porta il nome di suo padre, morto quattro mesi prima della sua nascita, il 4 giugno 1257. La forma del nome nei giorni dei suoi contemporanei suonava certamente come Przemys\u0142 o forse Przemy\u015bl. Tuttavia, a causa del fatto che la parola \"Przemys\u0142\" (italiano: industria) significa la produzione di un bene o servizio all'interno di un'economia di oggi, \u00e8 ragionevole considerare che il suo nome potrebbe essere una forma valida da Przemys\u0142aw, tanto pi\u00f9 che questa versione \u00e8 indubbiamente pi\u00f9 medievale all'inizio del XIV secolo). Un altro nome sotto il quale il Duca della Grande Polonia era probabilmente conosciuto, seguendo le indicazioni del Rocznik Ko\u0142backi, \u00e8 Peter (polacco: Piotr), ma Oswald Balzer considerava questo un errore evidente. L'unico storico che ha riconosciuto il nome di Peter come autentico era K. G\u00f3rski.\nNessuna fonte sui governanti contemporanei ha fornito informazioni su un soprannome. Solo da fonti relative all'ordine Teutonico del 1335, gli viene dato il soprannome di Kynast. Nella storiografia attuale viene talvolta soprannominato Posthumous (in polacco: Pogrobowiec), ma questo non \u00e8 stato universalmente accettato.\nInfanzia.\nAl momento della sua nascita, Przemys\u0142 II era il sovrano nominale del ducato di Pozna\u0144 (capitale della Grande Polonia). La tutela del ducato, probabilmente insieme a sua madre Elisabetta,fu presa da suo zio Duca Boleslao il Pio e sua moglie, la principessa ungherese Jolenta (Elena). Di conseguenza il principe rimase alla corte di Pozna\u0144, dove sua madre lo allev\u00f2. Il 16 gennaio 1265, la duchessa Elisabetta, mor\u00ec nella sua tenuta di Modrze, e l'orfano Przemys\u0142 insieme alle sue sorelle fu in seguito curato dallo zio e dalla zia. \nEsistono pochissime informazioni sull'educazione data a Przemys\u0142 II. Fonti diplomatiche hanno conservato solo i nomi di due dei suoi insegnanti: Dragomir e Przybys\u0142aw. Si presume (anche se senza prove dirette) che il principe avesse una certa conoscenza almeno del latino parlato e scritto. \nLa guerra con Brandeburgo e la spedizione a Neumark.\nNel 1272, quando suo zio Duca Boleslao il Pio lo nomin\u00f2 comandante nominale di una spedizione armata contro il Brandeburgo. I veri comandanti della spedizione furono il governatore di Pozna\u0144, Przedpe\u0142k e il Castellan di Kalisz, Janko. La spedizione inizi\u00f2 il 27 maggio; oltre allo scopo specifico di acquisire e distruggere la fortezza di nuova costruzione in Strzelce Kraje\u0144skie (o, nel caso si rivelasse impossibile, almeno la desolazione di Neumark). Il giovane principe doveva essere educato nell'arte della guerra. Il progetto, come dettagliato nelle Cronache, \u00e8 stato un grande successo. La citt\u00e0 di Strzelce Kraje\u0144skie, dopo una breve ma estremamente feroce battaglia, fu sconfitta e occupata dall'esercito della Grande Polonia. Secondo le Cronache, mentre guadagnava il comando della fortezza, Przemys\u0142 II ordin\u00f2 il massacro dei difensori, e solo pochi riuscirono a salvare la vita del principe dai cittadini arrabbiati.\nPoco dopo aver completato la spedizione e con la maggior parte delle sue forze sulla via del ritorno, Przemys\u0142 II ricevette un messaggio confidenziale che la fortezza di Drezdenko era protetta solo da alcuni cavalieri tedeschi. Il giovane principe, nonostante avesse solo una parte delle sue forze, decise di fare un attacco rapido. Ci\u00f2 sorprese completamente i difensori e temendo la stessa sorte dei soldati di Strzelce Kraje\u0144skie, decisero di cedere la fortezza in cambio di un perdono integrale. Dopo questo, Przemys\u0142 II prese la fortezza in nome di suo zio e torn\u00f2 trionfalmente a casa.\nNello stesso anno Przemys\u0142 II concluse la sua prima alleanza con il duca Mestwin II di Pomerania. All'inizio alleato dei margravio di Brandeburgo, Mestwin II riusc\u00ec a espellere suo fratello e zii dalla Pomerania e divenne l'unico sovrano nel 1271, ma poco dopo fu sconfitto e persino imprigionato da loro; ci\u00f2 gli fece cedere la provincia di Danzica al margravio di Brandeburgo in cambio di aiuti contro i suoi nemici. Nonostante Mestwin II conservasse la sovranit\u00e0 feudale sul territorio, il Margravio brandeburghese occupava ancora i principali castelli e le fortezze della citt\u00e0 anche dopo il restauro di Mestwin II al trono ducale. Con la consapevolezza che le sue forze fossero troppo deboli contro Brandeburgo, il duca di Pomerania decise allora di stringere un'alleanza con i governanti della Grande Polonia, Boleslao il Pio (che probabilmente era il suo cugino di primo grado) e Przemys\u0142 II.\nL'alleanza della Grande Polonia-Pomerania fin\u00ec col riconquistare le fortezze di Danzica e la completa espulsione delle forze brandeburghesi dalla Pomerania. Bench\u00e9 poco dopo Mestwin II decise di concludere una pace separata con il Margraviato, l'alleanza con la Grande Polonia firmata nel 1272 rimase in vigore. La continua minaccia del Brandeburgo e l'incertezza dell'alleanza con Mestwin II causarono il fatto che Boleslao il Pio inizi\u00f2 a cercare nuovi alleati in caso di guerra. A tal fine, Boleslao decise di cercare un accordo con il duca Barnim I di Pomerania."}
{"id": "4170496", "revid": "163662", "url": "https://it.wikipedia.org/wiki?curid=4170496", "title": "Louis Nicolas Philippe Auguste de Forbin", "text": ""}
{"id": "4170504", "revid": "767487", "url": "https://it.wikipedia.org/wiki?curid=4170504", "title": "Lluis Blanco", "text": "Carriera.\nNazionale.\nCon la Nazionale Under-21 ha giocato 5 partite di qualificazione agli Europei di categoria."}
{"id": "4170506", "revid": "629688", "url": "https://it.wikipedia.org/wiki?curid=4170506", "title": "Orbital Sciences", "text": ""}
{"id": "4170513", "revid": "15756", "url": "https://it.wikipedia.org/wiki?curid=4170513", "title": "Ceramica laconica", "text": "La ceramica laconica descrive una classe della ceramica greca prodotta nella regione della Laconia a partire dal X secolo a.C.\nDopo i periodi protogeometrico e geometrico gli artigiani laconici si rivelarono poco ricettivi alle influenze orientali, dirette o indirette. La migliore ceramica laconica, il cui apice si pone nel secondo quarto del VI secolo a.C., venne prodotta dopo l'introduzione verso il 620 a.C. della tecnica a figure nere, che i ceramografi laconici seppero interpretare e adattare alle proprie predisposizioni e tramite la quale furono capaci di competere con la ceramica ateniese sui mercati orientali e occidentali.\nLa terracotta laconica ha un colore che varia dal rosa al marrone chiaro; l'ingubbiatura, quando presente, \u00e8 color crema e la pittura \u00e8 di un seppia profondo che si avvicina al nero intorno alla met\u00e0 del VI secolo a.C. per imitazione di quella attica. I forti contrasti tra i colori rendono questi vasi particolarmente vivaci bench\u00e9 eseguiti con la tecnica a figure nere.\nLaconico di transizione e laconico I.\nDopo un periodo chiamato \u201cdi transizione\u201d (690-650 a.C. circa) inizi\u00f2 ad emergere un'autonoma scuola locale (laconico I, 650-620 a.C. circa) che si distinse, nei vasi di maggior pregio, per una decorazione caratteristica formata da una fascia a quadri alternati tra due fasce a punti, che circondava la bocca del vaso. Erano rare le figure, umane o animali, e scarsa era l'ornamentazione di riempimento. Questi decenni videro la compresenza di una pittura sperimentale applicata ai grandi vasi e di una scuola pittorica tecnicamente eccellente ma di tipo conservativo che si limitava ai vasi piccoli, dove applicava schemi lineari e astratti, accettando il fregio animale solo alla fine del periodo.\nPrime figure nere (laconico II, 620-580 a.C. circa).\nLa grande diffusione e il grande successo della ceramica corinzia comport\u00f2 l'introduzione della tecnica a figure nere ad Atene come in Laconia, dove si svilupp\u00f2 uno stile autonomo a partire dall'inizio del VI secolo a.C.\nLa decorazione era caratterizzata da figure nere con dettagli incisi e ritocchi color porpora; frequenti erano le modanature e la decorazione a rilievo. Inizi\u00f2 in questo periodo una modesta esportazione e la forma pi\u00f9 comune e diffusa era la coppa. Le figure umane continuarono ad essere rare e per lo pi\u00f9 limitate ai gorgoneia all'interno delle coppe, disegnati principalmente a linea di contorno. Nei fregi animali, contrariamente all'uso corinzio, si preferivano le file di una stessa specie con pochissima ornamentazione di riempimento. Tra i migliori esemplari di questa ceramica vi sono le coppe conservate al Museo archeologico nazionale di Taranto (Pittore dei pesci di Taranto, n. inv. 4804-06) decorate internamente con un girotondo di pesci attorno ad una rosetta centrale riservata all'interno di un cerchio scuro. All'esterno si trovano tipici uccelli a silhouette con il porpora aggiunto sulle code abbassate. La maggior parte dei vasi del laconico II tuttavia era pi\u00f9 semplicemente decorata con fasce geometriche e colorate e con sobrio ornamento vegetale, sempre tendente in questa regione alla stilizzazione. La fila di quadrati tra due file di punti rimase comune per la zona intorno al labbro, ma il motivo decorativo che caratterizz\u00f2 il laconico a partire dal VII secolo a.C. fu la fila di melagrane a volte intrecciate e alternate ai fiori di loto.\nLaconico III e IV, 580-500 a.C. circa.\n\u00c8 questo il periodo in cui, forse per un vuoto di mercato lasciato da Corinto e Atene in una fase di passaggio per entrambi i centri produttivi, la ceramica laconica riusc\u00ec ad inserirsi con una produzione che resta per questa regione quella maggiormente conosciuta e all'interno della quale sono state individuate singole personalit\u00e0. L'importazione di opere corinzie \u00e8 stato un fattore essenziale per il nuovo corso della ceramica laconica, la quale tuttavia riusc\u00ec a competere rimanendo indipendente e lontana da imitazioni non veramente comprese, sviluppando uno stile proprio, sobrio e vivace allo stesso tempo.\nLa coppa laconica era la forma principale e quella pi\u00f9 popolare sul mercato. La ciotola era divenuta meno profonda, lo stelo si era allungato e terminava in alto in una modanatura tonda. La ricchezza della decorazione era paragonabile alle contemporanee coppe di Siana attiche. Il labbro, divenuto pi\u00f9 evidente, era frequentemente coperto da una rete di melagrane che presero il posto dei precedenti riquadri. Il fregio all'altezza delle anse presentava, tra le palmette orizzontali derivate da modelli metallici, una banda ornamentale vegetale entro la quale il fiore di loto mostrava una stilizzazione tipicamente laconica. Il color porpora continuava ad essere liberamente aggiunto per aumentare il contrasto con la vernice scura e l'ingubbiatura gialla. Lo stelo e il piede erano scuri, con l'eccezione della modanatura in alto e del profilo del piede, riservati e privi di ingubbiatura.\nNella coppa laconica la parte che ne rivelava maggiormente lo stile nativo era la parete interna della ciotola con lo spazio interamente decorato; anche a Corinto si sfruttava tutto lo spazio, ma separato in zone concentriche. I pittori laconici dipingevano l'interno delle ciotole come dipingessero in grande scala, in piena opposizione rispetto ai tondi delle coppe ateniesi (almeno finch\u00e9, alla met\u00e0 del secolo, l'influenza di queste ultime non introdusse anche a Sparta il tondo piccolo). La scena principale veniva posizionata sopra una linea di base orizzontale; la soluzione pi\u00f9 frequentemente adottata per la decorazione dell'esergo, oltre ad altri curiosi esperimenti compositivi (si veda ad esempio la kylix del Museo archeologico di Rodi 10711, con la linea di esergo che divide il campo in due parti uguali), consisteva nel riempire la zona con un fiore di loto o con animali, spesso pesci o uccelli.\nA fianco di queste coppe elaborate ne venivano prodotte altre, pi\u00f9 piccole e pi\u00f9 semplici, nelle quali il labbro e la ciotola erano poco differenziati, lo stelo non aveva modanature e gli esemplari pi\u00f9 economici erano decorati internamente solo con un piccolo medaglione.\nLe prime personalit\u00e0 individuate all'interno di questa classe di ceramiche hanno iniziato a lavorare intorno al 580 a.C. e sono chiamate Pittore dei Boreadi e Pittore di Naukratis. Il primo era il maestro che aveva stabilito il nuovo sistema di decorazione delle coppe con il proprio stile accurato e sobrio nei dettagli incisi; le sue coppe sono state trovate a Samo, Olimpia e Naucrati ma non a Sparta. Il secondo, meno austero, influenzer\u00e0 gli autori a lui successivi. Il Pittore di Arkesilas deve il proprio nome alla coppa conservata al Cabinet des m\u00e9dailles di Parigi (De Ridder 189) che presenta all'interno una scena vivace realizzata in modo da includere nella narrazione anche l'esergo. Il Pittore della caccia \u00e8 conosciuto per i caratteristici tondi a obl\u00f2 con le figure tagliate fuori dalla scena; fu il pi\u00f9 dotato degli allievi del Pittore di Arkesilas, miglior disegnatore rispetto a quest'ultimo e capace di dare alla pittura laconica un grado maggiore di realismo.\nI soggetti erano tratti dal mito come dalla vita quotidiana. Alcuni temi sono unici, come i miti di Prometeo e Atlante (Pittore di Arkesilas, coppa a figure nere, 550 a.C. al Museo gregoriano etrusco 16592), la costruzione di un tempio, i soldati che riportano a casa i propri morti (Pittore della caccia, coppa a figure nere, 550-540 a.C. circa, Musei statali di Berlino 3404). Scarsissimo era l'uso del bianco fra i pittori laconici, che non usavano neppure differenziare attraverso il colore il genere delle figure, o usavano semplicemente la linea di contorno per le carni femminili. La decorazione a figure umane veniva eseguita oltre che sulle coppe, sulle hydriai, sui crateri a volute e sui dinoi. In diversi casi \u00e8 possibile notare la derivazione di forme e decorazioni ceramiche da originali in metallo. Nei vasi grandi la decorazione si svolgeva generalmente in strette bande dall'imboccatura al piede e tendeva a sottolineare la forma del vaso. Generalmente vasaio e pittore erano una stessa persona; gli autori che lavoravano nella tecnica a figure nere producevano anche, in misura pi\u00f9 elevata, vasi interamente dipinti in nero o con semplici decorazioni geometriche, ad esempio sulla riservata parete esterna del labbro nei crateri a colonnette, molto apprezzati per la qualit\u00e0 della forma.\nLa produzione degli artisti individuati era finalizzata soprattutto all'esportazione sul mercato estero, mentre il mercato locale era fornito di prodotti ceramici di minore o diversa qualit\u00e0, come gi\u00e0 era accaduto per la produzione policroma della ceramica protocorinzia. Intorno al 550 a.C. la competizione con la ceramica attica divenne ingestibile e il commercio della ceramica laconica diminu\u00ec drasticamente. La nuova chiusura e la prevalente produzione per il commercio locale diviene evidente gi\u00e0 nelle ultime opere del Pittore della caccia e in quelle dei suoi seguaci. La produzione propriamente laconica non andr\u00e0 oltre il VI secolo a.C."}
{"id": "4170515", "revid": "287204", "url": "https://it.wikipedia.org/wiki?curid=4170515", "title": "Gilbert Becaud", "text": ""}
{"id": "4170516", "revid": "1543377", "url": "https://it.wikipedia.org/wiki?curid=4170516", "title": "Roland MC-307", "text": "Il Roland MC-307, comunemente noto come \"Groovebox\", \u00e8 una combinazione di sequencer MIDI, sintetizzatore, Drum machine, e pannello di controllo prodotta da Roland Corporation.\nSi tratta di una versione pi\u00f9 semplice del Roland MC-505. Ha lo stesso generatore di tono, ma un pannello di controllo molto pi\u00f9 piccolo. La Groovebox ha le caratteristiche per essere considerata un valido strumento per i musicisti che vogliono fare beatmatching.\nCaratteristiche.\nLe caratteristiche principali del Roland MC-307 sono:"}
{"id": "4170518", "revid": "62004", "url": "https://it.wikipedia.org/wiki?curid=4170518", "title": "Tiantian Sun", "text": ""}
{"id": "4170520", "revid": "62004", "url": "https://it.wikipedia.org/wiki?curid=4170520", "title": "Ting Li", "text": ""}
{"id": "4170522", "revid": "1442080", "url": "https://it.wikipedia.org/wiki?curid=4170522", "title": "Arnoglossus", "text": "Il genere Arnoglossus comprende 35 specie di pesci d'acqua salata appartenenti alla famiglia Bothidae."}
{"id": "4170523", "revid": "2110845", "url": "https://it.wikipedia.org/wiki?curid=4170523", "title": "Dirk Sanders (attore)", "text": "Biografia.\nStudi\u00f2 danza in Germania dal 1950 al 1952 con il coreografo Kurt Jooss trasferendosi poi a Parigi dove entr\u00f2 nel balleto di Maurice B\u00e9jart e di Roland Petit.\nPartecip\u00f2 alla coreografia di \"Le notti bianche\", di Luchino Visconti (1957), dove apparve anche come danzatore.\nAttraverso la danza lavor\u00f2 anche al cinema e in televisione.\nFilmografia.\nRealizz\u00f2 anche documentari, cortometraggi e serie televisive sulla danza come:"}
{"id": "4170530", "revid": "62004", "url": "https://it.wikipedia.org/wiki?curid=4170530", "title": "Julija Vladimirovna Pachalina", "text": ""}
{"id": "4170536", "revid": "1543377", "url": "https://it.wikipedia.org/wiki?curid=4170536", "title": "L'amore \u00e8 una cosa semplice (singolo)", "text": "L'amore \u00e8 una cosa semplice \u00e8 un singolo del cantautore italiano Tiziano Ferro, pubblicato il 30 novembre 2012 come sesto estratto dall'omonimo album.\nDescrizione.\n\"L'amore \u00e8 una cosa semplice\" \u00e8 un brano in cui l'artista parla di s\u00e9, del suo passato e di una persona per cui prova amore, incrociando i tre argomenti lungo le strofe e i ritornelli. Il titolo gli \u00e8 stato suggerito al termine dell'estate 2010, mentre in un bar di Londra una ragazza, raccontandosi, disse \"l'amore \u00e8 una cosa semplice\": la frase illumin\u00f2 e fece riflettere l'artista. Sul brano, lui stesso ha affermato su Facebook: Nel suo libro pubblicato a febbraio 2011 ha spiegato inoltre: \nVersioni.\nNel 2012 il brano \u00e8 stato registrato in una versione italo-tedesca con il titolo \"Liebe ist einfach/L'amore \u00e8 una cosa semplice\" in duetto con la cantautrice R&amp;B tedesca Cassandra Steen. \u00c8 stato pubblicato come singolo apripista delle edizioni austriaca e tedesca dell'omonimo album.\nNello stesso anno \u00e8 stato inoltre tradotto in lingua spagnola e registrato sia in versione solista che in versione duetto con la cantante spagnola Mal\u00fa, con il titolo \"El amor es una cosa simple\". Quest'ultima versione \u00e8 stata pubblicata come singolo per anticipare l'uscita dell'album omonimo per la Spagna.\nDal vivo.\nTiziano Ferro ha interpretato per la prima volta il brano in pubblico presso il programma televisivo \"Che tempo che fa\" il 25 novembre 2011, tre giorni prima dell'uscita dell'album. Il 3 gennaio 2012, il canale televisivo Rai 2 ha dedicato al cantautore l'intero programma \"Tiziano Ferro sul 2\", nel quale Ferro, insieme a vari colleghi, espone il suo nuovo disco e lo racconta; quando la giornalista gli chiede di parlare del brano \"L'amore \u00e8 una cosa semplice\" il cantante si commuove.\nLa canzone \u00e8 stata inoltre scelta da Ferro per aprire tutte le tappe de \"L'amore \u00e8 una cosa semplice Tour 2012\".\nVideo musicale.\nIl videoclip \u00e8 stato diretto dal regista Fabio Jansen e contiene un misto di inquadrature tra Tiziano Ferro, girate a marzo 2012 in una villa di Milano, ed immagini tratte dal film \"L'amore \u00e8 imperfetto\" dello stesso anno, di cui il brano \u00e8 colonna sonora.\nIl 26 novembre 2012 viene reso disponibile il videoclip sul canale YouTube di Ferro, mentre il giorno dopo il dietro le quinte attraverso il sito di TGcom24.\nApparizioni.\nNel 2012 \"L'amore \u00e8 una cosa semplice\", insieme a \"TVM (ti voglio male)\", \u00e8 stato inserito nella colonna sonora del film \"L'amore \u00e8 imperfetto\". L'anno successivo \u00e8 invece stato incluso nella raccolta \"Wind Music Awards 2013\", mentre nel 2015 nella raccolta \"Love 2015\" di Radio Italia.\n\"Liebe ist einfach/L'amore \u00e8 una cosa semplice\".\nNel mese di marzo 2012, \"L'amore \u00e8 una cosa semplice\" \u00e8 stato registrato nuovamente in una versione italo-tedesca e ridenominato \"Liebe ist einfach/L'amore \u00e8 una cosa semplice\". A questa versione ha partecipato vocalmente la cantautrice R&amp;B tedesca Cassandra Steen, la quale ha curato anche parte del testo in lingua tedesca.\nIl brano viene pubblicato in una nuova versione dell'album \"L'amore \u00e8 una cosa semplice\" uscita in Austria e Germania ed estratto come primo singolo il 13 aprile 2012.\nIn un'intervista con entrambi gli artisti dell'aprile 2012, Ferro ha dichiarato: Nella stessa occasione, Cassandra Steen ha affermato: \nTiziano Ferro e Cassandra Steen hanno eseguito il brano per la prima volta dal vivo il 25 maggio 2012 allo ZDF-Fernsehgarten, evento musicale nazionale organizzato dall'emittente televisiva tedesca ZDF.\n\"El amor es una cosa simple\".\nNel mese di gennaio 2012 \"L'amore \u00e8 una cosa semplice\" \u00e8 stato tradotto in lingua spagnola da M\u00f3nica V\u00e9lez con il titolo \"El amor es una cosa simple\" ed inserita nell'album omonimo pubblicato in America Latina.\nDue mesi pi\u00f9 tardi, Tiziano Ferro ha rivelato che \"El amor es una cosa simple\" era stato registrato nuovamente, questa volta in duetto con la cantante spagnola Mal\u00fa. Il brano \u00e8 stato successivamente pubblicato in una nuova versione di \"El amor es una cosa simple\" pubblicata in Spagna ed estratto come singolo il 21 agosto 2012.\nVideo musicale.\nNei primi mesi estivi del 2012 sono state pubblicate alcune immagini dal set del videoclip; il 6 agosto \u00e8 stato pubblicato un trailer del video della durata di mezzo minuto in cui viene rivelata la data di uscita del singolo in Spagna, fissata al 21 agosto 2012. In quest'ultima data il videoclip \u00e8 stato reso disponibile per la visione sul canale YouTube del cantautore in Spagna, mentre dal 25 settembre dello stesso anno \u00e8 stato reso disponibile nel resto del mondo.\nDiretto dal regista Fabio Jansen e girato a marzo 2012 presso una villa di Milano, il video mostra i due artisti sempre singolarmente tra gli interni e i giardini, sino al termine in cui si incontrano sorridenti. Il relativo dietro le quinte del video \u00e8 stato reso disponibile a partire dal 2 settembre dello stesso anno sul canale YouTube di Tiziano Ferro."}
{"id": "4170539", "revid": "6923", "url": "https://it.wikipedia.org/wiki?curid=4170539", "title": "Bruno Battaglia", "text": "Biografia e carriera.\nBruno Battaglia ha conseguito la laurea nel 1944 in Scienze Biologiche a Catania e inizia la sua carriera di insegnante presso prima al liceo di Canicatt\u00ec ma sar\u00e0 un incarico breve perch\u00e9 presto decide di trasferirsi a Merano.\n\u00c8 a Merano che conosce e sposa Laura Tomezzoli che sar\u00e0 la compagna della sua vita.\nBattaglia era molto interessato alla carriera di ricercatore e con l'aiuto della moglie riesce a contattare la Stazione Zoologica di Napoli: lascer\u00e0 cos\u00ec la tranquillit\u00e0 del lavoro sicuro di insegnante di liceo per diventare assistente precario alla Stazione Zoologica e assistente volontario alla cattedra di Genetica dell'Universit\u00e0 di Napoli.\nLa vita a Napoli \u00e8 difficile perch\u00e9 sono ancora vive le ferite della guerra ma, in compenso, l'attivit\u00e0 alla Stazione Zoologica \u00e8 straordinaria poich\u00e9 in quel periodo vi operano coloro che diverranno i protagonisti della Biologia italiana: Giuseppe Montalenti, Alberto Monroy, Francesco Ghiretti e Pietro Omodeo.\nFu Giuseppe Montalenti ad indirizzarlo alla genetica evoluzionistica consigliandogli la lettura di \"Genetics and the origins of the Species\" di Th. Dobzhansky, e questo rest\u00f2 l\u2019ambito dei suoi studi e della sua ricerca per tutta la vita.\nAl di fuori dell'ambiente scientifico, ha formato la sua impostazione liberale frequentando il salotto di Benedetto Croce\nBruno Battaglia si trasferisce a Padova nel 1953 in qualit\u00e0 di assistente di Umberto D\u2019Ancona, titolare della Cattedra di Zoologia.\nContinua la ricerca nel laboratorio dell\u2019Istituto e inizia le ricerche su un crostaceo, \"Tisbe reticulata\", che era possibile allevare e far riprodurre in laboratorio.\n\u00c8 un progetto innovativo poich\u00e9 poteva approfondire le ricerche su questo organismo applicando le medesime ricerche di genetica che in precedenza erano state fatte sulla Drosophila melanogaste, il moscerino della frutta.\nBattaglia presenta i risultati delle sue ricerche al nono Congresso Internazionale di Genetica ottenendo ampi riconoscimenti anche da Theodosius Dobzhansky e da Ernst Mayr; si aprono, cos\u00ec, per lui nuovi possibili ambiti di ricerca all'estero che lo terrano lontano dall'Italia fino al 1958.\nBattaglia, infatti, parte per il Brasile, dove partecipa ad una missione naturalistica internazionale nella foresta amazzonica continua le sue ricerche sulle popolazioni di Drosophila. In seguito si trasferisce alla Columbia University, sotto la supervisione di Dobzhansky, lavorando con Dick Lewontin e Francisco Ajala.\nRientra in Italia nel 1958 per sostenere l\u2019esame di libera docenza in Zoologia ed in Biologia Generale e nel 1962 fa parte dei primi tre classificati nel concorso di libera docenza in Biologia marina.\nNel 1964 succede al prof. D'Ancona sulla cattedra di Zoologia e docente del corso di Genetica. Quando la Genetica assume un'importanza rilevante, Battaglia lascia la cattedra di Zoologia e accetta la cattedra di Genetica che conserver\u00e0 fino al pensionamento nel 1998.\nBattaglia \u00e8 stato autore di circa 250 pubblicazioni riguardanti la genetica ecologica e evoluzionistica in organismi marini e lagunari molto citate in pubblicazioni internazionali.\nMolti sono stati i riconiscimenti attribuitigli fra i quali troviamo la Medaglia d'oro ai Benemeriti della Scuola, della Cultura e dell'Arte, la Laurea honoris causa dell'Universit\u00e0 di Atene, e il Premio Italgas per la Ricerca e l'Innovazione.\n\u00c8 stato membro dell'Accademia Nazionale dei Lincei, dell'Istituto Veneto di Scienze, Lettere e Arti e dell'Accademia Galileiana"}
{"id": "4170541", "revid": "61051", "url": "https://it.wikipedia.org/wiki?curid=4170541", "title": "Pfalz Flugzeugwerke", "text": ""}
{"id": "4170543", "revid": "110157", "url": "https://it.wikipedia.org/wiki?curid=4170543", "title": "Serga\u010d", "text": "Serga\u010d () \u00e8 una cittadina della Russia europea centro-orientale, nell'oblast' di Ni\u017enij Novgorod, capoluogo del \"rajon\" Serga\u010dskij).\nSorge sulle rive del fiume P'jana e dista circa 120 km da Ni\u017enij Novgorod. Fondata nel 1649 ma gi\u00e0 ricordata per la battaglia sulla P'jana svoltasi nei dintorni nel 1377, ha ricevuto lo status di citt\u00e0 nel 1779."}
{"id": "4170544", "revid": "28592", "url": "https://it.wikipedia.org/wiki?curid=4170544", "title": "Sergach", "text": ""}
{"id": "4170550", "revid": "154893", "url": "https://it.wikipedia.org/wiki?curid=4170550", "title": "Altopiano del Gargano", "text": ""}
{"id": "4170551", "revid": "1745361", "url": "https://it.wikipedia.org/wiki?curid=4170551", "title": "Vota la voce 1982", "text": "La 10\u00aa edizione di Vota la voce \u00e8 andata in onda su Canale 5 dal Palazzo dello Sport di Bologna in due serate il 7 e il 10 ottobre del 1982.\nVenne condotta da Pippo Baudo e Claudio Cecchetto.\nVincitori dell'edizione furono: Claudio Baglioni (miglior cantante maschile), Loredana Bert\u00e8 (miglior cantante femminile), Pooh e P.F.M. (ex aequo miglior gruppo), Giuni Russo, Giuseppe Cionfoli e Marco Ferradini (ex aequo miglior rivelazione), Miguel Bos\u00e9 (miglior cantante straniero)."}
{"id": "4170553", "revid": "15756", "url": "https://it.wikipedia.org/wiki?curid=4170553", "title": "Ruschi (famiglia)", "text": "I Ruschi sono una famiglia pisana, di antica nobilt\u00e0 ghibellina, che annovera fra i suoi membri studiosi di agraria, di ingegneria e di medicina, un maire, un sindaco e un rappresentante nelle prime legislature del Senato del Regno (Italia) (Rinaldo Ruschi).\nStoria.\nOrigini.\nLa famiglia, secondo la tradizione, venne in Toscana da Como ed ottenne, nel 1566, con Domenico di Bernardino di Domenico o, stando a altre fonti, con Giovan Battista (o Giovan Francesco) di Domenico la cittadinanza pisana. Il 1589 vide quest'ultimo risiedere fra i priori carica che vedr\u00e0 costantemente nei secoli successivi un membro della famiglia. Da Giovan Battista nacquero Paolo, Cammillo e Bernardino.\nSecolo XVII.\nPaolo, canonico nella Primaziale pisana, fond\u00f2 una Commenda nell'Ordine di Santo Stefano, del quale vest\u00ec le divise nel 1634 (dal 1634 i Ruschi ebbero sempre rappresentanti nel Sacro Ordine Militare dei Cavalieri di Santo Stefano). Bernardino fu priore di Pisa. Attorno alla met\u00e0 del XVII secolo sono noti due medici: Cesare (1570-1641), a lungo imbarcato sulle galere, e Giovanni Battista (1605-1649), che fu professore di medicina, anatomia e filosofia. Le ceneri di quest'ultimo furono deposte nella Chiesa di San Frediano, in un sepolcro di marmo con vari ornamenti funerarii eretto dal nipote ed erede Antonio Ghirlandari nel 1653.\nSecolo XVIII.\nI discendenti di Bernardino vestirono l'abito di cavaliere stefaniano nel 1745 con Francesco, figlio di Verissimo, che fu ascritti alla nobilt\u00e0 di Pisa con decreto del 9 settembre 1754.\nNel corso del Secolo XVIII la famiglia Ruschi espanse la sua tenuta urbana nel quartiere di San Francesco: acquist\u00f2 dapprima un'ulteriore porzione del giardino e dell'orto e, nel 1792, affranc\u00f2 anche la casa e il giardino di via S.Elisabetta.\nFu soprattutto Camillo Ruschi, soprintendente dello Scrittoio della Religione di Santo Stefano, ad occuparsi dell'ampliamento e dell'abbellimento del Palazzo e delle collezioni di famiglia.\nSecolo XIX.\nA cavallo tra Settecento e Ottocento ha particolare rilievo Giovanni Battista Ruschi (1771-1831), cavaliere e gran tesoriere dell'Ordine di S. Stefano, maire di Pisa nel periodo francese. Egli spos\u00f2 Elisabetta Scorzi ed ebbe quattro figli maschi: Pietro (1806-1865), Francesco (1807-1875), Leopoldo detto Poldo (1810-1882) e Rinaldo (1817-1891), che ebbe una brillante carriera politica del Granducato di Toscana e nel neonato Regno d'Italia.\nFrancesco fu avvocato, gonfaloniere di Vicopisano dal 1844 al 1846, gonfaloniere di Pisa dal 1847 al 1863 e sindaco di Vicopisano dal 1865 al 1866; spos\u00f2 nel 1837 Maria Paperini e dalla loro unione nacquero Maria Elisabetta coniugata Banti (+ 1876), Giovanni Battista (+ 1882), Giulio (dal quale discendono gli attuali Ruschi, +1906 ), Paolo (+ 1868), Adolfo (+ 1917) e Luisa (coniugata con il cugino Girolamo Ruschi, da cui derivano i Ruschi Noceti di Pontremoli).\nLa nipote di Rinaldo, Giuseppina Agostini Venerosi Della Seta, fu coniugata con Cesare Studiati.\nResidenze e patrimonio artistico.\nA Pisa la famiglia risiedette nel palazzo che ancora oggi ne porta il nome e che costituisce l'isolato tra piazza San Francesco, via San Francesco, vicolo Ruschi e Piazza D'Ancona.\nEsisteva poi una seconda dimora collocata nell'angolo fra via Tavoleria e via del Castelletto, appartamento di Camillo Ruschi nel quale nel 1760 si trasfer\u00ec a vivere il pittore Giovanni Battista Tempesti (del quale Camillo era amico e protettore), che ne affresc\u00f2 alcune scene allegoriche le volte delle salette del piano nobile. Come usava all'epoca i Ruschi possedevano anche due ville in campagna (una a Calci e una a San Lorenzo alle Corti) e delle tenute in Maremma.\nCome altre famiglie della zona i Ruschi godettero di ingenti rendite finanziarie che permisero loro di tenere tanto nella sede in campagna che in quella cittadina collezioni di artisti che includevano nomi anche prestigiosi: ad esempio in un inventario risalente al 24 marzo 1642 sono annoverati una quarantina di dipinti appartenuti al cavaliere Paolo Ruschi, purtroppo senza indicazione specifiche dei loro autori."}
{"id": "4170555", "revid": "463686", "url": "https://it.wikipedia.org/wiki?curid=4170555", "title": "Famiglia Ruschi", "text": ""}
{"id": "4170558", "revid": "154893", "url": "https://it.wikipedia.org/wiki?curid=4170558", "title": "Altopiano di Bainsizza", "text": ""}
{"id": "4170563", "revid": "154893", "url": "https://it.wikipedia.org/wiki?curid=4170563", "title": "Altopiano silano", "text": ""}
{"id": "4170568", "revid": "154893", "url": "https://it.wikipedia.org/wiki?curid=4170568", "title": "Altopiano della Sila", "text": ""}
{"id": "4170569", "revid": "83592277", "url": "https://it.wikipedia.org/wiki?curid=4170569", "title": "Vettore di energia", "text": "In energetica con il termine vettore di energia si indica tutto ci\u00f2 che \u00e8 in grado di accumulare in s\u00e9 energia per essere poi rilasciata al bisogno, ma non \u00e8 una fonte di energia primaria sulla Terra. L'accumulo di energia avviene sempre a partire da una fonte primaria o da un'altra secondaria (es. energia elettrica). \nSotto questo punto di vista un tipico vettore di energia \u00e8 l'idrogeno, che \u00e8 un elemento chimico scarsamente presente sulla Terra (sia in atmosfera che nella crosta terrestre) e deve pertanto essere prodotto con qualche metodo di produzione (es. elettrolisi dell'acqua). \nPer leggi della termodinamica l'immagazzinamento di energia nel vettore energetico a partire dalla fonte energetica primaria o secondaria comporta sempre una perdita di efficienza nel processo di produzione o accumulo con effetto di perdita di parte dell'energia iniziale."}
{"id": "4170571", "revid": "154893", "url": "https://it.wikipedia.org/wiki?curid=4170571", "title": "Altopiano della Paganella", "text": ""}
{"id": "4170572", "revid": "154893", "url": "https://it.wikipedia.org/wiki?curid=4170572", "title": "Altopiano di Brentonico", "text": ""}
{"id": "4170575", "revid": "2022787", "url": "https://it.wikipedia.org/wiki?curid=4170575", "title": "Altopiano della Vigolana", "text": "Altopiano della Vigolana (\"Altopi\u00e0n dela Vigolana\" in dialetto trentino) \u00e8 un comune italiano sparso di abitanti della provincia autonoma di Trento nel Trentino-Alto Adige. La sede municipale si trova a Vigolo Vattaro.\nFa parte della Comunit\u00e0 Alta Valsugana e Bersntol.\nStoria.\nIl comune \u00e8 nato in seguito al referendum popolare del 7 giugno 2015 fra gli elettori degli ex comuni di Bosentino, Centa San Nicol\u00f2, Vattaro e Vigolo Vattaro.\nI paesi dell'Altopiano sono insediamenti umani antichi, posti sulla strada romana che collega la Valsugana con la Valle dell'Adige. Per questo nel Medioevo i paesi soffrirono pi\u00f9 volte per il passaggio di eserciti, a causa dei quali Vigolo Vattaro sub\u00ec il sacco dei rivoltosi trentini.\nI paesi furono, dal 1020 al 1801, sotto l'influenza del principato vescovile di Trento, durante il quale, circa nel periodo medievale, numerosi coloni tedeschi si insediarono nell'area (come a Centa) e tutt'oggi\nmolti cognomi locali evidenziano ancora la presenza dei discendenti di queste popolazioni germaniche.\nNell'ambito della prima guerra mondiale, durante l'offensiva del maggio 1916, la localit\u00e0 fu sede del comando d'armata austro-ungarico.\nAlla fine della seconda guerra mondiale invece, e precisamente il 4 maggio 1945 i soldati tedeschi in ritirata uccisero 7 partigiani. L'eccidio di Vattaro \u00e8 ricordato da una lapide posta a Vattaro.\nGeografia fisica.\n\u00c8 situato sulla Vigolana, a pochi chilometri da Trento e dal lago di Caldonazzo.\nIl comune conobbe un certo stato di unit\u00e0 come quello odierno nel periodo intercorso tra il 1928 e il 1947 quando, a seguito della campagna di fusioni intrapresa dal regime fascista, le frazioni vennero a trovarsi sotto un unico amministratore, l'allora podest\u00e0."}
{"id": "4170578", "revid": "196390", "url": "https://it.wikipedia.org/wiki?curid=4170578", "title": "Pradel", "text": ""}
{"id": "4170581", "revid": "729019", "url": "https://it.wikipedia.org/wiki?curid=4170581", "title": "Campionato mondiale giovanile di pallamano femminile", "text": "Il Campionato mondiale giovanile di pallamano femminile \u00e8 una competizione internazionale di pallamano organizzata ogni due anni dall'International Handball Federation e riservata alle nazionali Under-18. La prima edizione \u00e8 stata organizzata nel 2006."}
{"id": "4170586", "revid": "76963", "url": "https://it.wikipedia.org/wiki?curid=4170586", "title": "Jarrad Paul", "text": ""}
{"id": "4170597", "revid": "154893", "url": "https://it.wikipedia.org/wiki?curid=4170597", "title": "Altopiano di Pradel", "text": ""}
{"id": "4170598", "revid": "28592", "url": "https://it.wikipedia.org/wiki?curid=4170598", "title": "Centrale idroelettrica del Moncenisio", "text": ""}
{"id": "4170602", "revid": "110157", "url": "https://it.wikipedia.org/wiki?curid=4170602", "title": "Bernartice (Hradec Kr\u00e1lov\u00e9)", "text": "Bernartice \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4170604", "revid": "196390", "url": "https://it.wikipedia.org/wiki?curid=4170604", "title": "Strada reale", "text": ""}
{"id": "4170608", "revid": "154893", "url": "https://it.wikipedia.org/wiki?curid=4170608", "title": "Altopiano del Cansiglio", "text": ""}
{"id": "4170614", "revid": "154893", "url": "https://it.wikipedia.org/wiki?curid=4170614", "title": "Altopiano della Lessinia", "text": ""}
{"id": "4170615", "revid": "110157", "url": "https://it.wikipedia.org/wiki?curid=4170615", "title": "B\u00edl\u00e1 T\u0159eme\u0161n\u00e1", "text": "B\u00edl\u00e1 T\u0159eme\u0161n\u00e1 \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4170616", "revid": "287204", "url": "https://it.wikipedia.org/wiki?curid=4170616", "title": "Bila Tremesna", "text": ""}
{"id": "4170620", "revid": "1310927", "url": "https://it.wikipedia.org/wiki?curid=4170620", "title": "Edmilson Alves", "text": "Carriera.\nAlves inizi\u00f2 la carriera agonistica nel Fortaleza. Nel 2003 si trasfer\u00ec in Corea del Sud all'Ulsan Hyundai Football Club che lascer\u00e0 nel corso dello stesso anno per giocare in Giappone nell'Oita Trinita. L'anno seguente torna in patria per giocare con il Londrina Esporte Clube. Sempre nel 2005 torna a giocare in terra nipponica, sempre con l'Oita Trinita che lascia l'anno seguente per tornare a giocare in patria nel 2007, prima con il Londrina e con il Cear\u00e1. Nel corso dello stesso anno torna in Giappone per militare nell'Oita Trinita per la terza volta.\nNel 2010 passa al Vissel Kobe e l'anno seguente al Roasso Kumamoto. Nel 2012 torna in patria per giocare nell'Arapongas."}
{"id": "4170624", "revid": "110157", "url": "https://it.wikipedia.org/wiki?curid=4170624", "title": "B\u00edl\u00e9 Poli\u010dany", "text": "B\u00edl\u00e9 Poli\u010dany \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4170625", "revid": "287204", "url": "https://it.wikipedia.org/wiki?curid=4170625", "title": "Bile Policany", "text": ""}
{"id": "4170626", "revid": "28592", "url": "https://it.wikipedia.org/wiki?curid=4170626", "title": "Sergej Jutkevi\u010d", "text": ""}
{"id": "4170630", "revid": "773636", "url": "https://it.wikipedia.org/wiki?curid=4170630", "title": "Dirk Sanders", "text": ""}
{"id": "4170634", "revid": "1963073", "url": "https://it.wikipedia.org/wiki?curid=4170634", "title": "Cattedrale di Aleksandr Nevskij (Ni\u017enij Novgorod)", "text": "La cattedrale di Aleksandr Nevskij () \u00e8 una delle cattedrali di Ni\u017enij Novgorod, in Russia. Fu costruita nella seconda met\u00e0 del XIX secolo in base ad un progetto dell'architetto Lev Vladimirovi\u010d Dal'. In passato veniva frequentata principalmente dai mercanti della zona commerciale della citt\u00e0. Fungeva inoltre da luogo di celebrazione in occasione delle visite della famiglia imperiale e degli alti gerarchi della Chiesa ortodossa russa. Dal settembre 2009 \u00e8 la cattedrale principale dell'eparchia di Ni\u017enij Novgorod e Arzamas.\nStoria e descrizione.\nIl primo passo verso la realizzazione della cattedrale dedicata all'eroe nazionale Aleksandr Nevskij fu la presentazione nel 1856 di una richiesta di parte di un gruppo di mercanti locali, desiderosi di celebrare la visita dello zar Alessandro II alla citt\u00e0 con la costruzione di una nuova chiesa. A tale progetto si interess\u00f2 lo stesso vescovo di Ni\u017enij Novgorod Antonij e, in circa dieci anni, furono raccolte donazioni per una cifra di circa 4.500 rubli. Tale somma risult\u00f2, tuttavia, insufficiente per realizzare un primo progetto architettonico proposto da Robert Kilevejn. Il 18 novembre 1865 fu quindi approvato un nuovo progetto, ideato dal giovane architetto Lev Dal'.\nLa posa della prima pietra fu posta dal granduca Vladimir Aleksandrovi\u010d Romanov e i lavori di costruzione, avviati nell'agosto del 1868, durarono circa 13 anni. Coronata da cinque torri ottagonali, la cattedrale \u00e8 alta 87 metri ed \u00e8 frutto della combinazione di vari stili architettonici, ragione per cui costituisce un chiaro esempio di eclettismo. Il 20 luglio 1881 fu finalmente inaugurata e consacrata, alla presenza dello zar Alessandro III, di sua moglie Marija F\u00ebdorovna e dello zarevic Nicola. Divenne un luogo di riferimento per i mercanti che si recavano alla fiera di Ni\u017enij Novgorod.\nNel 1929 la cattedrale fu chiusa per ordine del governo sovietico. Molti degli oggetti di valore presenti al suo interno vennero confiscati, mentre le varie decorazioni in legno furono utilizzate per il riscaldamento di alcuni edifici locali. I parrocchiani riuscirono comunque a salvare delle icone, tra cui quella della Madonna della Croce. Negli anni trenta fu predisposto un piano che avrebbe comportato la demolizione dell'edificio e la costruzione, al suo posto, di un faro dedicato a Lenin. Tuttavia, tale progetto non fu mai concretizzato, anche se all'edificio furono anche smontate le torri. In aggiunta, nel 1940 un incendio caus\u00f2 ulteriori danneggiamenti agli interni. Durante la seconda guerra mondiale al centro della cattedrale fu installata una batteria contraerea, destinata a proteggere la citt\u00e0 dalle incursioni della Luftwaffe.\nI restauri dell'edificio furono avviati nel 1983, con la partecipazione attiva di volontari. Nel giugno 1992 la cattedrale fu riconsegnata alla Chiesa russa. Il 30 dicembre 1998 il metropolita dell'eparchia di Ni\u017enij Novgorod e Arzamas Nikolaj Kutepov consacr\u00f2 il ricostruito altare maggiore. I lavori all'interno della cattedrale hanno interessato soprattutto la costruzione di una nuova iconostasi e le decorazioni. Tra le icone pi\u00f9 importanti custodite dal tempio vi sono quelle di San Serafino di Sarov e di San Nicola. Accanto alla cattedrale \u00e8 presente una cappella invernale consacrata a San Macario di Un\u017ea.\nDal 4 novembre 2011 la cattedrale ha ospitato per due giorni la reliquia della Cintura della Theotokos. Circa 170.000 persone sono affluite per venerarla, compreso il presidente Dmitrij Medvedev. Nell'agosto 2012 il patriarca di Mosca Cirillo I ha benedetto una campana destinata ad essere ospitata da un campanile vicino alla cattedrale. Con un peso di 60 tonnellate e un'altezza di 4 metri, la campana \u00e8 la terza pi\u00f9 grande della Russia, dopo la celebre Campana dello Zar di Mosca ed una presente nel monastero della Trinit\u00e0 di San Sergio a Sergiev Posad."}
{"id": "4170636", "revid": "110157", "url": "https://it.wikipedia.org/wiki?curid=4170636", "title": "Borovnice (Trutnov)", "text": "Borovnice \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4170637", "revid": "767487", "url": "https://it.wikipedia.org/wiki?curid=4170637", "title": "Hit Mania Dance 3", "text": "Hit Mania Dance 3 \u00e8 una raccolta di 36 successi eurodance, house e techno pubblicata in doppio CD e doppia MC all'inizio del 1995. \u00c8 la terza compilation collana Hit Mania, mixata come le precedenti da Paolo Bolognesi e Amerigo Provenzano. Il prezzo di vendita del doppio CD era di L. 36.000."}
{"id": "4170638", "revid": "767487", "url": "https://it.wikipedia.org/wiki?curid=4170638", "title": "Borovni\u010dka", "text": "Borovni\u010dka \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4170640", "revid": "287204", "url": "https://it.wikipedia.org/wiki?curid=4170640", "title": "Borovnicka", "text": ""}
{"id": "4170643", "revid": "1494169", "url": "https://it.wikipedia.org/wiki?curid=4170643", "title": "Franz Sedlacek", "text": ""}
{"id": "4170647", "revid": "28592", "url": "https://it.wikipedia.org/wiki?curid=4170647", "title": "Le notti bianche (film 1957)", "text": ""}
{"id": "4170649", "revid": "287204", "url": "https://it.wikipedia.org/wiki?curid=4170649", "title": "Yusuke Yamamoto", "text": ""}
{"id": "4170650", "revid": "110157", "url": "https://it.wikipedia.org/wiki?curid=4170650", "title": "Chot\u011bvice", "text": "Chot\u011bvice \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4170651", "revid": "287204", "url": "https://it.wikipedia.org/wiki?curid=4170651", "title": "Chotevice", "text": ""}
{"id": "4170659", "revid": "110157", "url": "https://it.wikipedia.org/wiki?curid=4170659", "title": "Choustn\u00edkovo Hradi\u0161t\u011b", "text": "Choustn\u00edkovo Hradi\u0161t\u011b \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4170660", "revid": "74801", "url": "https://it.wikipedia.org/wiki?curid=4170660", "title": "Sanders", "text": ""}
{"id": "4170661", "revid": "287204", "url": "https://it.wikipedia.org/wiki?curid=4170661", "title": "Choustnikovo Hradiste", "text": ""}
{"id": "4170664", "revid": "298229", "url": "https://it.wikipedia.org/wiki?curid=4170664", "title": "Campionati del mondo di atletica leggera paralimpica", "text": "I campionati del mondo di atletica leggera paralimpica (nome ufficiale in inglese \"World Para Athletics Championships\") sono una competizione sportiva internazionale a cadenza biennale organizzata dal Comitato Paralimpico Internazionale, in cui si assegnano i titoli mondiali delle diverse specialit\u00e0 dell'atletica leggera paralimpica maschile e femminile.\nLa prima edizione si tenne nel 1994 a Berlino, in Germania. Fino al 2006 l'evento si disput\u00f2 ogni quattro anni (come i Giochi olimpici); l'edizione successiva si tenne dopo 5 anni, nel 2011. Da quell'anno i campionati avranno cadenza biennale."}
{"id": "4170665", "revid": "287204", "url": "https://it.wikipedia.org/wiki?curid=4170665", "title": "Campionati del mondo di triathlon del 2012 - Stoccolma", "text": "La sesta gara della serie dei Campionati mondiali di triathlon del 2012 si \u00e8 tenuta a Stoccolma, Svezia in data 25-26 agosto 2012."}
{"id": "4170666", "revid": "767487", "url": "https://it.wikipedia.org/wiki?curid=4170666", "title": "Antonio Nonis", "text": "Carriera.\nGiocatore.\nInizi\u00f2 la carriera giocando nelle giovanili del Turriaco, squadra del suo paese. Successivamente gioc\u00f2 nella Ponziana di Trieste ed in seguito fu ingaggiato dalla squadra dei Cantieri Riuniti dell'Adriatico (C.R.D.A.) Monfalcone. Nel 1940 viene ingaggiato dal Lecce militando nel campionato di Serie C. Dopo la guerra si accasa al disputando il suo primo campionato di Serie B. Al Prato resta un anno e nel 1947, notato da Gipo Viani passa alla per 7 milioni di lire. La Salernitana che in quell'anno disput\u00f2 il suo primo campionato di Serie A lo gir\u00f2 in prestito all'Arsenaltaranto sempre in Serie B, con cui sfior\u00f2 la promozione in massima serie. Con i pugliesi mise a segno 2 reti in 17 gare. Rientrato dal prestito, gioc\u00f2 ancora due campionati di Serie B con i granata, collezionando 79 gettoni di presenza e 3 reti. In totale nel torneo cadetto ha giocato oltre 96 gare siglando 5 reti\nTermin\u00f2 la sua carriera tra le file della .\nAllenatore.\nIntraprese la carriera di allenatore quando era ancora giocatore, svolgendo il doppio ruolo quando era alla . Dal 1956 si dedic\u00f2 esclusivamente alla guida tecnica allenando la compagine metelliana ad annate alterne fino al 1974."}
{"id": "4170669", "revid": "287204", "url": "https://it.wikipedia.org/wiki?curid=4170669", "title": "Progetto B Tour", "text": ""}
{"id": "4170674", "revid": "287204", "url": "https://it.wikipedia.org/wiki?curid=4170674", "title": "Chvale\u010d", "text": "Chvale\u010d \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4170675", "revid": "287204", "url": "https://it.wikipedia.org/wiki?curid=4170675", "title": "Chvalec", "text": ""}
{"id": "4170681", "revid": "729019", "url": "https://it.wikipedia.org/wiki?curid=4170681", "title": "Mario Caracciolo di Feroleto", "text": "Biografia.\nSottotenente di artiglieria nel 1909, frequent\u00f2 la Scuola di Guerra e fu in servizio di stato maggiore presso il comando del Corpo di Stato Maggiore, il comando della Brigata \"Novara\" ed il comando del IX Corpo d'Armata.\nDa capitano partecip\u00f2 alla guerra italo-turca e successivamente alla prima guerra mondiale, nella quale fu comandante di gruppi di artiglieria di assedio. Da colonnello comand\u00f2 per circa sei anni il 13\u00ba Reggimento artiglieria.\nDa generale di divisione ebbe il comando nel 1934 della 22\u00aa Divisione fanteria \"Cacciatori delle Alpi\" e dal 1935 al 1936 della 1\u00aa Divisione Celere \"Eugenio di Savoia\".\nFu poi nominato ispettore della mobilitazione di Messina e nel 1938 comand\u00f2 il XXI Corpo d'Armata in Libia.\nDal 1\u00ba gennaio 1940 fu nominato Ispettore superiore dei servizi tecnici, carica che conserv\u00f2 anche da comandante designato d'armata.\nDal 10 dicembre 1940 al 15 aprile 1941 comand\u00f2 la 4\u00aa Armata, poi fino al 5 settembre 1941, la 5\u00aa Armata in Libia.\nDall'aprile del 1942 all'armistizio del settembre 1943 comand\u00f2 la 5\u00aa Armata in patria.\nFu promosso generale d'armata nel novembre 1943."}
{"id": "4170682", "revid": "380453", "url": "https://it.wikipedia.org/wiki?curid=4170682", "title": "Gr\u00eamio Recreativo e Esportivo Reunidas (pallavolo maschile)", "text": "Il Gr\u00eamio Recreativo e Esportivo Reunidas era una squadra pallavolistica maschile brasiliana con sede ad Ara\u00e7atuba, appartenente all'omonima societ\u00e0 della quale faceva parte anche la squadra di pallavolo femminile. La squadra maschile, cos\u00ec come quella femminile, era comunemente nota come \"V\u00f4lei Futuro\".\nStoria della societ\u00e0.\nIl Gr\u00eamio Recreativo e Esportivo Reunidas nasce nel 2002. Nel 2006 vince la \"Liga Nacional\", guadagnandosi l'accesso alla Superliga del 2006-07. Nelle stagioni 2007-08 e 2008-09 si qualifica per i play-off, uscendo di scena ai quarti di finale contro lo Sport Club Ulbra e l'Associa\u00e7\u00e3o Social e Esportiva Sada. Nel 2010 per\u00f2 vince il primo titolo della sua storia, aggiudicandosi il Campionato Paulista. Dopo il terzo posto del 2010-11, la stagione successiva disputa la prima finale della sua storia, perdendo contro l'Associa\u00e7\u00e3o Social e Esportiva Sada. Al termine della stagione 2012-2013 la societ\u00e0 cessa di esistere per problemi di natura economica.\nRosa 2012-2013.\nL'ultima rosa con la quale il Gr\u00eamio Recreativo e Esportivo Reunidas ha preso parte alla Superliga S\u00e9rie A."}
{"id": "4170693", "revid": "729019", "url": "https://it.wikipedia.org/wiki?curid=4170693", "title": "Ernesto Chiminello", "text": "Biografia.\nNacque il 4 dicembre 1890, e si arruol\u00f2 nel Regio Esercito, divenendo sottotenente di fanteria nel 1908. Tra il 1912 al 1913 oper\u00f2 in Libia. Fu promosso al grado di tenente il 6 settembre del 1913.\nAll'atto dell'entrata in guerra del Regno d'Italia, il 24 maggio 1915, part\u00ec per il fronte. Il 9 settembre del 1915, con Decreto Luogotenenziale, fu promosso al grado di capitano in servizio permanente effettivo (s.p.e.).\nDopo la fine delle ostilit\u00e0 frequent\u00f2 la Scuola di guerra, ricoprendo in seguito la carica di Sottocapo di Stato maggiore del Corpo d'armata di Bologna. Comand\u00f2 poi dapprima il 22\u00ba, e poi il 3\u00ba Reggimento di fanteria ed infine il Distretto militare di Ragusa. Il 3 giugno 1932 fu fatto Cavaliere dell'Ordine dei Santi Maurizio e Lazzaro\nCapo di stato maggiore della 32\u00aa Divisione fanteria \"Marche\", divenne in seguito comandante della zona militare di Alessandria. Il 1\u00ba luglio del 1940 fu promosso al grado di generale di brigata. Nel luglio 1941 fu nominato presidente della Commissione Confini Montenegro. Nel corso del 1942 assunse le funzioni di comandante della 33\u00aa Divisione fanteria \"Acqui\", di stanza a Cefalonia. ricoprendo tale incarico sino al giugno 1943.\nIl 15 agosto dello stesso anno, dopo un breve periodo a disposizione del Corpo d'armata di Firenze, fu mandato in Albania per assumere le funzioni di comandante della 151\u00aa Divisione fanteria \"Perugia\", inquadrata nel IV Corpo d'armata del generale Carlo Spatocco, operante in seno 9\u00aa Armata al comando del generale Renzo Dalmazzo. L'armistizio dell'8 settembre lo sorprese a Argirocastro, dove si trovava il Quartier generale della divisione. La divisione si trovava schierata nelle vicinanze del confine con la Grecia, nella zona tra Permeti, Klisura e Tepeleni. Appresa la notizia dell'avvenuto armistizio il comando della divisione decise, all'unanimit\u00e0, di resistere ai tedeschi, anche con l'uso della armi.\nL'epopea della Divisione \"Perugia\".\nIl 9 settembre un ufficiale tedesco si rec\u00f2 a colloquio con lui, e fu raggiunto un accordo in base al quale i reparti della divisione sarebbero rimasti ad Argirocastro, insieme a un piccolo contingente di soldati tedeschi, e in caso di spostamento la Grande Unit\u00e0 si sarebbe diretta a Valona. Il vicecomandante della divisione, colonnello Giuseppe Adami, responsabile del settore di Tepeleni, intavol\u00f2 trattative con i partigiani albanesi, con l'appoggio del suo comandante, ma tra il 10 e l'11 settembre gli albanesi circondarono la citt\u00e0. A causa di questo fatto egli lasci\u00f2 libero Adami di comportarsi come meglio credeva, e quest'ultimo part\u00ec con i suoi reparti per raggiungere Valona, secondo il piano iniziale.\nIl giorno 13 altri reparti italiani giunsero ad Argirocastro, mentre il piccolo presidio tedesco presente in citt\u00e0 fu fatto partire per Valona. Il giorno 14 i partigiani albanesi lanciarono un ultimatum per la consegna delle armi e il disarmo della divisione, che fu respinto, cos\u00ec come il successivo attacco in cui trovarono la morte circa 500 albanesi. All'alba del giorno 16 circa 5.000 uomini della divisione partirono per raggiungere Porto Edda, che risultava libera dai tedeschi, arrivandovi tra alterne vicende il 22. Imbarcati sulle navi i primi soldati feriti e i prigionieri fuggiti ai tedeschi, le operazioni di evacuazione terminarono il giorno 24 quando gli attacchi aerei della Luftwaffe le resero impossibili. La divisione part\u00ec alla volta di Porto Palermo dove avrebbero dovuto arrivare altre navi, giungendovi il giorno 27. Le navi promesse dal Capo di stato maggiore generale del Regio Esercito Vittorio Ambrosio, non giunsero mai, e il 29 arrivarono i soldati germanici del I Battaglione, 99\u00ba Reggimento della 1\u00aa Divisione Gebirgjager che iniziarono subito le operazioni di rastrellamento, denominate Unternehmen Spaghetti (Operazione Spaghetti). Nascostosi in un bosco insieme ad altri ufficiali, il 3 ottobre decise di arrendersi ai tedeschi.\nIl 4 ottobre 1943 fu fucilato sulla spiaggia di Baia Limione a Porto Edda, ed insieme a lui fu ucciso anche il maggiore Sergio Bernardelli, Capo di stato maggiore della divisione, mentre altri 118 ufficiali furono uccisi successivamente vicino alla cittadina di Saranda. I cadaveri furono portati al largo e gettati in mare zavorrati con delle pietre legate alle gambe.\nLa colonna al comando di Adami raggiunse Valona, e dopo alterne vicende i tedeschi misero i soldati su un treno con destinazione Trieste, che fu fatto dirottare su Vienna dove le SS catturarono tutti i soldati e gli ufficiali avviandoli verso i campi di prigionia in Germania.\nDopo la sua morte la Fondazione \"Leone Ferri\" situata presso la Facolt\u00e0 di scienze sociali e politiche dell'Universit\u00e0 di Firenze ricevette un lascito di 20.000 lire. Per onorare la sua memoria il comune di Rho (Milano) gli ha intitolato una via."}
{"id": "4170694", "revid": "287204", "url": "https://it.wikipedia.org/wiki?curid=4170694", "title": "Cielo di sabbia", "text": "Cielo di sabbia (\"All the Earth, Thrown to the Sky\" 2011) \u00e8 un romanzo di Joe R. Lansdale, pubblicato in Italia da Einaudi nel 2011.\nTrama.\nJack, un ragazzino dell'Oklahoma, sta seppellendo i suoi genitori nella sua stalla: sua madre \u00e8 morta a causa di sabbia nei polmoni, suo padre, invece, si \u00e8 impiccato dopo la morte della moglie. Lui, cos\u00ec, rimane solo in casa sua, colpita di tanto in tanto da tempeste di sabbia. Un giorno, mentre si sta recando al pozzo (coperto da uno straccio per non essere ricoperto di sabbia), incontra Jane e suo fratello Tony. Decidono cos\u00ec di fuggire da quell'inferno e rubano una macchina per raggiungere il Texas. Affronteranno molti pericoli, ma ne varr\u00e0 la pena. In Texas vivranno una vita non influenzata da maledette tempeste di sabbia."}
{"id": "4170695", "revid": "767487", "url": "https://it.wikipedia.org/wiki?curid=4170695", "title": "Broken Chains", "text": "Broken Chains \u00e8 un film muto del 1922 prodotto e diretto da Allen Holubar.\nTrama.\nPeter Wyndham \u00e8 disgustato dalla vigliaccheria che ha mostrato non avendo fatto niente per aiutare Hortense Allen quando le hanno rubato i gioielli. Depresso, decide di andare nel West.\nIn quei territori selvaggi, deve battersi con il brutale Boyan Boone che esce vincitore dallo scontro. In seguito, per\u00f2, Peter riesce a piegare il suo nemico, spinto anche dall'amore che prova per Mercy, la figlia di Boone, che questi tiene legata in catene e che Peter riesce cos\u00ec a liberare.\nProduzione.\nIl film fu prodotto da Allen Holubar per la Goldwyn Pictures Corporation. Venne girato in California, a Big Basin, Boulder Creek, Huntington Lake, Poverty Flat e Santa Cruz.\nDistribuzione.\nDistribuito dalla Goldwyn Pictures Corporation, il film - presentato da Samuel Goldwyn - usc\u00ec nelle sale cinematografiche statunitensi il 24 dicembre 1922 dopo essere stato presentato in prima il 10 dicembre a New York e a Los Angeles. Copia del film viene conservata negli archivi dell'International Museum of Photography and Film at George Eastman House."}
{"id": "4170702", "revid": "22475", "url": "https://it.wikipedia.org/wiki?curid=4170702", "title": "Sabato, domenica e luned\u00ec (album)", "text": "Sabato, domenica e luned\u00ec \u00e8 un album discografico del cantante italiano Nino Buonocore, pubblicato nella primavera del 1990 dalla EMI Italiana. Tutte le canzoni furono scritte da Nino Buonocore e Michele De Vitis. Il disco, trascinato anche dal singolo \"Scrivimi\" (secondo al Cantagiro e terzo tra gli italiani al Festivalbar), vendette quasi 300.000 copie. Registrato in gran parte a New York. L'album vede la partecipazione di Paul Griffin."}
{"id": "4170706", "revid": "729019", "url": "https://it.wikipedia.org/wiki?curid=4170706", "title": "Giovanni Magli", "text": "Biografia.\nNacque a Barcellona Pozzo di Gotto il 27 giugno 1884, figlio di Diomede e Calcagno Antonia. Dopo aver frequentato il corso triennale presso la Regia Accademia Militare di Fanteria e Cavalleria di Modena ne usc\u00ec, nel 1908, primo del suo corso, con il grado di sottotenente assegnato all'arma di fanteria, venendo destinato a prestare servizio presso il 47\u00ba Reggimento fanteria \"Ferrara\".\nNel 1911 \u00e8 in Libia dove prende parte alla guerra italo-turca conquistando, nel 1913, una prima decorazione al valore. Nello stesso anno \u00e8, per un breve periodo, insegnante presso la Scuola di applicazione di fanteria.\nNell'aprile del 1915 \u00e8 capitano del 10\u00ba Reggimento fanteria \"Regina\" e con questa unit\u00e0, dopo l'entrata in guerra del Regno d'Italia, avvenuta il 24 maggio successivo, prende parte alla seconda battaglia dell'Isonzo (dal 18 luglio al 3 agosto) ottenendo il 22 luglio la sua prima Medaglia di bronzo al valor militare. Divenuto aiutante maggiore guadagner\u00e0, durante la terza battaglia dell'Isonzo, una seconda Medaglia di bronzo al valor militare. In seguito fu trasferito, per un anno e mezzo, allo Stato maggiore del IX Corpo d'armata meritando anche qui un encomio solenne. Promosso maggiore fu trasferito presso il Comando Supremo dove prest\u00f2 servizio fino alla fine del conflitto; qui strinse amicizia con Ugo Cavallero.\nNel primo dopoguerra fece parte della commissione incaricata della preparazione del trattato di pace con l'Austria, si rec\u00f2 inoltre nella stessa Austria per svolgere incarichi speciali; terminato il servizio di Stato maggiore rientr\u00f2 al comando delle truppe alla testa di un battaglione del 47\u00ba Reggimento fanteria, ove rimase dal 1924 al 1925 rientrando in seguito allo Stato Maggiore Centrale. Promosso al grado di tenente colonnello nel 1928 fu Capo di stato maggiore della Divisione Militare di Messina; nel 1932 divenne colonnello e fu destinato al comando dell'83\u00ba Reggimento fanteria \"Venezia\".\nViene nominato, nel 1934, Capo di stato maggiore del XIII Corpo d'armata a Cagliari e, dal 1935, Capo Ufficio della Segreteria e del Personale dello Stato maggiore a Roma. Nel 1938 \u00e8 a Londra e a Ginevra incaricato di studi su trattati riguardanti le truppe e la Croce Rossa.\nSempre nel 1938, promosso generale di brigata, comand\u00f2 la Divisione \"Centauro\" rimanendone al comando anche dopo la sua trasformazione in divisione corazzata. Con questa unit\u00e0 fu inviato nel 1939 in Albania, partecipando alla sua testa, dopo l'inizio della campagna italiana di Grecia e dando buona prova di s\u00e9. L'anno successivo viene promosso a generale di divisione con la seguente motivazione:\nNel febbraio del 1941 veniva chiamato dal Capo dello Stato Maggiore Generale Ugo Cavallero al Comando Supremo quale \"generale addetto\"; qui, alla fine del 1942, ricever\u00e0 la promozione a generale di corpo d'armata quale riconoscimento per aver svolto in maniera eccellente i compiti assegnategli.\nFu generale addetto allo stato maggiore generale dal 23 febbraio 1941 al 5 febbraio 1943.\nComand\u00f2 in seguito il VII Corpo d'armata in Corsica, le forze armate della Corsica, le forze armate della Sardegna e il XIII Corpo d'armata. \nFu poi a disposizione del Ministero della guerra per incarichi speciali nel 1944."}
{"id": "4170710", "revid": "767487", "url": "https://it.wikipedia.org/wiki?curid=4170710", "title": "Clint Boling", "text": "Carriera professionistica.\nCincinnati Bengals.\nBoling fu scelto nel corso del giro del Draft 2011 dai Cincinnati Bengals. Nella sua stagione da rookie disput\u00f2 cinque partite, tre delle quali come titolare. L'anno successivo divenne stabilmente titolare, disputando tutte le 16 gare come partente. Nel 2013 disput\u00f2 12 gare, ancora tutte dall'inizio, coi Bengals che si qualificarono ai playoff per il terzo anno consecutivo.\nL'11 marzo 2015, Boling rifirm\u00f2 con i Bengals un contratto di cinque anni del valore di 26 milioni di dollari"}
{"id": "4170712", "revid": "438678", "url": "https://it.wikipedia.org/wiki?curid=4170712", "title": "Francesco Roncati", "text": "I suoi studi scientifici in campo medico clinico e igienistico, ma soprattutto la sua attivit\u00e0 di psichiatra, ne fanno un importante protagonista della medicina italiana nella seconda met\u00e0 dell'800.\nBiografia.\nNato a Spilamberto, comp\u00ec i propri studi presso il Collegio dei Gesuiti di Modena, capitale del Ducato Estense, e nel 1854 si laure\u00f2 presso la Facolt\u00e0 di Chirurgia e Medicina dell'Universit\u00e0 di Modena.\nGrazie all'opera prestata durante l'epidemia di colera del 1855, ottenne dal duca Francesco V una borsa di studio che gli permise di perfezionare la propria formazione a Vienna e Berlino per quasi quattro anni.\nRientrato in Italia, fu assunto dall'Universit\u00e0 di Bologna come assistente supplente presso la Clinica medica di Bologna, quindi gli fu affidata la direzione del manicomio di Bologna e, dal 1867, la cattedra di Igiene e di Clinica delle Malattie Mentali.\nRoncati mantenne i propri incarichi universitari fino al 1905, un anno prima della morte, nel 1906. Nel medesimo anno fu intitolato alla sua memoria l'ospedale che aveva fondato e diretto per quasi quarant'anni. L\"'Ospedale psichiatrico provinciale \"Francesco Roncati\"\" ne port\u00f2 il nome fino alla chiusura nel 1980.\nAttivit\u00e0 scientifica.\nNonostante la sua fama di psichiatra, Roncati si dedic\u00f2 principalmente a studi di clinica medica, che fanno di lui una figura spesso all'avanguardia nel panorama della medicina dell'epoca, e solo in seguito allo studio dei disturbi mentali.\nIn quest'ultimo campo di discost\u00f2 significativamente dalle teorie di Cesare Lombroso, anche sulla base della sua formazione prevalentemente clinica.\nA parere di Roncati inoltre l'aumento costante di casi di follia, che poteva monitorare come Direttore del manicomio di Bologna, era dovuto non solo a cause cliniche, ma anche a fattori sociali ed economici quali le condizioni di vita delle classi pi\u00f9 disagiate, soggette a malnutrizione, emarginazione e pessime abitudini igieniche, una situazione da risolvere attraverso politiche sociali ed educative."}
{"id": "4170719", "revid": "1494169", "url": "https://it.wikipedia.org/wiki?curid=4170719", "title": "\u010cermak", "text": ""}
{"id": "4170722", "revid": "729019", "url": "https://it.wikipedia.org/wiki?curid=4170722", "title": "Jean Louis N\u00e9gadelle", "text": "Biografia.\nNacque a Brest (Finist\u00e8re) il 7 febbraio 1893, figlio di Charles Joseph, medico della marina. Entr\u00f2 nella Marine Nationale nel 1909, arruolandosi a Tolone. Promosso sottotenente di vascello di 2\u00aa classe il 5 ottobre 1912, in quello stesso anno si imbarc\u00f2 per una crociera sull'incrociatore-scuola \"Duguay-Trouin\".\nAl termine dell'addestramento fu destinato all'imbarco sull'incrociatore protetto \"Kersaint\", appartenente alla Divisione navale dell'Estremo Oriente. Il 1\u00ba gennaio 1914 si trovava, con il medesimo bastimento, nelle acque del Pacifico. Allo scoppio della prima guerra mondiale prese parte all'occupazione delle Isole Samoa e della parte tedesca della Nuova Guinea. Per i suoi meriti fu promosso sottotenente di vascello di 1\u00aa classe il 5 ottobre 1914.\nNel corso del 1915 rientr\u00f2 in Europa, e il 12 novembre dello stesso anno ottenne il brevetto di ufficiale di Stato maggiore. Dall'aprile 1916 al marzo 1919 prest\u00f2 servizio sul sommergibile \"N\u00e9r\u00e9ide\" operante in Mediterraneo, e poi presso la flottiglia sommergibili della Bretagna. Nel 1919 divenne secondo in comando sull'avviso \"Ville d'Ys\", basato a Terranova. Nel 1920 effett\u00f2 studi presso la Scuola superiore per elettricisti e si diplom\u00f2 ingegnere il 22 luglio dello stesso anno. Il 17 novembre 1920 assunse il comando del sommergibile \"Armide\", appartenente alla 9\u00aa Squadriglia sommergibili di Tolone. Nel 1921 frequent\u00f2 la scuola di navigazione sottomarina, e diviene Cavaliere della Legion d'onore il 10 luglio dello stesso anno. Tra il 1923 ed il 1924 comand\u00f2 il sommergibile \"Jean Autric\". Nel 1925 frequent\u00f2 come ufficiale anziano la Scuola di guerra e poi il Centro di Alti Studi Navali. Il 14 gennaio 1927 fu promosso al grado di capitano di corvetta. Tra il 1928 ed il 1929 fu comandante del cacciatorpediniere \"Trombe\", e tra il 1929 e il 1930 del cacciatorpediniere \"Ouragan\". Promosso capitano di fregata il 4 aprile 1931, tra il 1932 ed il 1933 fu Capo di stato maggiore della flottiglia cacciatorpediniere della 1\u00aa Squadra.\nNel 1933 assunse il comando del cacciatorpediniere \"Cyclone\" e poi della 5\u00aa Divisione cacciatorpediniere. Tra il 1935 ed il 1936 fu auditore presso la Scuola di guerra e il Centro di Alti Studi Navali.\nLa seconda guerra mondiale.\nTra il 1936 ed il 1939 fu aiutante del direttore del personale militare della Flotta e fu promosso capitano di vascello il 10 giugno 1937.\nDopo lo scoppio della seconda guerra mondiale, il 16 ottobre 1939 assunse il comando dell'incrociatore da battaglia \"Dunkerque\" nave ammiraglia della Flotta d'alto mare (FMH) basata a Brest. Alla fine dell'anno assunse le funzioni di Sottocapo di stato maggiore della FMH, incarico mantenuto fino alla fine del 1941. Prese parte alla battaglia di Mers-el-Kebir contro la flotta inglese dell'ammiraglio Sir James Somerville. La sua nave fu gravemente danneggiata durante la battaglia ed egli, per impedirne l'affondamento, la port\u00f2 ad incagliare. Il 18 giugno 1940 divenne Commendatore della Legion d'onore. Fu elevato al rango di contrammiraglio il 9 novembre 1940.\nTra il 1941 e il 1942 comand\u00f2 la 3\u00aa Flottiglia cacciatorpediniere, innalzando il suo vessillo sul \"Volta\". Il 27 novembre 1942, obbedendo agli ordini emanati dall'ammiraglio Jean de Laborde, fece autoaffondare nel porto di Tolone tutti e tredici i cacciatorpediniere della sua flottiglia.\nPosto in congedo d'armistizio il 10 marzo 1943, venne richiamato in servizio attivo il 25 settembre dello stesso anno.\nLa sua morte.\nIl 2 dicembre 1943 fu nominato Prefetto della 2\u00aa Regione Marittima di Brest. Luned\u00ec 7 agosto 1944 i tedeschi decretarono lo stato d'assedio per tutta l'area attorno alla citt\u00e0. Correndo un grande rischio personale, licenzi\u00f2 il personale dell'arsenale. ed alcuni giorni pi\u00f9 tardi diede l'ordine di disperdersi agli ufficiali della marina. Essendogli da allora vietato l'accesso dell'arsenale, si ritir\u00f2 in via Neptune, stabilendo successivamente il suo ufficio presso l'intendenza marittima, in via Louis Pasteur, sempre sotto la minaccia di arresto da parte tedesca. Uscito per osservare gli effetti di un bombardamento americano sul porto, rimase ucciso alle 17:15 del 25 agosto 1944, dallo scoppio di granata, in via Kl\u00e9ber. L'ingegnere Ravaud che lo accompagnava ebbe il braccio amputato. Le sue spoglie mortali furono trasportate all'ospedale Ponchelet dal capitano di vascello Clatin, e il 28 settembre vennero inumate nella cripta del cimitero di Brest. Sulla sua tomba c'\u00e8 l'iscrizione: \"Mort pour la France\"."}
{"id": "4170724", "revid": "296753", "url": "https://it.wikipedia.org/wiki?curid=4170724", "title": "Colonia di diritto latino", "text": ""}
{"id": "4170725", "revid": "122857050", "url": "https://it.wikipedia.org/wiki?curid=4170725", "title": "Lingue franconi superiori", "text": "Le lingue franconi superiori (in tedesco \"oberfr\u00e4nkische Dialekte\") sono un raggruppamento non giustificato di lingue e dialetti della lingua tedesca che solitamente vengono classificate all'interno delle lingue tedesche superiori (oppure come transizione fra queste e le lingue tedesche centrali).\nSi suddividono in francone orientale e francone meridionale.\nNelle normative ISO 693-3, una parlata francone superiore viene riconosciuta come lingua, il francone del Meno (vmf).\nI dialetti franconi superiori vengono parlati nella zona di Norimberga, Karlsruhe, Erlangen, F\u00fcrth, Heilbronn, W\u00fcrzburg e Plauen in Germania ed in una piccola area in Francia. Tra i cognomi delle zone di questi dialetti vi sono Bauer, Hofmann, Merkel, Paulus, Schmidt e Schneider. Il francone superiore ha somiglianze con lo yiddish orientale."}
{"id": "4170726", "revid": "106456", "url": "https://it.wikipedia.org/wiki?curid=4170726", "title": "Wallwitz (G\u00f6tschetal)", "text": ""}
{"id": "4170728", "revid": "532808", "url": "https://it.wikipedia.org/wiki?curid=4170728", "title": "Tramvia Milano-Monza", "text": ""}
{"id": "4170729", "revid": "1086846", "url": "https://it.wikipedia.org/wiki?curid=4170729", "title": "Unione Sportiva Salernitana 1949-1950", "text": "Questa pagina raccoglie i dati riguardanti l'Unione Sportiva Salernitana nelle competizioni ufficiali della stagione 1949-1950.\nStagione.\nLa Salernitana disputa un campionato anonimo, in virt\u00f9 delle partenze di due colonne della squadra, quali il portiere Aldo De Fazio ceduto alla Lazio in Serie A e Carmine Iacovazzo vera bandiera granata, che lascia dopo 11 stagioni, 231 presenze e 3 promozioni. L'allenatore Pietro Piselli viene esonerato dopo la sconfitta con l'Alessandria alla 28\u00aa giornata e sostituito da Arnaldo Sentimenti.\nMaglie e sponsor.\nLa maglia della Salernitana 1949-1950 era composta da una maglietta granata, pantaloncini bianchi e calzettoni neri con righe orizzontali granata.\nOrganigramma societario.\n\"Fonte\"\nArea direttiva\nArea tecnica\nArea sanitaria\nRosa.\n\"Fonte\"\nStatistiche.\nStatistiche dei giocatori.\n\"Fonte\""}
{"id": "4170735", "revid": "212348", "url": "https://it.wikipedia.org/wiki?curid=4170735", "title": "Van Hilleary", "text": "Biografia.\nNato in una famiglia di imprenditori tessili, durante gli studi Hilleary entr\u00f2 nelle riserve dell'Air Force e prese parte come volontario all'Operazione Desert Shield pilotando soprattutto C-130.\nRientrato in patria Hilleary si dedic\u00f2 all'attivit\u00e0 politica con il Partito Repubblicano e dopo un'infruttuosa campagna elettorale per un seggio nella legislatura statale del Tennessee, nel 1994 decise di candidarsi alla Camera dei Rappresentanti.\nHilleary era candidato in un distretto elettorale piuttosto favorevole ai democratici, che lo avevano rappresentato ininterrottamente nei precedenti settantadue anni. Tuttavia in quell'anno si stava manifestando quella che venne definita la \"rivoluzione repubblicana\": i repubblicani cio\u00e8 si guadagnarono una grande popolarit\u00e0 fra l'elettorato e riuscirono ad ottenere numerose cariche pubbliche scalzando gli avversari democratici. Sull'onda di questo fenomeno, Hilleary riusc\u00ec a vincere le elezioni con un margine di voto piuttosto ampio.\nHilleary venne riconfermato dagli elettori per altri tre mandati finch\u00e9 nel 2002 decise di lasciare il Congresso per concorrere alla carica di governatore del Tennessee. Hilleary tuttavia non ottenne il risultato sperato e venne sconfitto dal democratico Phil Bredesen.\nDopo un breve ritiro dalla politica Hilleary si candid\u00f2 a senatore nel 2006 ma arriv\u00f2 solo terzo nelle primarie, vinte da Bob Corker.\nDurante la permanenza alla Camera Hilleary si fece conoscere per la sua ideologia fortemente conservatrice."}
{"id": "4170738", "revid": "1652635", "url": "https://it.wikipedia.org/wiki?curid=4170738", "title": "Senza avvisare", "text": "Senza avvisare \u00e8 il sesto album discografico di Fabio Concato, pubblicato dall'etichetta discografica Philips Records nel 1986.\nAnche in quest'album ricorrono i temi cari al cantautore come i ricordi personali e altre tematiche trattate sempre con punte ironiche, lo stile musicale spazia (a volte) dal funky al jazz. Dall'album non furono estratti singoli: il brano trainante era \"Prendi la luna\" che, insieme alla canzone \"Tornando a casa\", l'anno precedente fecero parte (cantate in lingua inglese dallo stesso autore) della colonna sonora del film \"A me mi piace\".\nTracce.\nParole e musiche di Fabio Concato\nFormazione.\nNote aggiuntive"}
{"id": "4170740", "revid": "648716", "url": "https://it.wikipedia.org/wiki?curid=4170740", "title": "Maria Santissima della Fontana", "text": "Maria Santissima della Fontana \u00e8 la patrona della citt\u00e0 di Francavilla Fontana (in dialetto francavillese: \"Matonna T\u00ec La Funtana\") (Diocesi di Oria). La festa principale \u00e8 il 14 settembre.\nStoria e leggenda.\nAgli inizi del regno di Roberto I d'Angi\u00f2, era principe di Taranto suo fratello Filippo d'Angi\u00f2. Un giorno quest'ultimo, recandosi a Casevetere (borgo originario di Francavilla Fontana), si rec\u00f2 insieme alla sua corte verso villa del Salvatore, per una battuta di caccia. Tra i cacciatori, c'era un certo Elia Marrese, che vedendo un cervo, gli scocc\u00f2 una freccia che stranamente ritorn\u00f2 indientro, anzich\u00e9 colpire la preda. Meravigliato per questo evento prodigioso, si accorse che il cervo era genuflesso ad una fonte, come se venerasse qualcosa. Avvertito il principe, quest'ultimo fece diradare la selva e si accorsero che vi era una piccola grotta, sulla quale vi era l'immagine della Vergine Maria con un bambino in braccio.\nIl principe meravigliato, si prostr\u00f2 a terra e vener\u00f2 insieme al suo seguito la Madonna e decise che da allora tutti la venerassero sotto il titolo di Maria della Fontana.\nLa scoperta di questa sacra immagine avvenne il 14 settembre 1310. \nQualche anno dopo, con \"Breve apostolico\" del 23 agosto 1332 di papa Giovanni XXII, si concesse l'indulgenza plenaria a tutti i fedeli che avessero visitato l'immagine il 14 settembre di ogni anno.\nIl principe ordin\u00f2 di edificare una chiesa in onore della Vergine della Fontana."}
{"id": "4170745", "revid": "1924342", "url": "https://it.wikipedia.org/wiki?curid=4170745", "title": "Momoiro Clover Z", "text": "Le , spesso abbreviato come , sono un gruppo musicale femminile di idol giapponesi formato da quattro membri: Kanako Momota, Shiori Tamai, Ayaka Sasaki e Reni Takagi. Sono conosciute soprattutto per le loro eccentriche esibizioni dal vivo, che incorporano elementi di ginnastica e scene d'azione a coreografie e passi di danza.\nStoria.\n2008-2009: concetto e formazione.\nIl gruppo venne creato col nome di Momoiro Clover nella primavera del 2008 dall'agenzia di talenti Stardust Promotion, e inizi\u00f2 esibendosi ogni fine settimana al Yoyogi-k\u014den di Tokyo, autopubblicizzandosi attraverso la distribuzione di volantini ai passanti.\nIl nome del gruppo venne scelto affinch\u00e9 lo stesso rendesse l'idea di un gruppo formato da ragazze semplici il cui desiderio fosse rendere felici le persone; il motto venne invece scelto rifacendosi al concetto di un altro gruppo idol, le AKB48, le quali fanno dell'interazione con i fan una delle loro caratteristiche principali.\nDopo vari cambi di formazione, nel marzo 2009 le Momoiro Clover divennero un quintetto formato da Reni Takagi, Kanako Momota, Akari Hayami, Shiori Tamai e Ayaka Sasaki. Con la nuova formazione approfittarono delle vacanze scolastiche e dei fine settimana da maggio ad agosto dello stesso anno per intraprendere un tour in minibus in Giappone, promuovendo il loro primo singolo indipendente, \"Momoiro punch\", e tenendo un totale di centoquattro concerti in ventiquattro negozi di elettronica della catena Yamada Denki. Nello stesso periodo Momoka Ariyasu si un\u00ec al gruppo, portando il numero delle componenti a sei. \u00c8 in questo periodo che le componenti del gruppo si guadagnarono il soprannome di , dato che a causa degli impegni scolastici esse potevano esibirsi solo durante i fine settimana.\n2010-2011: l'abbandono di Akari Hayami e l'album di debutto.\nNel marzo 2010 le Momoiro Clover siglarono un contratto discografico con la major Universal J, filiale della Universal Music Group, debuttando il maggio successivo con il singolo \"Ikuze! Kait\u014d sh\u014djo\". In novembre il gruppo firm\u00f2 quindi con la King Records, pubblicando il singolo \"Pinky Jones\". La title track, composta da Narasaki dei Coaltar of the Deepers, si discostava notevolmente dai precedenti lavori del gruppo risultando essere pi\u00f9 caotica e fuori dagli schemi, caratteristica che sarebbe divenuta una costante delle pubblicazioni successive. Il gruppo chiuse il 2010 esibendosi per la prima volta in una sala concerti, il Nippon Seinenkan, attirando un seguito di 1.300 persone.\nNell'aprile 2011 Akari Hayami decise di lasciare le Momoiro Clover per perseguire la carriera di attrice. Il gruppo, ridotto a cinque elementi, cambi\u00f2 cos\u00ec il nome in Momoiro Clover Z. Il primo singolo con la nuova formazione, \"\", fu pubblicato il 6 luglio 2011, accompagnato da una nuova immagine del gruppo e da particolari esibizioni dal vivo ispirate ai film sui supereroi giapponesi e al genere super sentai. In giugno pubblicarono il loro primo album in studio, \"Battle and Romance\", il quale venne premiato con il CD Shop Award nel febbraio 2012; le Momoiro Clover Z furono il primo gruppo idol a ricevere tale riconoscimento. Il 25 dicembre 2011 si esibirono alla Saitama Super Arena davanti a 10.000 spettatori.\n2012-2013: crescita della popolarit\u00e0 in Giappone.\nNel maggio 2012 le Momoiro Clover Z si esibirono a Putrajaya (Malaysia), in occasione delle celebrazioni della Giornata nazionale della giovent\u00f9, venendo ricevute dal primo ministro Najib Razak. In agosto tennero il loro primo concerto al Seibu Dome di Saitama, esibendosi davanti a 37.000 spettatori. Nel frattempo il brano \"Mite mite kotchitchi\", contenuto all'interno del singolo \"Otome sens\u014d\", fu scelto come sigla di chiusura della serie anime sui Pok\u00e9mon \"Pocket Monsters Best Wishes!\" e del corto \"Pokemon: Meloetta no kirakira recital\", mentre in luglio il gruppo partecip\u00f2 al Japan Expo 2012. Il 31 dicembre 2012 le Momoiro Clover Z vennero inviatate per la prima volta alla popolare trasmissione della NHK \"K\u014dhaku uta gassen\", mentre il singolo \"Saraba, itoshiki kanashimi-tachi yo\", pubblicato il 21 novembre, raggiunse la prima posizione della classifica Billboard Japan, venendo scelto altres\u00ec come tema musicale del dorama della Nippon Television \"Akumu-chan\".\nA inizio 2013 Momoka Ariyasu fu costretta a sottoporsi a un trattamento alla gola che ne limit\u00f2 le attivit\u00e0 con il gruppo fino a febbraio, obbligando le altre componenti del gruppo a eseguire le sue parti cantante durante le esibizioni dal vivo. Nell'aprile successivo il gruppo pubblic\u00f2 il secondo album in studio, \"5th Dimension\", il quale esord\u00ec al primo posto della classifica Oricon settimanale con 180.000 copie vendute, e anche \"Battle and Romance\" \u2014 ripubblicato nella stessa data in un'edizione rinnovata \u2014 ne benefici\u00f2 rientrando in classifica al secondo posto. In settembre l'album fu certificato disco di platino, mentre in agosto il gruppo tenne un concerto al Nissan Stadium davanti a 60.000 spettatori.\nNel 2013 le Momoiro Clover Z si piazzarono al quarto posto nella classifica relativa al numero di dischi venduti, con un guadagno di circa 5,2 miliardi di yen.\n2014-2015: collaborazione con i Kiss e il film \"Maku ga agaru\".\nNel marzo 2014 le Momoiro Clover Z tennero una serie di due concerti allo Stadio Olimpico di Tokyo, attirando un seguito di 150.000 spettatori totali. Divennero cos\u00ec il primo gruppo femminile e il gruppo ad aver impiegato meno tempo in assoluto dal giorno della formazione a esibircisi. In maggio pubblicarono il singolo \"Naite mo ii n'da yo\", il cui lato B, \"My Dear Fellow\", era dedicato al giocatore di baseball giapponese Masahiro Tanaka (noto fan del gruppo) e utilizzato dallo stesso durante il giro di riscaldamento alla prima partita con i New York Yankees al Yankee Stadium. Nello stesso mese le Momoiro Clover Z curarono la colonna sonora dell'anime \"Bish\u014djo senshi Sailor Moon Crystal\" con i brani \"Moon Pride\" e \"Gekk\u014d\", scelti rispettivamente come sigla di apertura e chiusura, e successivamente pubblicati all'interno del singolo \"Moon Pride\", uscito in Giappone in luglio. In agosto, invece, presero parte a due date del tour di Lady Gaga \"\", in qualit\u00e0 di gruppo spalla.\nIl 28 gennaio 2015 le Momoiro Clover Z pubblicarono il singolo \"Yume no ukiyo ni saite mi na\" in collaborazione con la rock band statunitense Kiss. In Giappone fu reso disponibile in due versioni, la \"Momoiro Clover Z edition\", compresa di singolo e DVD, e la \"Kiss edition\", che consisteva nel solo singolo. Un'altra versione della title track fu inclusa nell'edizione giapponese del greatest hits \"Kiss 40\", uscito in Giappone lo stesso giorno.\nIl 28 febbraio usc\u00ec nei cinema giapponesi \"Maku ga agaru\" (\"The Curtain Rises\" nel mercato internazionale), film nel quale le componenti del gruppo ebbero il ruolo di protagoniste, curando anche la colonna sonora. Il singolo \"\"Z\" no chikai\", pubblicato il 29 aprile seguente, fece invece da tema musicale del film d'animazione \"\", a cui le stesse componenti del gruppo parteciparono in veste di doppiatrici.\n\"Seishunfu\", singolo contenente la colonna sonora del film che le aveva viste protagoniste, venne pubblicato il successivo 11 marzo, riuscendo a vendere pi\u00f9 di 100.000 copie e venendo cos\u00ec certificato disco d'oro. Nei primi due giorni di luglio il gruppo fu ospite dell'Anime Expo di Los Angeles, esibendosi in concerto al Microsoft Theater.\n2016-2017: nuovi progetti e tourn\u00e9e negli USA.\nIl 17 febbraio 2016 il gruppo pubblic\u00f2 due nuovi album in studio, \"Amaranthus\" e \"Hakkin no yoake\", i quali debuttarono rispettivamente alla prima e alla seconda posizione della classifica Oricon settimanale. Nel novembre dello stesso anno le Momoiro Clover Z partirono per la loro prima tourn\u00e9e negli Stati Uniti, facendo tappa a New York, Los Angeles e Hawaii per un totale di quattro concerti. A fine anno pubblicarono una raccolta di brani a tema natalizio dal titolo \"MCZ Winter Song Collection\".\nDurante il 2016 circa 636.000 persone presero parte ai loro concerti dal vivo, il pi\u00f9 grande numero di sempre per un gruppo femminile giapponese.\nNell'estate del 2017 il gruppo pubblic\u00f2 il singolo \"Blast!\", il cui tema incentrato sullo sport fece da preludio per la serie di due concerti tenutasi all'Ajinomoto Stadium di Tokyo in agosto. Nello stesso anno le Momoclo partirono per un tour nazionale che tocc\u00f2 ognuna delle quarantasette prefetture giapponesi.\n2018-presente: l'uscita dal gruppo di Momoka Ariyasu.\nNel gennaio 2018 Momoka Ariyasu annunci\u00f2 la volont\u00e0 di abbandonare il gruppo e il mondo spettacolo; il suo ultimo concerto con il gruppo si tenne il 21 gennaio al Makuhari Messe di Chiba.\nStile musicale.\nI brani delle Momoiro Clover Z presentano particolarit\u00e0 sonore tipiche del j-pop, bench\u00e9 questo sia portato a un livello definito \u00abiperattivo\u00bb e sia contraddistinto da diversi elementi di \u00abassurdit\u00e0\u00bb. Le esibizioni dal vivo del gruppo sono caratterizzate da complesse coreografie che presentano elementi di ginnastica, scene d'azione e numeri acrobatici. Il gruppo inoltre \u00e8 noto per la sua \u00abanarchica energia\u00bb \u2014 peculiarit\u00e0 di solito associata ai gruppi punk \u2014 e, bench\u00e9 le voci delle ragazze non siano molto stabili durante le coreografie pi\u00f9 movimentate, esse cantano dal vivo e non ricorrono al playback.\nAlcuni dei lavori delle Momoclo sono piuttosto complessi, essendo caratterizzati da frequenti cambiamenti di stile nel corso di un unico brano e dalla capacit\u00e0 di combinare assieme melodie \u00abapparentemente incompatibili\u00bb. Ian Martin del \"Japan Times\" ha definito le Momoiro Clover \u00abun gruppo capace di suscitare [...] ammirazione in punkettoni, indie, rumoristi [...] provenienti da tutta la scena musicale underground giapponese\u00bb, mentre la loro musica \u00e8 stata definita \u00abprogressiva\u00bb e \u00ablungimirante\u00bb. Per questo motivo il gruppo collabora spesso con autori e musicisti appartenenti a differenti generi musicali, dal pop al punk, fino all'heavy metal. Nel complesso le Momoiro Clover Z sono state definite \u00abuna perfetta integrazione di personalit\u00e0, immagine e musica, nella quale ogni elemento si completa reciprocamente\u00bb."}
{"id": "4170747", "revid": "729019", "url": "https://it.wikipedia.org/wiki?curid=4170747", "title": "Segurus Bolivar Tennis Champions 2012", "text": "Il Segurus Bolivar Tennis Champions 2012 \u00e8 stato un torneo di tennis giocato sulla Terra rossa. \u00c8 stata la 1\u00aa edizione del Segurus Bolivar Tennis Champions, che fa parte dell'ATP Champions Tour, campionato riservato alle vecchie glorie del tennis mondiale.\nCampione.\nSingolare.\n Carlos Moy\u00e1 ha battuto in finale Greg Rusedski per 6-4, 6-4."}
{"id": "4170754", "revid": "121636066", "url": "https://it.wikipedia.org/wiki?curid=4170754", "title": "Tim Abromaitis", "text": "\u00c8 il figlio di Jim Abromaitis, anch'egli cestista."}
{"id": "4170755", "revid": "675761", "url": "https://it.wikipedia.org/wiki?curid=4170755", "title": "Telecamera intraorale", "text": "La telecamera intraorale o fotocamera intraorale (in inglese \"IntraOral Camera\" - IOC) \u00e8 un dispositivo ottico ad uso odontoiatrico, che consente all'odontoiatra di riprendere mediante fotografie o filmati l'interno della cavit\u00e0 orale e di visualizzarlo su un monitor esterno, permettendone anche la storicizzazione.\nSebbene le immagini intraorali non siano considerate diagnostiche, esse, grazie anche alla possibilit\u00e0 di ottenere ingrandimenti dell'ordine di 40-60 volte dell'immagine originale, aiutano a migliorare le diagnosi quando utilizzate unitamente a tecniche diagnostiche quali le radiografie.\nHanno inoltre una notevole utilit\u00e0 per il dentista nel rapporto con il paziente: le immagini intraorali agevolano la spiegazione al paziente degli interventi da effettuare ottenendo al contempo pareri del paziente sulle diverse opzioni di trattamento.\nStoria.\nNel 1839, lo stesso anno in cui Louis Daguerre presentava all'Accademia delle scienze francese la sua invenzione, Alexander S. Wolcott, un produttore di apparecchiature odontotecniche di New York, ide\u00f2 e brevett\u00f2 la prima fotocamera che applicava la dagherrotipia in odontoiatria; in tale modo fu possibile per la prima volta riportare in letteratura immagini precedenti e successive agli interventi sui denti, come fecero ad esempio Thompson e Ide sulla prima rivista odontoiatrica del mondo, \"the American Journal of Dental Science\". Si trattava tuttavia di fotografie extraorali.\nLe prime fotografie intraorali furono introdotte con apparecchi analogici verso la fine degli anni ottanta del XX secolo. La Fuji Optical Systems di Los Gatos, California registr\u00f2 il primo marchio commerciale per una fotocamera intraorale il 7 luglio 1987 e la introdusse sul mercato nello stesso anno.\nA seguito dell'innovazione tecnologica sono state introdotte camere digitali direttamente interfacciate ai computer, permettendo contemporaneamente la visione su monitor e la storicizzazione delle immagini acquisite.\nCaratteristiche.\nLo standard industriale delle telecamere intraorali \u00e8 la forma a bacchetta. In tal modo esse sono molto leggere, compatte e facilmente manovrabili nella bocca del paziente.\nSul mercato sono disponibili varie opzioni::"}
{"id": "4170764", "revid": "547034", "url": "https://it.wikipedia.org/wiki?curid=4170764", "title": "Joelle Carter", "text": "Biografia.\n\u00c8 figlia di un militare. Suo padre era nell'esercito e la famiglia si \u00e8 spostata spesso in tutti gli Stati Uniti. Ha frequentato il liceo ad Albany, Contea di Dougherty, Georgia, e si \u00e8 iscritta alla Augusta State University con una borsa di studio atletica per il nuoto e lo sci di fondo.\n\u00c8 una modella e ha lavorato con Elite e Wilhelmina Models. \u00c8 apparsa in molti film, in particolare nella scena di apertura di \"American Pie 2\". Dal 2010 al 2015 interpreta Ava Crowder nella serie televisiva \"Justified\".\nVive e lavora a New York insieme al marito."}
{"id": "4170765", "revid": "155634", "url": "https://it.wikipedia.org/wiki?curid=4170765", "title": "Segurus Bolivar Tennis Champions 2012 - Singolare", "text": "Carlos Moy\u00e1 ha battuto in finale Greg Rusedski per 6-4, 6-4."}
{"id": "4170771", "revid": "100793371", "url": "https://it.wikipedia.org/wiki?curid=4170771", "title": "Stellina (album)", "text": "Stellina \u00e8 un album discografico del cantante italiano Gatto Panceri, pubblicato nel 1997 dalla Polydor."}
{"id": "4170773", "revid": "247222", "url": "https://it.wikipedia.org/wiki?curid=4170773", "title": "Canta (Drupi)", "text": "Canta \u00e8 il nono album del cantante italiano Drupi, pubblicato nel 1983."}
{"id": "4170776", "revid": "729019", "url": "https://it.wikipedia.org/wiki?curid=4170776", "title": "Nieuport 16", "text": "Il Nieuport 16 fu un caccia monomotore biplano sviluppato dall'azienda francese Soci\u00e9t\u00e9 Anonyme des \u00c9tablissements Nieuport negli anni dieci del XX secolo.\nSviluppo del contemporaneo Nieuport 11, se ne distingueva essenzialmente per la motorizzazione pi\u00f9 potente e per la presenza di un poggiatesta nell'abitacolo.\nTecnica.\nIl Type 16, cos\u00ec come il suo predecessore Type 11, era un velivolo di costruzione mista, con struttura parte in legno e parte metallica, che riproponeva l'impostazione pi\u00f9 utilizzata in quel periodo, monomotore monoposto a velatura biplana e carrello fisso.\nLa fusoliera, di sezione quadrata, era realizzata anteriormente con una struttura in tubi saldati su cui era fissato anche il motore, e posteriormente da una struttura in legno ricoperta da tela trattata che integrava l'unico abitacolo aperto destinato al pilota. Elemento distintivo, non presente sul Type 11, era la pinna dorsale che raccordava il poggiatesta alla parte posteriore della fusoliera che terminava in un impennaggio classico monoderiva.\nLa configurazione alare era biplano-sesquiplana, ovvero con l'ala superiore, montata alta a parasole, di apertura leggermente maggiore dell'inferiore, dalla corda sensibilmente minore e montata bassa sulla fusoliera, entrambe caratterizzate da una piccola freccia alare e dalla struttura in legno ricoperta di tela trattata, collegate tra loro da una coppia di montanti a \"V\", uno per lato, ed integrati da cavetti in acciaio.\nIl carrello d'atterraggio era fisso ed ammortizzato, molto semplice, montato su una struttura tubolare al di sotto della fusoliera, dotato di ruote di grande diametro collegate da un asse rigido ed integrato posteriormente con un pattino d'appoggio.\nLa propulsione era affidata ad un motore Le Rh\u00f4ne 9J, un rotativo 9 cilindri raffreddato ad aria in grado di erogare una potenza pari a 110 CV (81 kW), montato all'estremit\u00e0 anteriore della fusoliera e ricoperto da una cappottatura in alluminio aperta verso il basso, abbinato ad un'elica bipala in legno a passo fisso.\nL'armamento consisteva in una sola mitragliatrice che mut\u00f2 sia nella collocazione che nel tipo durante il periodo di produzione. La Lewis calibro 0.303 in (7,7 mm) inizialmente montata sopra la parte centrale dell'ala superiore venne sostituita, una volta introdotta l'apparecchiatura di sincronizzazione, dalla pari calibro Vickers montata fissa in caccia davanti al pilota.\nImpiego operativo.\nIl Type 16 venne fornito come equipaggiamento dei reparti da caccia della francese Aviation militaire e della russo imperiale Imperatorskij voenno-vozdu\u0161nyj flot venendo impiegato rispettivamente sui fronti occidentale ed orientale dalla primavera del 1916.\nIl Type 16, opportunamente equipaggiato con i razzi aria-aria Le Prieur, fu impiegato tra l'altro da alcuni reparti francesi per la caccia agli Zeppelin della tedesco imperiale Luftstreitkr\u00e4fte, che minacciavano Parigi con missioni di bombardamento aereo.\nAlmeno un esemplare catturato venne utilizzato dallo Jagdstaffel 1 (Jasta 1), reparto da caccia della Luftstreitkr\u00e4fte, sul fronte occidentale.\nL'asso del Royal Flying Corps che ottenne sei vittorie sul modello fu Albert Ball che le consegu\u00ec dal 29 maggio 1916 al 2 luglio successivo.\nIn Italia dall'ottobre 1916 volavano gli esemplari della Escadrille N 92 i - N 392 - N 561 per la difesa di Venezia."}
{"id": "4170777", "revid": "287204", "url": "https://it.wikipedia.org/wiki?curid=4170777", "title": "Unione Sportiva Salernitana 1950-1951", "text": "Questa pagina raccoglie i dati riguardanti la Unione Sportiva Salernitana nelle competizioni ufficiali della stagione 1950-1951.\nStagione.\nNella stagione 1950-1951 la Salernitana ingaggia Walter Crociani come allenatore, che introdurr\u00e0 la novit\u00e0 del ritiro in altura, fatto per l'estate 1950 all'Aquila. Malgrado i buoni propositi la squadra non gioca bene, e la stagione osserver\u00e0 la tifoseria contestare in diverse occasioni i calciatori campani.\nLa prima contestazione avviene nella sfida interna contro il Venezia, quando uno spettatore entra in campo verso la fine del primo tempo causando una breve sospensione della partita. Nel secondo tempo i salernitani segneranno e vinceranno la gara, ma la societ\u00e0 verr\u00e0 multata di 50.000 lire. La seconda contestazione avviene dopo il pareggio in casa contro l'ultima in classifica, l'Anconitana. In tale occasione i tifosi granata, inferociti dall'andamento della gara, gettano in campo terriccio e pietre, e ci\u00f2 provocher\u00e0 la squalifica del campo del \"Comunale\" e della conseguente disputa della sfida con lo Spezia sul neutro del Vomero.\nIn seguito alla sconfitta contro il Messina Crociani viene esonerato, e al suo posto subentra Rodolphe Hiden, il quale salver\u00e0 la squadra dalla retrocessione.\nL'ultima giornata del campionato serve ad onorare con un minuto di raccoglimento la scomparsa di Domenico Mattioli, presidente della prima promozione in A morto a Napoli due giorni prima dell'incontro.\nLa novit\u00e0 stagionale \u00e8 che nella rosa della Salernitana compare il nome del primo turco a giocare in un campionato italiano di calcio, si tratta di B\u00fclent Eken.\nMaglie e sponsor.\nLa divisa della Salernitana 1950-1951 era composta da una maglietta granata, pantaloncini bianchi e calzettoni a righe bianchi e granata.\nOrganigramma societario.\n\"Fonte\"\nArea direttiva\nArea tecnica\nArea sanitaria\nRosa.\n\"Fonte\"\nStatistiche.\nStatistiche dei giocatori.\n\"Fonte\""}
{"id": "4170778", "revid": "132266", "url": "https://it.wikipedia.org/wiki?curid=4170778", "title": "Amoco Milford Haven", "text": ""}
{"id": "4170782", "revid": "729019", "url": "https://it.wikipedia.org/wiki?curid=4170782", "title": "Grand Champions Brazil 2012", "text": "Il Grand Champions Brazil 2012 \u00e8 stato un torneo di tennis giocato sul cemento. \u00c8 stata la 6\u00aa edizione del Grand Champions Brazil, che fa parte dell'ATP Champions Tour, campionato riservato alle vecchie glorie del tennis mondiale.\nCampione.\nSingolare.\n Fabrice Santoro ha battuto in finale Mark Philippoussis per 6-3, 6-4."}
{"id": "4170784", "revid": "599013", "url": "https://it.wikipedia.org/wiki?curid=4170784", "title": "Fattore di protezione", "text": ""}
{"id": "4170785", "revid": "15756", "url": "https://it.wikipedia.org/wiki?curid=4170785", "title": "Associazione Nazionale Archivistica Italiana", "text": "L'Associazione Nazionale Archivistica Italiana \u00e8 un'associazione tra archivisti che promuove attivit\u00e0 e studi intesi a sostenere la funzione culturale degli archivisti stessi, a sviluppare e a tutelare la loro professionalit\u00e0, a incrementare le relazioni fra esperti e cultori degli archivi e a preservare e a valorizzare il patrimonio archivistico. La associazione ha sede a Roma ed \u00e8 stata fondata nel 1949.\nStoria.\nL'ANAI fu costituita nel 1949 sulla base di un'iniziativa presa da Emilio Re, funzionario dell'amministrazione archivistica quale Soprintendente agli archivi, quando l'amministrazione archivistica dipendeva dal Ministero per gli Interni. Fu costituita come associazione di archivisti italiani operanti all'interno delle amministrazioni pubbliche. Il suo primo congresso ebbe luogo a Orvieto nell'ottobre del 1949.\nLa storia dell'ANAI pu\u00f2 essere articolata in almeno tre grandi periodi:\nPrimo periodo: dalle origini (1949) al 1963.\nNel primo periodo l'ANAI, sotto la presidenza prima di Emilio Re, poi di Riccardo Filangeri e di Leopoldo Sandri, cominci\u00f2 a muovere i primi passi e a svolgere un ruolo sempre pi\u00f9 importante sia in Italia che all'estero, sino ad organizzare, nel 1956, il III Congresso Internazionale degli Archivi a Firenze.\nSecondo periodo: dal 1963 al 1985.\nIl secondo periodo, caratterizzato dalla lunga presidenza di Antonino Lombardo e legato anche all'entrata in vigore della nuova legge archivistica italiana del 1963, fu segnato dalla complessa e difficile transizione da una visione burocratica del lavoro archivistico, verso una funzione pi\u00f9 specificamente scientifica e culturale. Fu in questi anni che si arriv\u00f2 alla costituzione di una rivista dell'associazione, \"Archivi e Cultura\", che dal 1967 al 1985 fu l'organo ufficiale dell'ANAI.\nTerzo periodo: dal 1986 ad oggi.\nIl terzo periodo si apre nel 1986 con il Congresso di Piacenza e la presidenza di Enrica Ormanni, cui sono succeduti nel 1996 Isabella Orefice, nel 2010 Marco Carassi e nel 2015 Mariella Guercio.\nIn questi anni si \u00e8 assistito alla progressiva trasformazione dell'ANAI da associazione di archivisti di stato ad associazione di tutti gli archivisti. Nel 1988, con l'approvazione del nuovo statuto mediante referendum, l'associazione si \u00e8 strutturata in Sezioni Regionali, ognuna delle quali dotata di propri organi di governo e di autonomia organizzativa per quanto concerne le iniziative culturali.\n\u00c8 stata inoltre rinnovata l'attivit\u00e0 editoriale, con l'uscita di una nuova rivista \"Archivi per la storia\", che sostituiva \"Archivi e Cultura\" e che poi ha preso l'attuale nome di \"Archivi\". La rivista contiene saggi, articoli, dibattiti, presentazione e discussione di casi, recensioni e segnalazioni bibliografiche che affrontano le problematiche connesse alla formazione, conservazione, trasmissione e valorizzazione dei documenti archivistici.\nL'associazione ha iniziato nel 1993, sotto la direzione di Isabella Orefice, la pubblicazione di un pi\u00f9 agile notiziario con cadenza trimestrale, \"ANAI Notizie\", trasformato, nel 2006, in pubblicazione on-line, \"Il Mondo degli Archivi\", con la collaborazione della Direzione Generale per gli Archivi del Ministero per i Beni e le Attivit\u00e0 Culturali. La rivista tra il 2015 e il 2016 \u00e8 stata completamente rinnovata in collaborazione con l'Istituto centrale per gli archivi e con la redazione del SAN, il portale del Sistema archivistico nazionale: questa \"terza serie\" \u00e8 on line dal 16 aprile 2016.\nSono stati sviluppati intensi rapporti con le associazioni archivistiche straniere e con il Consiglio Internazionale degli Archivi, (International Council on Archives). L'ANAI, in questo contesto, ha organizzato la Conferenza Europea degli Archivi a Firenze nel 2001.\nTra le iniziative occorre ricordare Archiexpo svoltasi per un biennio a Milano primo Salone del genere in Italia, di carattere scientifico ed espositivo al tempo stesso, dedicate alla rivoluzione digitale e al suo rapporto con il mondo degli archivi.\nNel gennaio 2009 \u00e8 stato presentato il \"Progetto Archivi della Moda del 900\", volto al recupero e alla valorizzazione dell'immenso patrimonio della moda italiana contenuto negli archivi del '900, che si \u00e8 articolato in diversi seminari di studio, relativi ai differenti distretti produttivi in varie citt\u00e0 d'Italia, in attivit\u00e0 di censimento ed in convegni nazionali. Il progetto \u00e8 stato accolto dalla Direzione Generale per gli Archivi e rilanciato nel Portale della Moda, all'interno del Sistema Archivistico Nazionale."}
{"id": "4170786", "revid": "729019", "url": "https://it.wikipedia.org/wiki?curid=4170786", "title": "Mario Arisio", "text": "Dopo aver prestato servizio durante la guerra italo-turca e la prima guerra mondiale, raggiunse i vertici del Regio Esercito durante il secondo conflitto mondiale. Ricopr\u00ec l'incarico di comandante della 7\u00aa Armata durante i tragici fatti che seguirono l'armistizio dell'8 settembre 1943.\nBiografia.\nNacque a Torino il 5 luglio 1885, e dopo aver frequentato l'Regia Accademia Militare di Modena fu nominato sottotenente di fanteria nel 1906. Partecip\u00f2 alla campagna di Libia negli anni 1911-1913 e alla prima guerra mondiale negli anni 1915-1918.\nNel 1926 fu promosso al grado di colonnello, assumendo in successione i comandi del 231\u00ba Reggimento, della Scuola centrale di fanteria, e nel 1934, del 39\u00ba Reggimento fanteria \"Bologna\". L'11 marzo 1935 divenne Generale di brigata, assumendo il comando della XIX Brigata di fanteria \"Gavinana II\", in quanto l'unit\u00e0 era stata inviata in Eritrea per partecipare alla Guerra d'Etiopia. Dopo la fine del conflitto assunse il comando dell'unit\u00e0 una volta che quest'ultima era rientrata in Italia, mantenendolo anche quando la brigata fu trasformata nella 19\u00aa Divisione fanteria \"Gavinana\". Il 1\u00ba gennaio 1937 fu promosso al grado di generale di divisione, e nel corso del 1938 assunse il comando della 28\u00aa Divisione fanteria \"Vespri\", che nel corso del 1939 si trasform\u00f2 nella 28\u00aa Divisione fanteria \"Aosta\". In quell'anno lasci\u00f2 tale incarico, assumendo il comando dapprima della 4\u00aa Divisione fanteria \"Livorno\" e poi della 52\u00aa Divisione fanteria \"Torino\".\nAll'atto dell'entrata in guerra del Regno d'Italia, avvenuta il 10 giugno 1940, era al comando del III Corpo d'armata schierato sul fronte alpino francese, settore Alta Roja\u2013Gessi, operante in seno alla 1\u00aa Armata del generale Pietro Pintor. Dopo la firma dell'armistizio con la Francia, il 28 ottobre successivo l'Italia attacc\u00f2 la Grecia, partendo dall'Albania. Dopo i primi successi iniziali le truppe greche contrattaccarono mettendo in seria difficolt\u00e0 le divisioni del generale Sebastiano Visconti Prasca. Nel mese di novembre il III Corpo d'armata fu trasferito sul fronte greco-albanese, operando in seno alla 9\u00aa Armata del generale Mario Vercellino (poi sostituito dal generale Alessandro Pirzio Biroli), prendendo parte alle operazioni belliche fino al maggio 1941. Nel corso delle operazioni contro la Grecia egli arriv\u00f2 a chiedere che tre battaglioni appartenenti alla M.V.S.N. fossero rimpatriati, in quanto non dimostravano alcuno spirito combattivo. Il 1\u00ba luglio 1941 fu elevato al rango di Generale di corpo d'armata, assumendo il comando del XII Corpo d'armata con quartier generale a Palermo.\nDopo l'inizio delle operazioni sul fronte orientale e la costituzione del Corpo di spedizione italiano (CSIR) il suo nome fu inserito in una rosa di quattro generali (gli altri erano Francesco Zingales, Giovanni Messe, Giovanni Magli), tra i quali fu infine scelto Zingales come comandante del CSIR. Il 10 ottobre 1942 fu insignito del titolo di Commendatore dell'Ordine militare di Savoia.\nQuando il 9 luglio 1943 gli anglo-americani sbarcarono in Sicilia comandava il XII Corpo d'Armata dislocato nella Sicilia occidentale, che operava in seno alla 6\u00aa Armata del generale Alfredo Guzzoni, ma fu coinvolto marginalmente nei combattimenti.\nIl 12 luglio lasci\u00f2 il comando del XII Corpo d'armata al generale Zingales e il 1\u00ba agosto successivo assunse il comando della 7\u00aa Armata, sostituendo il generale Adalberto di Savoia-Genova duca di Bergamo. L'armata, che aveva quartier generale a Potenza, era composta dal XXXI Corpo d'armata di stanza in Calabria (gen Camillo Mercalli), dal XIX di stanza in Campania (gen. Riccardo Pentimalli) e dal IX (gen. Roberto Lerici) di stanza in Puglia. Il 20 agosto fu nominato generale designato d'armata e dai primi giorni di settembre entr\u00f2 in azione contro le truppe inglesi, che avevano attraversato lo stretto di Messina sbarcando sulle coste calabresi. Un primo contrattacco studiato dal comandante del XXXI Corpo d'armata, (generale Camillo Mercalli) abort\u00ec sul nascere per la ritirata delle truppe tedesche appartenenti alla 29. Panzergrenadier-Division del generale Walter Fries che, ubbidendo agli ordini del Feldmaresciallo Albert Kesselring, si port\u00f2 a Castrovillari allo scopo di coprire il golfo di Taranto da un possibile sbarco alleato. Egli protest\u00f2 immediatamente presso lo Stato maggiore generale a Roma per il comportamento di Kesselring, ma ottenne solo una risposta interlocutoria, dando per scontato che le truppe germaniche agissero indipendentemente dai comandi italiani.\nDopo l'armistizio dell'8 settembre 1943 diede ordine alle sue truppe di non contrastare gli alleati e di ritirarsi senza combattere sulla linea del Pollino, al fine di evitare ulteriori perdite tra i suoi uomini. Sentendosi tradito e umiliato dall'armistizio, assicur\u00f2 il comando tedesco che avrebbe continuato a cooperare, dando l'ordine di consegnare le armi pesanti per evitare in tal modo il completo disarmo delle sue truppe. Alle ore 00:00 del giorno 9, tuttavia, ricevette disposizioni particolareggiate da parte dello Stato maggiore del Regio Esercito, che confermavano di sospendere le ostilit\u00e0 contro gli anglo-americani; reagire, secondo quanto previsto dalla \"Memoria OP 44\", ad atti ostili tedeschi; riunire e tenere pronti all'impiego tutti i reparti che non erano gi\u00e0 destinati a compiti specifici; raccogliere e concentrare tutti i materiali. Alle ore 1:00 dette dunque ordini in tal senso ai tre corpi d'armata dipendenti (ovvero contrastare, anche con l'uso delle armi, i tentativi di disarmo effettuati dalle truppe germaniche) ma lasci\u00f2 Potenza, trasferendosi a Francavilla Fontana (BR) con buona parte del suo stato maggiore. Il giorno 13 le truppe tedesche si presentarono presso il Quartier generale della 7\u00aa Armata, ma vi trovarono solo il colonnello Giovanni Faccin che era il Sottocapo di stato maggiore dell'armata, che prefer\u00ec suicidarsi piuttosto che arrendersi. Arisio continu\u00f2 a mantenere il comando della 7\u00aa Armata per qualche tempo, lasciandolo ufficialmente il 19 gennaio 1944.\nCollocato nella riserva il 30 giugno 1947. Richiamato in servizio alla stessa data sino al 29 febbraio 1948. Si spense a Roma nel 1950.\nOnorificenze.\n "}
{"id": "4170791", "revid": "729019", "url": "https://it.wikipedia.org/wiki?curid=4170791", "title": "Dario Vitali", "text": "Biografia.\nNacque a Lucca il 15 novembre 1899, figlio di Mois\u00e8 e Regina Corcos. Arruolatosi nel Regio Esercito nel luglio 1917, fu assegnato al 2\u00ba Reggimento genio telegrafisti frequentando poi il corso Allievi ufficiali di complemento. Nel marzo 1918 fu nominato Aspirante e mandato in zona di operazioni sul Cadore in forza alla 48\u00aa Compagnia zappatori, nel mese di maggio del 1918 chiese, ed ottenne, il trasferimento nelle file degli Arditi presso il IX\u00b0 Reparto d'Assalto, e combatte durante la battaglia del Solstizio distinguendosi sull\u2019Asolone, sul Col Moschin e sul Fagheron. Nominato portastendardo del reparto dopo la morte di Ciro Scianna, partecip\u00f2 alla battaglia di Vittorio Veneto venendo decorato con la Medaglia d'oro al valor militare per il coraggio dimostrato durante l\u2019assalto a forti posizioni nemiche sul Col Berretta, dove rimase gravemente ferito. Rientrato in servizio attivo fu promosso sottotenente, ed assegnato al 7\u00ba Raggruppamento del genio di stanza a Roma. Messo in congedo riprese gli studi laureandosi in giurisprudenza presso l\u2019Universit\u00e0 di Roma nel 1923, esercitando la professione di avvocato dapprima nella Capitale e poi a Mogadiscio, in Somalia. Promosso tenente nel 1934, partecip\u00f2 alla guerra d'Etiopia e quindi alla seconda guerra mondiale dove fu catturato dagli inglesi nel 1941. Rimpatriato tramite la Croce Rossa nel corso del 1943, si spense a Roma il 15 ottobre 1955.\nDall'8 novembre 1922 al 3 maggio 1923 Vitali fu commissario del Fascio di combattimento di Livorno."}
{"id": "4170793", "revid": "108002", "url": "https://it.wikipedia.org/wiki?curid=4170793", "title": "Austrian Arrows", "text": ""}
{"id": "4170795", "revid": "155634", "url": "https://it.wikipedia.org/wiki?curid=4170795", "title": "Grand Champions Brazil 2012 - Singolare", "text": "Carlos Moy\u00e1 era il detentore del titolo ma ha deciso di non partecipare.\nFabrice Santoro ha battuto in finale Mark Philippoussis per 6-3, 6-4."}
{"id": "4170799", "revid": "486946", "url": "https://it.wikipedia.org/wiki?curid=4170799", "title": "Studio Sport", "text": ""}
{"id": "4170801", "revid": "154893", "url": "https://it.wikipedia.org/wiki?curid=4170801", "title": "Altopiano di Gilf Kebir", "text": ""}
{"id": "4170803", "revid": "154893", "url": "https://it.wikipedia.org/wiki?curid=4170803", "title": "Altopiano del Gilf Kebir", "text": ""}
{"id": "4170805", "revid": "123393588", "url": "https://it.wikipedia.org/wiki?curid=4170805", "title": "Ci vuole poco...", "text": "Ci vuole poco \u00e8 un album discografico della cantante italiana Rita Pavone, pubblicato nel 1967 dalla RCA Italiana.\nDescrizione.\nL'album contiene prevalentemente brani gi\u00e0 editi su 45 giri com'era consuetudine in quegli anni per i long playing: \"Una notte intera/Questo nostro amore\", \"Gira Gira/Dove non so\", \"Il Gegheg\u00e8/Qui ritorner\u00e0\", dal film \"La sai troppo lunga/Fortissimo\", pi\u00f9 gli inediti \"Tu Guardi Lei\", \"La Svizzera\", \"Tu Guardi Lei\" e \"Gimme some lovin\".\nEdizioni.\nL'album fu pubblicato in Italia in LP dalla RCA Italiana per la \"Serie Special\", con numerazione di catalogo a parte e prezzo economico (1.800 lire invece delle consuete 2.700 lire), con numero di catalogo S 24. \nL'album fu pubblicato anche in Venezuela dalla RCA Victor con numero di catalogo LPV-7685 mantenendo la stessa tracklist italiana. La versione per il mercato greco invece, pubblicata sempre dalla RCA Victor con numero di catalogo KLG 20007, aveva una tracklist differente: \"Qui ritorner\u00e0\", \"Fortissimo\", \"Gimme some lovin\"', \"Tu guardi lei\", \"Ci vuole poco\", \"Stop stop stop\", \"Per una come me\", \"La Svizzera\", furono omessi in favore di \"La zanzara\", \"Col chicco\", \"Supercalifragilistic - Espiralidoso\", \"Lui\", \"Stasera con te\", \"Perch\u00e8 due non fa tre\".\nNon esiste una versione pubblicata in CD, download digitale o per le piattaforme streaming."}
{"id": "4170814", "revid": "599013", "url": "https://it.wikipedia.org/wiki?curid=4170814", "title": "Nicol\u00e1s Laprovittola", "text": ""}
{"id": "4170815", "revid": "1543377", "url": "https://it.wikipedia.org/wiki?curid=4170815", "title": "Optima Open 2012 - Singolare", "text": "Carlos Moy\u00e1 era il detentore del titolo ma ha perso al round robin. \nGoran Ivani\u0161evi\u0107 ha battuto in finale Thomas Enqvist per 7-63, 2-6, 10-6.\nTabellone.\nGruppo A.\n\"La classifica viene stilata in base ai seguenti criteri: 1) Numero di vittorie; 2) Numero di partite giocate; 3) Scontri diretti (in caso di due giocatori pari merito ); 4) Percentuale di set vinti o di games vinti (in caso di tre giocatori pari merito ); 5) Decisione della commissione.\""}
{"id": "4170816", "revid": "287204", "url": "https://it.wikipedia.org/wiki?curid=4170816", "title": "Unione Sportiva Salernitana 1951-1952", "text": "Questa pagina raccoglie i dati riguardanti l'Unione Sportiva Salernitana nelle competizioni ufficiali della stagione 1951-1952.\nStagione.\nNella stagione 1951-1952 Rudy Hiden viene confermato in panchina dal presidente Ferro, e la Salernitana va in ritiro ad Acerno per la preparazione stagionale.\nLa Salernitana 1951-1952 risulta indebolita dal mercato estivo, avendo ceduto preziosi elementi a squadre di Serie A, e per questo motivo l'obiettivo stagionale dei campani \u00e8 nuovamente la salvezza.\nAlla quinta giornata il \u00e8 di scena a Salerno, e dopo che l'arbitro concede un calcio di rigore agli ospiti dopo non averne dato uno ai padroni di casa, e alla conseguente realizzazione di Pravisano, la tifoseria della Salernitana lancia oggetti in campo e lo invade, e questo comporta la sconfitta a tavolino e la squalifica del \"Comunale\" per due turni.\nIl 20 aprile 1952, a quattro stagioni di distanza dall'ultimo campionato dei granata in Serie A, la , guidata dall'allenatore della Salernitana in A, Gipo Viani, ritorna a calcare il prato del Comunale poich\u00e9 retrocessa in Serie B. La sfida con i salernitani si concluder\u00e0 in pareggio e a fine gara, sulla pista di atletica dello stadio, i tifosi granata inscenano un ironico corteo funebre per prendere in giro la Roma, squadra che, per salvarsi dalla B quattro anni prima, era stata favorita nello scontro diretto contro la Salernitana dall'arbitro Vittorio Pera (che in seguito, per altri favoritismi verso i giallorossi venne squalificato a vita), nel match che si concluse 1-0 per i \"lupacchiotti\", con gol viziato da fallo sul portiere.\nAlla fine del torneo la Salernitana risulter\u00e0 a met\u00e0 classifica, ottenendo la matematica salvezza gi\u00e0 con tre giornate di anticipo.\nMaglie e sponsor.\nLa divisa della Salernitana 1951-1952.\nOrganigramma societario.\n\"Fonte\"\nArea direttiva\nArea tecnica\nArea sanitaria\nRosa.\n\"Fonte\"\nStatistiche.\nStatistiche dei giocatori.\n\"Fonte\""}
{"id": "4170819", "revid": "729019", "url": "https://it.wikipedia.org/wiki?curid=4170819", "title": "Quae exstant", "text": "Con la locuzione latina Opera quae exstant, anche solo Quae exstant, letteralmente \"(le opere) che sussistono, perdurano\", si intende una edizione, o in generale la raccolta, di \"ci\u00f2 che resta\", che si \u00e8 conservato, dell'opera di un Autore."}
{"id": "4170822", "revid": "1543377", "url": "https://it.wikipedia.org/wiki?curid=4170822", "title": "Optima Open 2012", "text": "L'Optima Open 2012 \u00e8 stato un torneo di tennis giocato sul cemento. \u00c8 stata la 3\u00aa edizione dell'Optima Open, che fa parte dell'ATP Champions Tour, campionato riservato alle vecchie glorie del tennis mondiale.\nCampione.\nSingolare.\n Goran Ivani\u0161evi\u0107 ha battuto in finale Thomas Enqvist per 7-63, 2-6, 10-6."}
{"id": "4170823", "revid": "599013", "url": "https://it.wikipedia.org/wiki?curid=4170823", "title": "Fawzi Bashir", "text": ""}
{"id": "4170827", "revid": "287204", "url": "https://it.wikipedia.org/wiki?curid=4170827", "title": "Fran\u00e7ois Pi\u00e9tri", "text": "Biografia.\nNacque l'8 agosto 1882 a Bastia (Alta Corsica), figlio di Antoine-Jourdan Pi\u00e9tri, un avvocato ed assessore di prefettura, e Clorinde Gavini, figlia di un membro dell'Assemblea nazionale francese. Visse parte della sua infanzia ad Alessandria d'Egitto dove il padre ricopriva l\u2019incarico di consigliere del governo egiziano.\nDiplomatosi in lettere classiche nel 1900 nell'\u00e9lite del Coll\u00e8ge Stanislas di Parigi, per la sua istruzione universit\u00e0, scelse di continuare a studiare presso \u00c9cole libre des scienze politiques laureandosi in diritto e scienze politiche nel 1903.\nFu selezionato per il servizio civile francese nel 1906 come un revisore dei conti dopo aver vinto un concorso all\u2019Inspecteur des finances, considerato uno degli esami pi\u00f9 difficili di Francia.\nAll\u2019atto della mobilitazione generale dell\u2019agosto 1914 fu richiamato in servizio attivo con il grado di sergente, assegnato al 264\u00ba Reggimento di fanteria di Nancy rimase gravemente ferito durante la battaglia di Verdun. Evacuato da Douaumont, fu promosso tenente di fanteria della riserva. Citato pi\u00f9 volte all\u2019Ordine del giorno venne decorato con la Croce di Cavaliere della Legion d\u2019onore e con la Croix de guerre. Verso la fine del 1916 fu chiamato dal generale Lyautey a ricoprire l\u2019incarico di Direttore generale delle finanze del Marocco, dotato di pieni poteri.\nRicopr\u00ec questo ruolo tra il 1917 ed il 1924, quando fu eletto per la prima volta all'Assemblea Nazionale per il dipartimento della Corsica. Presidente del Consiglio generale della Corsica, fu poi Sottosegretario di Stato alle Finanze dal 23 giugno al 19 luglio 1926 nel decimo governo di Aristide Briand, e venne rieletto trionfalmente deputato alle elezioni del 1928. Tra il 3 novembre 1929 e il 17 dicembre 1930 ricopr\u00ec l\u2019incarico di Ministro delle Colonie nel primo e secondo governo Andr\u00e9 Tardieu, e poi quello di Ministro del Bilancio (27 gennaio 1931-6 febbraio 1932) nel primo, secondo e terzo governo Pierre Laval, e di Ministro della difesa Nazionale (20 febbraio 1932-3 giugno 1932) nel terzo governo Tardieu. \nLa sua carriera politica prosegu\u00ec senza intoppi: Ministro delle Colonie dal 26 ottobre al 26 novembre 1933 durante il primo governo Albert Sarraut; Ministro delle Finanze dal 30 gennaio al 4 febbraio 1934 durante il secondo governo \u00c9douard Daladier; Ministro della Marina dal 9 febbraio 1934 al 1\u00ba giugno 1935 durante il secondo governo Gaston Doumergue e il primo Pierre-\u00c9tienne Flandin; Ministro della Marina dal 1 giugno 1935 al 4 giugno 1936 durante il primo governo Fernand Bouisson, il quarto di Pierre Laval e secondo di Albert Sarraut.\nNel 1939 diede alle stampe il libro \"Lucien Bonaparte\" che vinse il Prix Thiers dell'Acad\u00e9mie fran\u00e7aise. \nDopo la caduta della Francia il 10 luglio 1940 ader\u00ec alla Repubblica di Vichy ricoprendo il ruolo di Ministro delle Comunicazioni dal 12 luglio al 6 settembre 1940 durante il quinto governo Pierre Laval. L\u20198 ottobre dello stesso anno fu nominato Ambasciatore in Spagna, ricoprendo tale delicato incarico fino al 1944, quando avvenne la liberazione della Francia dall\u2019occupazione nazista. Dopo la fine della guerra, il 4 giugno 1948 fu condannato dall'Alta Corte di Giustizia di Versailles a cinque anni di indignit\u00e0 nazionale, ma tale provvedimento fu abrogato dal Consiglio superiore della magistratura il 31 gennaio 1950. Nel 1956 fu insignito dall\u2019Accademia di Francia del Gran Prix Gobert per la sua opera editoriale storica. Membro del Comitato Olimpico Internazionale fu Presidente della Federazione francese di scherma. \nSposato con la signora Antoinette Brocheton, si spense il 17 agosto 1966 a Sartene, nella Corsica del Sud."}
{"id": "4170829", "revid": "271907", "url": "https://it.wikipedia.org/wiki?curid=4170829", "title": "Rivoluzione Bolivariana", "text": ""}
{"id": "4170831", "revid": "729019", "url": "https://it.wikipedia.org/wiki?curid=4170831", "title": "Deficit di antitrombina III", "text": "Il deficit di antitrombina III \u00e8 una rara patologia ereditaria che generalmente viene diagnosticata quando un paziente soffre di ricorrenti trombosi venose e embolie polmonari. La trasmissione \u00e8 generalmente autosomica dominante, sebbene siano stati segnalati alcuni casi recessivi.\nQuesta patologia \u00e8 stata descritta per la prima volta da Egeberg nel 1965.\nLa terapia prevede il trattamento con anticoagulanti o, pi\u00f9 raramente, una terapia sostitutiva con antitrombina.\nNell'insufficienza renale, e in particolare nella sindrome nefrosica, l'antitrombina \u00e8 persa nelle urine, portando a un'accresciuta attivit\u00e0 dei fattori II e X con un'aumentata tendenza alla trombosi."}
{"id": "4170833", "revid": "151734", "url": "https://it.wikipedia.org/wiki?curid=4170833", "title": "Deficit di antitrombina", "text": ""}
{"id": "4170834", "revid": "151734", "url": "https://it.wikipedia.org/wiki?curid=4170834", "title": "Deficit congenito di antitrombina", "text": ""}
{"id": "4170837", "revid": "287204", "url": "https://it.wikipedia.org/wiki?curid=4170837", "title": "Rod Streater", "text": "Carriera professionistica.\nOakland Raiders.\nStreater firm\u00f2 il 10 maggio 2012 un contratto di 3 anni per 1,44 milioni di dollari, inclusi 10.000$ di bonus alla firma con gli Oakland Raiders, dopo non esser stato scelto nel draft NFL 2012. Debutt\u00f2 come professionista contro i San Diego Chargers il 10 settembre realizzando il suo primo touchdown su ricezione in carriera. Nella stessa partita nella met\u00e0 campo avversaria sub\u00ec e perse il suo primo fumble. Contro i Tampa Bay Buccaneers realizz\u00f2 il suo secondo TD stagionale su una ricezione di 25 yard. Il 2 dicembre contro i Cleveland Browns realizz\u00f2 il suo terzo TD su una ricezione di 64 yard. Il 6 contro i Denver Broncos, disput\u00f2 la prima gara da 100 yard ricevute in carriera. A fine stagione si classific\u00f2 quarto tra i Raiders per yard su ricezione: 584. Chiuse giocando 16 partite di cui 2 da titolare, 39 ricezioni per 584 yard con 3 TD.\nL'8 settembre 2013, nella prima partita della stagione contro gli Indianapolis Colts, Streater stabil\u00ec un nuovo primato personale con 5 ricezioni, per un totale di 70 yard. Nella settimana successiva contro i Jacksonville Jaguars recuper\u00f2 un importante \"onside kick\" nel 4\u00ba quarto. Nella settimana 5 contro i San Diego Chargers segn\u00f2 il suo primo touchdown stagionale su una ricezione da 44 yard. Nella settimana 11 contro gli Houston Texans fece il suo secondo TD stagionale su una ricezione da 16 yard. Nella settimana 12 contro i Tennessee Titans sub\u00ec e perse il suo secondo fumble in carriera. Nella settimana 14 contro i New York Jets fece un TD su 48 yard di ricezione. Nella settimana 17 contro i Denver Broncos realizz\u00f2 il suo 4\u00ba TD stagionale. Chiuse la stagione giocando 16 partite di cui 14 da titolare, 60 ricezioni per 888 yard con 4 TD.\nNella prima gara della stagione 2014, Streater and\u00f2 subito a segno su passaggio del nuovo quarterback Derek Carr ma la sua squadra fu sconfitta dai Jets.\nKansas City Chiefs.\nIl 12 marzo 2016, Streater firm\u00f2 con i Kansas City Chiefs."}
{"id": "4170838", "revid": "154893", "url": "https://it.wikipedia.org/wiki?curid=4170838", "title": "Altopiano della Bora", "text": ""}
{"id": "4170839", "revid": "22356", "url": "https://it.wikipedia.org/wiki?curid=4170839", "title": "Glyptochelone", "text": ""}
{"id": "4170843", "revid": "307923", "url": "https://it.wikipedia.org/wiki?curid=4170843", "title": "Toponimi latini dei comuni della provincia di Grosseto", "text": "Questo elenco comprende i toponimi latini dei comuni della provincia di Grosseto effettivamente usati in epoca classica, medievale e moderna."}
{"id": "4170847", "revid": "765341", "url": "https://it.wikipedia.org/wiki?curid=4170847", "title": "Toponimi latini dei comuni della provincia di Siena", "text": "Questo elenco comprende i toponimi latini dei comuni della provincia di Siena effettivamente usati in epoca classica, medievale e moderna."}
{"id": "4170848", "revid": "77298103", "url": "https://it.wikipedia.org/wiki?curid=4170848", "title": "Toponimi latini dei comuni della citt\u00e0 metropolitana di Firenze", "text": "Questo elenco comprende i toponimi latini dei comuni della citt\u00e0 metropolitana di Firenze effettivamente usati in epoca classica, medievale e moderna."}
{"id": "4170849", "revid": "729019", "url": "https://it.wikipedia.org/wiki?curid=4170849", "title": "Stazione di Parco Piemonte", "text": "La stazione di Parco Piemonte \u00e8 una stazione gestita dall'Ente Autonomo Volturno (gi\u00e0 Circumvesuviana), posta sulla linea Napoli\u2013Nola\u2013Baiano.\nDati ferroviari.\nLa stazione dispone di un fabbricato viaggiatori.\nCi sono due soli binari, uno in direzione Napoli e l'altro per Baiano.\nNon vi \u00e8 scalo merci.\nMovimento passeggeri e ferroviario.\nIl traffico passeggeri \u00e8 scarso, legato solo ai pendolari nell'ora di punta e ai ragazzi che frequentano le scuole nei comuni limitrofi.\nServizi.\nLa stazione dispone di"}
{"id": "4170850", "revid": "307923", "url": "https://it.wikipedia.org/wiki?curid=4170850", "title": "Toponimi latini dei comuni della provincia di Lucca", "text": "Questo elenco comprende i toponimi latini dei comuni della provincia di Lucca effettivamente usati in epoca classica, medievale e moderna."}
{"id": "4170856", "revid": "765341", "url": "https://it.wikipedia.org/wiki?curid=4170856", "title": "Toponimi latini dei comuni della provincia di Arezzo", "text": "Questo elenco comprende i toponimi latini dei comuni della provincia di Arezzo effettivamente usati in epoca classica, medievale e moderna."}
{"id": "4170857", "revid": "1100311", "url": "https://it.wikipedia.org/wiki?curid=4170857", "title": "Jordan Spence", "text": "Biografia.\nDal 2010 ha una relazione con l'attrice inglese Naomi Scott, con cui si \u00e8 sposato nel giugno 2014."}
{"id": "4170863", "revid": "729019", "url": "https://it.wikipedia.org/wiki?curid=4170863", "title": "Stazione di Talona", "text": "La stazione di Talona \u00e8 una stazione gestita dall'Ente Autonomo Volturno (ex Circumvesuviana), posta sulla Linea Napoli\u2013Nola\u2013Baiano, e che insiste sul comune di Casalnuovo di Napoli.\nDati ferroviari.\nLa stazione dispone di un fabbricato viaggiatori.\nCi sono due soli binari, uno in direzione Napoli e l'altro per Baiano. Alla fine dell'anno 2019 il plexiglas di copertura delle banchine su entrambi i lati, perch\u00e9 deteriorato, \u00e8 stato sostituito con pannelli in metallo.\nNon vi \u00e8 scalo merci.\nMovimento passeggeri e ferroviario.\nIl traffico passeggeri \u00e8 scarso, legato solo ai pendolari nell'ora di punta e ai ragazzi che frequentano le scuole nei comuni limitrofi.\nServizi.\nLa stazione dispone di"}
{"id": "4170868", "revid": "767487", "url": "https://it.wikipedia.org/wiki?curid=4170868", "title": "Giovent\u00f9 alla sbarra", "text": "Giovent\u00f9 alla sbarra \u00e8 un film del 1953 diretto da Ferruccio Cerio.\nTrama.\nGigi, un modesto impiegato, \u00e8 innamorato, ricambiato, di Franca, ragazza di buona famiglia. Ma Gigi non \u00e8 in grado di sposarla. Franca, in preda allo sconforto, tenta di uccidersi. Gigi, tentando di risolvere la situazione, consigliato da un amico si mette a commerciare in automobili, la cui provenienza \u00e8 poco pulita, riuscendo a guadagnare molto. Ma Franca non approva questa attivit\u00e0 e i rapporti fra i due diventano difficili. Gigi diventa l'amante della canzonettista Florence, e vende al protettore di lei un'auto rubata. Ma l'uomo scopre l'imbroglio ed esige la restituzione del denaro o far\u00e0 denuncia. Gigi allora tenta di rubare i gioielli all'amante ma, sorpreso, la aggredisce e crede di averla uccisa. Fugge ma viene arrestato. Sua madre e Franca riescono, con gravi sacrifici, a raccogliere la somma necessaria e convincono Florence a ritirare la denuncia. Il giudice, di fronte al caso ha una grave crisi di coscienza, e alla fine ritiene che il giovane meriti di essere recuperato tramite il perdono; firma il non luogo a procedere ma rassegna le proprie dimissioni.\nProduzione.\nProdotto da Armando Franci il film venne girato negli studi De Paolis in via Tiburtina a Roma.\nDistribuzione.\nIl film fu distribuito nelle sale cinematografiche italiane il 12 marzo del 1953.\nCritica.\n\"\u00c8 un altro film sui problemi della giovent\u00f9 nel clima del dopo guerra ed \u00e8 un lavoro di qualche interesse sia per la trama che per la realizzazione. La sceneggiatura e la regia rivelano impegno e sensibilit\u00e0, pi\u00f9 di quanto si pu\u00f2 trovare in film che rientrano nella produzione corrente. Ad affermare il tono dignitoso del lavoro contribuiscono gli interpreti\". (U. Tani, \"Intermezzo\", n. 14/15 del 15/8/1954)"}
{"id": "4170869", "revid": "287204", "url": "https://it.wikipedia.org/wiki?curid=4170869", "title": "Alex McCarthy", "text": "Un prodotto della Reading's Academy, McCarthy ha trascorso del tempo in prestito nella Conference Premier prima di firmare un contratto professionale con il club nel 2008. Ha fatto il suo debutto nella Football League nel 2009 mentre era in prestito ad Aldershot Town e ha trascorso la stagione successiva a Yeovil Town prima di fare il suo debutto nel Reading nel 2011. Da allora ha trascorso del tempo in prestito al Leeds United e all'Ipswich Town. McCarthy \u00e8 partito per sposare la causa del Queens Park Rangers appena promosso in Premier League nel 2014.\nA livello internazionale McCarthy ha rappresentato l'Inghilterra e ha debuttato con la squadra under 21 nel 2010, figurando tre volte in totale. Nel novembre 2018 ha debuttato nella squadra senior.\nCarriera.\nQueens Park Rangers.\nIl 29 agosto 2014, McCarthy si \u00e8 unito ai neo promossi Queens Park Rangers in Premier League per una cifra non rivelata. McCarthy ha fatto il suo debutto nei Rangers in casa contro il Liverpool in una sconfitta per 3-2.\nCrystal Palace.\nIl 23 luglio 2015, McCarthy \u00e8 entrato a far parte del Crystal Palace per una quota non divulgata, che si stima sarebbe di 3,5 milioni di sterline, con un contratto di quattro anni. McCarthy ha fatto il suo debutto per il Palace l'8 agosto 2015 nella vittoria per 3-1 in casa del Norwich City.\nSouthampton.\nIl 1\u00ba agosto 2016, \u00e8 entrato a far parte del Southampton con un contratto di tre anni, per una quota non rivelata.\nMcCarthy \u00e8 stato inizialmente utilizzato come riserva del portiere regolare, Fraser Forster, ma il 30 dicembre 2017 \u00e8 subentrato a quest'ultimo, in seguito al calo di forma del portiere regolare.\nIl 27 giugno 2018, McCarthy ha firmato un nuovo contratto quadriennale con il club, mantenendolo sui libri contabili fino al 2020, e rendendolo uno dei loro giocatori pi\u00f9 redditizi, riflettendo il suo status di portiere di prima scelta. Tuttavia ha iniziato la stagione della Premier League 2019-20 come seconda scelta dietro Angus Gunn, con il manager Ralph Hasenh\u00fcttl che ha usato McCarthy nelle partite della Coppa EFL. Ha fatto il suo primo inizio di stagione in Premier League nel novembre 2019 dopo che Gunn aveva concesso nove gol al Leicester City.\nStatistiche.\nPresenze e reti nei club.\n\"Statistiche aggiornate al 4 novembre 2020.\""}
{"id": "4170870", "revid": "919135", "url": "https://it.wikipedia.org/wiki?curid=4170870", "title": "1024 (numero)", "text": "Milleventiquattro (1024) \u00e8 il numero naturale dopo il 1023 e prima del 1025."}
{"id": "4170872", "revid": "767487", "url": "https://it.wikipedia.org/wiki?curid=4170872", "title": "Chinese Zodiac", "text": "Chinese Zodiac \u00e8 un film del 2012 diretto da Jackie Chan.\nJackie Chan ne \u00e8 anche soggettista, sceneggiatore, prodottuttore, scenografo e direttore della fotografia. \u00c8 il sequel del film del 1991 \"Armour of God II - Operation Condor\", sempre diretto da Jackie Chan.\nTrama.\nAsian Hawk (J.C. nella versione italiana) deve trovare e riportare in Cina le dodici statue a forma di testa degli animali dello zodiaco cinese, rubate dagli eserciti francese e britannico dal Palazzo d'Estate di Pechino nel 1860. La sua missione lo porter\u00e0 in giro per il mondo ma non sa quello che lo aspetta.\nProduzione.\nIl film \u00e8 stato girato in molte zone del mondo, tra cui Pechino, Parigi, Taiwan e Vanuatu. Tra il 18 aprile e il 2 maggio 2012 Jackie Chan \u00e8 stato a Jelgava in Lettonia, per girare alcune scene acrobatiche presso la galleria del vento verticale Aerodium.\nPromozione.\nIl 18 maggio 2012 Jackie Chan \u00e8 stato ospite alla sessantacinquesima edizione del Festival di Cannes per promuovere il film.\nDistribuzione.\nIl primo trailer ufficiale del film \u00e8 stato distribuito il 20 maggio 2012.\nIl film \u00e8 stato proiettato in anteprima al Hong Kong International Film Festival il 12 dicembre 2012, ed \u00e8 stato distribuito nei cinema cinesi, hongkonghesi, malesi, singaporiani e vietnamiti a partire dal 20 dicembre.\nIn Italia il film \u00e8 stato trasmesso direttamente in TV su Rai4 nel corso del 2014."}
{"id": "4170873", "revid": "1603714", "url": "https://it.wikipedia.org/wiki?curid=4170873", "title": "Pittore della caccia al cinghiale", "text": "Attivit\u00e0.\nFu uno degli ultimi esponenti di quella fioritura nella ceramica laconica che si verific\u00f2 nel secondo quarto del VI secolo a.C., ed esegu\u00ec decorazioni a figure nere sia su kylikes sia su vasi di pi\u00f9 grandi dimensioni. Allievo del Pittore di Arkesilas fu miglior disegnatore, capace di figure ben costruite e di dettagli precisi; diede alla pittura laconica un grado maggiore di realismo. Conosciuto per i caratteristici tondi a obl\u00f2 con le figure tagliate fuori dalla scena, sembra derivare dai fregi questo modo di dipingere.\nAl Pittore della caccia si attribuiscono una ventina di esemplari. La decorazione della coppa eponima \u00e8 stata interpretata come una rappresentazione della caccia al cinghiale calidonio attraverso due cacciatori che inseguono un animale che fugge a destra e di cui si osservano solo i quarti posteriori. Sulla kylix di Berlino, con il ritorno dei guerrieri che trasportano i corpi dei compagni caduti in battaglia, la triste sfilata \u00e8 solo intuita attraverso le poche figure che rientrano nel tondo, il cui carattere processionale sembra volutamente accentuato dall'assenza di sovrapposizione e di profondit\u00e0."}
{"id": "4170874", "revid": "463686", "url": "https://it.wikipedia.org/wiki?curid=4170874", "title": "Il Cimento (rivista)", "text": ""}
{"id": "4170875", "revid": "729019", "url": "https://it.wikipedia.org/wiki?curid=4170875", "title": "Stazione di La Pigna", "text": "La stazione di La Pigna \u00e8 una stazione gestita dall'Ente Autonomo Volturno (gi\u00e0 Circumvesuviana), posta sulla linea Napoli\u2013Nola\u2013Baiano, e che insiste sul comune di Casalnuovo di Napoli.\nStrutture e impianti.\nLa stazione dispone di un fabbricato viaggiatori.\nCi sono due soli binari, uno in direzione Napoli e l'altro per Baiano.\nNon vi \u00e8 scalo merci.\nMovimento.\nIl traffico passeggeri \u00e8 scarso, legato solo ai pendolari nell'ora di punta e agli studenti che frequentano le scuole nei comuni limitrofi.\nServizi.\nLa stazione dispone di"}
{"id": "4170877", "revid": "1543377", "url": "https://it.wikipedia.org/wiki?curid=4170877", "title": "Deficit di proteina C", "text": "Il deficit di proteina C \u00e8 una malattia genetica rara che predispone a eventi trombotici. \u00c8 stata descritta per la prima volta nel 1981. Questa patologia appartiene ad un gruppo di malattie genetiche note come trombofilie. La prevalenza del deficit di proteina C \u00e8 stata stimata tra lo 0,2 e lo 0,5% della popolazione generale. Il deficit di proteina C \u00e8 associato a un'accresciuta incidenza di tromboembolismi venosi (rischio relativo 8-10), mentre non \u00e8 stata trovata alcuna associazione con eventi trombotici arteriosi.\nFisiopatologia.\nLa funzione principale della proteina C \u00e8 la sua propriet\u00e0 anticoagulante come inibitrice dei fattori della coagulazione V e VIII. Una deficienza nella sua concentrazione ematica porta ad una diminuita inattivazione dei fattori Va e VIIIa. Ci sono due tipi principali di mutazioni della proteina C che possono provocarne carenza:\nLa maggioranza delle persone con deficit della proteina C presentano mutazioni in uno solo dei geni, sono pertanto eterozigoti. Prima del 1999 erano stati descritti solo sedici casi di carenza da proteina C di tipo omozigote. Questa condizione si manifesta come purpura fulminans nel neonato.\nComplicanze.\nLa proteina C \u00e8 vitamina K-dipendente. I pazienti con carenza di proteina C, pertanto, sono soggetti ad un accresciuto rischio di sviluppare necrosi della pelle durante il trattamento con warfarin. La proteina C ha una breve emivita (6 ore) confrontata con altri fattori vitamina-K dipendenti e pertanto \u00e8 rapidamente depleta in seguito all'inizio della terapia anticoagulante con inibitori della vitamina K, dando uno stato transiente di ipercoagulazione.\nTrattamento.\nIn casi di nota familiarit\u00e0 viene talvolta considerata anche la prevenzione primaria con aspirina, eparina o warfarin. La profilassi anticoagulante diventa trattamento d'elezione per tutti i pazienti che sviluppano un trombo venoso, a prescindere dalle cause.\nStudi clinici hanno dimostrato un accresciuto rischio di eventi tromboembolici venosi ricorrenti in pazienti con deficit di proteina C. pertanto, una terapia anticoagulante con warfarin deve essere presa in considerazione in questi soggetti.\nIl trapianto di fegato pu\u00f2 essere curativo nei casi di deficit di proteina C omozigoti."}
{"id": "4170882", "revid": "767487", "url": "https://it.wikipedia.org/wiki?curid=4170882", "title": "Un ange passe (film 2010)", "text": "Un ange passe \u00e8 un cortometraggio diretto da Leyla Bouzid. Il film \u00e8 stato presentato nel 2010 alle Journ\u00e9es Cin\u00e9matographiques de Carthage.\nTrama.\nFarah e Ludovic sono una giovane coppia felice, lei maghrebina, lui francese. Quando decidono di sposarsi per farle ottenere il permesso di soggiorno qualcosa tra i due si rompe. Lui non capisce la malinconia di lei, visto che pensava di farle un favore."}
{"id": "4170883", "revid": "729019", "url": "https://it.wikipedia.org/wiki?curid=4170883", "title": "Stazione di Salice", "text": "La stazione di Salice \u00e8 una fermata ferroviaria gestita dall'Ente Autonomo Volturno (gi\u00e0 Circumvesuviana), posta sulla linea Napoli\u2013Nola\u2013Baiano e che insiste sul comune di Casalnuovo di Napoli.\nStoria.\nLa fermata di Salice entr\u00f2 in servizio il 12 dicembre 2001, alcuni mesi dopo l'apertura della linea, aperta il 12 febbraio precedente.\nStrutture e impianti.\nLa fermata di Salice dispone di un fabbricato viaggiatori con davanti un piccolo parcheggio e alle spalle l'abitazione del custode.\nL'ingresso \u00e8 da un vialetto privato su via Salice, in prossimit\u00e0 del confine con Afragola in direzione Tavernanova. Subito dopo si arriva al parcheggio e quindi all'edificio, con alle spalle l'abitazione del custode, che affaccia sulla strada vicinale Fienile di Mezzo.\nLa fermata consta di due binari, uno in direzione Napoli e l'altro per Baiano.\nNon vi \u00e8 scalo merci.\nMovimento.\nIl traffico passeggeri \u00e8 scarso, legato solo ai pendolari nell'ora di punta e ai ragazzi che frequentano le scuole nei comuni limitrofi.\nServizi.\nLa stazione dispone di"}
{"id": "4170886", "revid": "1305772", "url": "https://it.wikipedia.org/wiki?curid=4170886", "title": "Un ange passe", "text": ""}
{"id": "4170890", "revid": "62004", "url": "https://it.wikipedia.org/wiki?curid=4170890", "title": "Emmanuel Magnien", "text": "Professionista tra il 1993 ed il 2003, conta la vittoria di un Tour de l'Avenir e di una Parigi-Bruxelles.\nCarriera.\nDa junior fu vicecampione mondiale di ciclocross nel 1989, mentre da dilettante partecip\u00f2 ai giochi olimpici di Barcellona nella prova in linea. Pass\u00f2 professionista nel 1993 nella Castorama di Cyrille Guimard, vincendo una tappa al Tour du Vaucluse, il Tour de l'Ain ed il prologo del Tour de l'Avenir. Nel 1994 vinse una tappa alla Quatre jours de Dunkerque, due tappe al Tour de l'Oise, il Tour d'Armorique e due tappe al Crit\u00e9rium du Dauphin\u00e9 Lib\u00e9r\u00e9; nella stagione successiva vinse il Duo Normand, due tappe al Tour du Poitou-Charentes ed il Tour de l'Avenir, accompagnato da quattro successi di tappa. Nel 1996 pass\u00f2 alla Festina con cui vinse i campionati francesi di ciclocross ed una tappa alla Vuelta a Arag\u00f3n nella prima stagione, una tappa all'\u00c9toile de Bess\u00e8ges, il Tour M\u00e9diterran\u00e9en ed il Prix des Moissons nel 1997. Tra il 1998 ed il 2001 milit\u00f2 nella Fran\u00e7aise des Jeux con cui vinse una tappa al Crit\u00e9rium International, la Coppa Sabatini e la Polymultipli\u00e9e de l'Hautil nel 1998, il Grand Prix d'Ouverture La Marseillaise nel 2000 e la Parigi-Bruxelles nel 2001. Nel 2002 pass\u00f2 alla Bonjour, con cui vinse una tappa al Tour M\u00e9diterran\u00e9en nel 2003 ritirandosi al termine della stagione. Partecip\u00f2 a sette edizioni del Tour de France, due del Giro d'Italia, un mondiale su strada e sei mondiali di ciclocross."}
{"id": "4170894", "revid": "599013", "url": "https://it.wikipedia.org/wiki?curid=4170894", "title": "Jay Tabb", "text": ""}
{"id": "4170895", "revid": "228587", "url": "https://it.wikipedia.org/wiki?curid=4170895", "title": "Campionati del mondo di atletica leggera paralimpica 2011", "text": "I V Campionati del mondo di atletica leggera paralimpica 2011 si sono tenuti a Christchurch, Nuova Zelanda, presso il Queen Elizabeth II Park dal 21 al 30 gennaio. Eccezionalmente, questa edizione si tenne a 5 anni di distanza dalla precedente (2006).\nDurante l'evento furono battuti 57 record del mondo, 173 record dei campionati e numerosi record continentali e nazionali.\nPartecipazione.\nAi campionati parteciparono 78 Paesi (tra parentesi \u00e8 indicato il numero di atleti):"}
{"id": "4170897", "revid": "663330", "url": "https://it.wikipedia.org/wiki?curid=4170897", "title": "Stephan K\u00e4fer", "text": "Biografia.\nNato a Magonza in Germania nel 1975. Stephan dopo aver frequentato il Wirtschaftsgymnasium di Rastatt e conseguito il diploma decide di studiare recitazione. Fin da piccolo \u00e8 attratto dal mondo dello spettacolo soprattutto dal mondo del Cinema. Frequenta inizialmente dei corsi privati di recitazione, in seguito frequenta a Berlino l'Acting Studio, la scuola di recitazione Film acting class di Amburgo e si forma professionalmente nella scuola di recitazione americana UCLA di Los Angeles."}
{"id": "4170898", "revid": "726373", "url": "https://it.wikipedia.org/wiki?curid=4170898", "title": "Pesca a mani nude", "text": "Pesca a mani nude (\"Hillbilly Handfishin\"') \u00e8 un programma televisivo statunitense sul noodling, sport che consiste nel pescare dei pesci gatto usando solo le mani e i piedi. I protagonisti sono i pescatori Skipper Bivins e Trent Jackson, proprietari del \"Big Fish Adventures\" di Temple in Oklahoma, i quali portano i turisti dalle citt\u00e0 in laghi e in fiumi fangosi.\nNegli Stati Uniti la serie ha esordito ufficialmente il 7 agosto 2011 su Animal Planet, sebbene un episodio pilota sia stato trasmesso gi\u00e0 il 24 settembre 2010. In Italia \u00e8 stata trasmessa a partire dal 3 marzo 2012 sempre su Animal Planet, mentre in chiaro va in onda su DMAX a partire dal 9 agosto."}
{"id": "4170902", "revid": "599013", "url": "https://it.wikipedia.org/wiki?curid=4170902", "title": "Massimiliano De Silvestro", "text": "Carriera.\nCresciuto nelle giovanili del , passa all'Hellas Verona in Serie B dove non collezioner\u00e0 alcuna presenza. Ceduto al in Serie C1, dopo 2 gare \u00e8 girato in prestito al nella stessa categoria dove mette a segno i primi gol della carriera che non evitano la retrocessione dei siculi.\nA fine stagione viene ceduto alla . Con la maglia granata ottiene una promozione in serie B nel 1994 ed in totale collezioner\u00e0 129 gettoni di presenza e 17 reti. Nella serie cadetta realizza 5 marcature in 68 incontri. Nel 1997 passa ad un'altra campana, il di Torre Annunziata, con cui giocher\u00e0 14 gare mettendo a segno un gol. Con gli oplontini perde la finale play-off contro l' per l'accesso in Serie B.\nDal 1997 al 1999 gioca per il Brescello dove mette a segno 19 reti in 54 gare, stabilendo nel 1999 il suo record personale di reti con 10 gol. Dal 1999 al 2003 giocher\u00e0 stabilmente in Serie C1 con Catania, e Fermana, tranne la parentesi del 2001 dove scende di categoria per giocare nella .\nNel 2003 passa al Milazzo in Serie D mentre nel 2005 passa all'Union Quinto nell'Eccellenza veneta, ottenendo la promozione in Serie D e con cui chiuder\u00e0 la carriera nel 2008 con 65 reti in 370 gare."}
{"id": "4170906", "revid": "729019", "url": "https://it.wikipedia.org/wiki?curid=4170906", "title": "Resistenza alla proteina C attivata", "text": "La resistenza alla proteina C attivata (o APCR, sigla del nome inglese \"Activated protein C resistance\") \u00e8 un disordine dell'emostasi caratterizzato da una debole risposta anticoagulante alla proteina C attivata (APC). Ci\u00f2 causa un accresciuto rischio di eventi trombotici venosi, che possono dare problemi circolatori come l'embolia polmonare.\nQuesto disordine della coagulazione pu\u00f2 essere congenito o acquisito, la forma ereditaria si trasmette in modo autosomico dominante.\nFisiopatologia.\nLa proteina C attivata (con la proteina S come cofattore) degrada i fattori Va e VIIIa. La resistenza alla proteina C attivata \u00e8 l'incapacit\u00e0 della proteina C di inattivare uno o entrambi i fattori attivati, V o VIII. Ci\u00f2 risulta in una prolungata generazione di trombina che pu\u00f2 condurre ad uno stato di ipercoagulativo.\nCondizioni associate.\n\u00c8 stato riportato che il tromboembolismo venoso \u00e8 associato a resistenza alla proteina C attivata in una percentuale di casi che potrebbe arrivare al 64%."}
{"id": "4170908", "revid": "767487", "url": "https://it.wikipedia.org/wiki?curid=4170908", "title": "Atrophy (film)", "text": "Atrophy \u00e8 un cortometraggio del 2010 diretto da Palesa Shongwe.\nIl cortometraggio fa parte della produzione 2010 della Big Fish School of Digital Filmmaking.\nTrama.\nImmagine, poesia, voce e musica si intrecciano in un breve lavoro contemplativo a proposito del protrarsi della memoria della giovent\u00f9. Usando la danza come metafora, il film riflette su come il crescere e il muoversi possa inaspettatamente soffocare la libert\u00e0 e la creativit\u00e0."}
{"id": "4170909", "revid": "151734", "url": "https://it.wikipedia.org/wiki?curid=4170909", "title": "Resistenza alla proteina c attivata", "text": ""}
{"id": "4170921", "revid": "155634", "url": "https://it.wikipedia.org/wiki?curid=4170921", "title": "Legadue 2012-2013", "text": "La Legadue FIP 2012-2013 \u00e8 stata la 72\u00aa edizione del secondo livello del campionato italiano di pallacanestro. Ha vinto il campionato la Giorgio Tesi Group Pistoia, che ha quindi conquistato la promozione in Serie A.\nRegolamento.\nFormula.\nInizialmente le squadre partecipanti erano 16; in seguito all'esclusione di Napoli, stabilita il 22 ottobre 2012, la formula del campionato \u00e8 mutata. Dopo il conseguente annullamento delle 3 partite disputate dalla squadra partenopea, il campionato prosegue con 15 squadre e senza alcuna retrocessione.\nAl termine della stagione regolare, le squadre classificate dal 1\u00ba all'8\u00ba posto sono ammesse ai play-off, che si giocano al meglio delle cinque partite, con le gare 1, 2 e 5 in casa della compagine meglio piazzata in campionato, e che decreteranno il nome della squadra promossa in Serie A per la stagione 2013-14."}
{"id": "4170925", "revid": "1418004", "url": "https://it.wikipedia.org/wiki?curid=4170925", "title": "\u00d3lafur J\u00f3hann \u00d3lafsson", "text": "Biografia.\n\u00c8 figlio di Anna J\u00f3nsd\u00f3ttir e dello scrittore \u00d3lafur J\u00f3hann Sigur\u00f0sson. Dopo il liceo, ha proseguito gli studi all'estero, laureandosi in fisica alla Brandeis University, in Massachusetts.\nDirigente in varie aziende (Sony Interactive, Sony Corporation of America e Advanta Corporation), \u00e8 diventato vice amministratore delegato della Time Warner.\nVive a New York ed \u00e8 sposato con Anna \u00d3lafsd\u00f3ttir, da cui ha avuto 3 figli.\nAlcune sue opere letterarie sono state tradotte in pi\u00f9 di venti lingue.\nHa vinto il Premio O. Henry e il Premio Letterario Islandese; \u00e8 stato finalista per il Premio Frank O'Connor, ed \u00e8 stato due volte nominato per l'International IMPAC Dublin Literary Award."}
{"id": "4170926", "revid": "729019", "url": "https://it.wikipedia.org/wiki?curid=4170926", "title": "Ipoprotrombinemia", "text": "L'ipoprotrombinemia \u00e8 una patologia ematologica nella quale la carenza di protrombina (o Fattore II) genera un difetto alla coagulazione del sangue che aumenta il rischio di emorragie (diatesi emorragica), in particolare nel sistema gastrointestinale, nella volta cranica e nell'apparato tegumentario superficiale.\nEziologia.\nL'ipoprotrombinemia pu\u00f2 essere causata da alterazioni genetiche, pu\u00f2 essere acquisita come prodotto di altre patologie o pu\u00f2 essere l'effetto collaterale di una terapia farmacologica. Ad esempio il 5-10% dei pazienti con lupus eritematoso sistemico mostrano una ipoprotrombinemia acquisita a causa di autoanticorpi che legano la protrombina e la rimuovono dal torrente circolatorio.\nTrattamento.\nL'ipoprotrombinemia pu\u00f2 essere trattata con periodiche infusioni di protrombina purificata."}
{"id": "4170930", "revid": "287204", "url": "https://it.wikipedia.org/wiki?curid=4170930", "title": "Canta (album)", "text": ""}
{"id": "4170931", "revid": "1494169", "url": "https://it.wikipedia.org/wiki?curid=4170931", "title": "Canta", "text": ""}
{"id": "4170935", "revid": "767487", "url": "https://it.wikipedia.org/wiki?curid=4170935", "title": "Andrea Bassi", "text": "Biografia.\nNato in una famiglia di condizioni economiche precarie (il padre era un antiquario) e cresciuto nel quartiere di San Niccol\u00f2, lavor\u00f2, sempre nel settore dell'antiquariato, anche a San Frediano. Mor\u00ec suicida nel 1995 all'et\u00e0 di 62 anni.\nCarriera.\nAllenatore.\nDopo aver concluso la carriera di calciatore (fu centromediano del Signa nel campionato di Promozione) divenne allenatore delle giovanili della Fiorentina, e guid\u00f2 la categoria Allievi e la Primavera. Con l'esonero di Giuseppe Chiappella fu chiamato dalla dirigenza del club viola sulla panchina della prima squadra, affiancando Luigi Ferrero. La coppia di allenatori rimase in carica fino al termine della Serie A 1967-1968. Bassi pass\u00f2 poi a guidare la formazione De Martino della Fiorentina, finch\u00e9 non fu assunto dal Brescia in vista della Serie B 1970-1971. Il tecnico fiorentino disput\u00f2 due campionati, il 1970-1971 e parte del 1971-1972. Bassi allen\u00f2, in seguito, il Livorno, il Grosseto e il Benevento in Serie C. Cur\u00f2 anche il settore giovanile del Grosseto negli anni 1980."}
{"id": "4170940", "revid": "298229", "url": "https://it.wikipedia.org/wiki?curid=4170940", "title": "William Toomey", "text": ""}
{"id": "4170946", "revid": "986213", "url": "https://it.wikipedia.org/wiki?curid=4170946", "title": "Teodoro Rom\u017ea", "text": "Biografia.\nNacque in un villaggio ruteno della Rutenia subcarpatica, allora parte dell'impero austro-ungarico. Il padre Pavel era un ufficiale delle ferrovie, mentre la madre Maria Semac era casalinga. La famiglia parlava ungherese in casa, come altre famiglie borghesi, ma usava anche il ruteno con i vicini.\nTeodoro comp\u00ec i suoi studi al ginnasio di Chust e quindi si rec\u00f2 a Roma come seminarista del Collegium Germanicum. In seguito si trasfer\u00ec al Russicum. Fu ordinato sacerdote il giorno di Natale del 1936 dal vescovo russo Aleksandr Evreinov nella basilica di Santa Maria Maggiore. Dopo aver prestato il servizio militare obbligatorio, per breve tempo ebbe incarichi pastorali in parrocchie della Rutenia, ora parte della Cecoslovacchia. Nel 1939, durante l'occupazione ungherese, fu nominato professore del seminario di U\u017ehorod.\nEpiscopato.\nDopo la conquista sovietica, l'8 settembre 1944 fu nominato amministratore apostolico di Muka\u010devo e vescovo titolare di Appia; fu consacrato vescovo il 24 settembre dello stesso anno dal vescovo Mikl\u00f3s Dud\u00e1s. Dovette subito fronteggiare l'Armata rossa, che perseguitava la Chiesa greco-cattolica rutena e ne aveva confiscato le chiese a favore della Chiesa ortodossa, pi\u00f9 docile al controllo del regime. Di fronte al generale Ivan Efimovi\u010d Petrov il vescovo Rom\u017ea si rifiut\u00f2 di rompere la comunione con il papa.\nPrevedendo la possibilit\u00e0 di essere fisicamente allontanato dalla diocesi, Rom\u017ea consacr\u00f2 segretamente due vescovi ausiliari che avrebbero dovuto sostituirlo in caso di arresto. Le consacrazioni avvennero clandestinamente, per non attirare l'attenzione dei servizi segreti: il 19 dicembre 1944 venne consacrato Alexander Chira; il secondo vescovo fu Nikolaj Muranija.\nIl suo ministero fu spesso ostacolato dalle autorit\u00e0, anche con posti di blocco che gli impedivano di muoversi nella sua diocesi. Nonostante ci\u00f2 riusc\u00ec ad organizzare solenni festeggiamenti per l'Assunzione di Maria Vergine, ai quali presero parte circa 80\u00a0000 pellegrini. Le autorit\u00e0 comuniste, che non potevano tollerare manifestazioni simili decisero di sbarazzarsi di un vescovo cos\u00ec integerrimo.\nIl 27 ottobre 1947 il carro del vescovo Rom\u017ea, che si recava in visita pastorale ad una parrocchia, fu urtato di proposito da un camion militare sovietico e spinto fuori strada. I soldati, vestiti in abiti civili, uscirono dal camion e malmenarono il vescovo e i suoi compagni di viaggio. Un camion civile sopraggiunse e i militari si dileguarono, mentre il vescovo fu soccorso e portato in ospedale per le necessarie cure mediche. Mentre il vescovo si stava riprendendo, la notte del 31 ottobre l'infermiera a lui assegnata fu improvvisamente congedata e fu sostituita con un'altra, nominata dalle autorit\u00e0. Poco dopo la mezzanotte Rom\u017ea fu trovato morto. L'infermiera gli aveva propinato un'iniezione di curaro, preparato nel laboratorio N\u00b0 1 dell'NKVD, di cui era responsabile il dottor Grigorij Majranovskij. Secondo le ricerche condotte negli archivi dell'NKVD da Evgenija Albac, l'ordine di assassinare il vescovo provenne direttamente da Nikita Chru\u0161\u010d\u00ebv.\nLa Chiesa greco-cattolica rutena continu\u00f2 ad essere perseguitata e il 28 agosto 1949 fu ufficialmente soppressa dalle autorit\u00e0.\nCulto.\nIl 27 giugno 2001 a Leopoli papa Giovanni Paolo II beatific\u00f2 il martire Teodoro Rom\u017ea. La sua memoria liturgica si celebra il 1\u00ba novembre.\nIl 29 giugno 2003 le sue reliquie sono state trasferite nella cattedrale dell'Esaltazione della Croce di U\u017ehorod.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4170953", "revid": "300067", "url": "https://it.wikipedia.org/wiki?curid=4170953", "title": "Vladimir Ugrekhelidze", "text": ""}
{"id": "4170954", "revid": "767487", "url": "https://it.wikipedia.org/wiki?curid=4170954", "title": "The Nth Commandment", "text": "The Nth Commandment \u00e8 un film muto del 1923 diretto da Frank Borzage.\nProduzione.\nIl film fu prodotto dalla Cosmopolitan Productions.\nDistribuzione.\nDistribuito dalla Paramount Pictures, usc\u00ec nelle sale cinematografiche statunitensi il 18 marzo 1923.\nCopia della pellicola viene conservata negli archivi della Library of Congress."}
{"id": "4170957", "revid": "92723", "url": "https://it.wikipedia.org/wiki?curid=4170957", "title": "Teodor Rom\u017ea", "text": ""}
{"id": "4170961", "revid": "767487", "url": "https://it.wikipedia.org/wiki?curid=4170961", "title": "Il signor Rossi cerca la felicit\u00e0", "text": "Il signor Rossi cerca la felicit\u00e0 \u00e8 un film d'animazione del 1976 diretto da Bruno Bozzetto ed \u00e8 il primo lungometraggio col signor Rossi.\nTrama.\nGrazie ad una magia della fata Sicura, il signor Rossi, assieme al cane Gastone, si ritrova a viaggiare nel tempo, dalla preistoria al Medioevo, dall'antica Roma al Far West. Il lungo viaggio tra le tante epoche storiche ha un unico scopo: trovare la felicit\u00e0.\nDistribuzione.\nIl film fu distribuito in Europa ed ebbe un grande successo soprattutto in Germania Ovest nel 1976 e in Spagna nel 1983.\nData di uscita.\nIl film \u00e8 inoltre conosciuto con i titoli alternativi: \"Mister Rossi xo\u015fb\u0259xtlik axtar\u0131r \" (Azerbaigian); \"O Sr. Rossi procura a felicidade\" (Brasile e Portogallo); M. Rossi et le sifflet magique (Canada francese); \"Hr. Rossi s\u00f8ger lykke\" (Danimarca); Herra Rossi onnea etsim\u00e4ss\u00e4 (Finlandia); \u0627\u06cc\u062c\u0627\u062f \u0622\u0642\u0627\u06cc \u0631\u064f\u0648\u0633\u06cc \u062f\u0646\u0628\u0627\u0644 \u0634\u0627\u062f\u06cc \u0645\u06cc\u200c\u06af\u0631\u062f\u062f (Iran); \"El se\u00f1or Rossi busca la felicidad\" (Spagna e Argentina); \"Monsieur Rossi cherche le bonheur\" (Francia); \"De heer Rossi zoekt geluk\" (Paesi Bassi); \"Mr. Rossi Looks For Happiness\" (Stati Uniti e Gran Bretagna); \"Herr Rossi sucht das Gl\u00fcck \" (Germania Est), \"Bay Rossi Mutluluk Ar\u0131yor\" (Turchia); \"Signor Rossi s\u00f6ker lyckan\" (Svezia).\nVersioni.\nDel film esistono due versioni tra quella italiana, tedesca e spagnola: nella versione italiana la scena del Far West \u00e8 stata tagliata (\u00e8 inserita nel cofanetto \"Il Signor Rossi - Una Vita Da Cartone\") mentre nella versione tedesca e spagnola in VHS la scena \u00e8 presente."}
{"id": "4170964", "revid": "1318658", "url": "https://it.wikipedia.org/wiki?curid=4170964", "title": "Ken Davitian", "text": "Biografia.\n\u00c8 noto soprattutto per il suo ruolo di socio di Borat Sagdiyev nel film \"Borat - Studio culturale sull'America a beneficio della gloriosa nazione del Kazakistan\", dove parla in armeno. Ha preso parte ad altri film, come \"3ciento - Chi l'ha duro... la vince\", e serie televisive come \"Chuck\"."}
{"id": "4170968", "revid": "52071168", "url": "https://it.wikipedia.org/wiki?curid=4170968", "title": "Opera Cinese", "text": ""}
{"id": "4170969", "revid": "767487", "url": "https://it.wikipedia.org/wiki?curid=4170969", "title": "Distretto di Jivia", "text": "Il distretto di Jivia \u00e8 un distretto del Per\u00f9 nella provincia di Lauricocha (regione di Hu\u00e1nuco) con 2.488 abitanti al censimento 2007, dei quali 405 censiti in territorio urbano e 2.083 in territorio rurale.\n\u00c8 stato istituito il 6 settembre 1920."}
{"id": "4170972", "revid": "2091899", "url": "https://it.wikipedia.org/wiki?curid=4170972", "title": "Milford Haven", "text": "Milford Haven (Aberdaugleddau in gallese) \u00e8 una citt\u00e0 e una community del Galles occidentale situata nella contea di Pembrokeshire. La cittadina, con i suoi abitanti, rappresenta il secondo pi\u00f9 popoloso insediamento nel Pembrokeshire.\nGeografia fisica.\nLa cittadina \u00e8 situata sul lato nord dell'estuario Milford Haven da cui prende il nome: un porto naturale usato sin dal medioevo. Si tratta di una r\u00eda, cio\u00e8 una valle fluviale in cui si insinua il mare.\nStoria.\nLa citt\u00e0 fu fondata nel 1793, dopo che Sir William Hamilton ottenne un Atto del Parlamento nel 1790 di creare il porto nel fiordo Milford. L'estuario \u00e8 stato usato per secoli come punto di partenza per i viaggi verso l'Irlanda e come rifugio dai Vichinghi. Era conosciuto come un porto sicuro e fu menzionato da William Shakespeare nell'opera \"Cimbelino\" come il \"fortunato Milford\".\nEtimologia.\nIl nome gallese, \"Aberdaugleddau\", significa \"bocca dei due fiumi Cleddau\" o \"i due Cleddau\", con riferimento al fiume Cluddeau, composto da due rami: il Cleddau orientale e quello occidentale. \"Cluddeau\" sembrerebbe essere il plurale della parola gallese \"cleddyf\" che significa \"spada\", che forse si riferisce al modo in cui i due fiumi sono incisi nel paesaggio del Pembrokeshire.\nIl nome Milford deriva dall'anglicizzazione dell'antico nome scandinavo \"\"Melrfjordr\" dell'estuario. In lingua norrena \"Melr\"\" significa \"banco di sabbia\", mentre \"fjordr\" \"fiordo\". La parola \"\"Haven\", aggiunta in seguito, deriva dalla parola germanica \"Haven\"\", cio\u00e8 \"porto\"."}
{"id": "4170973", "revid": "1305772", "url": "https://it.wikipedia.org/wiki?curid=4170973", "title": "Tamega", "text": ""}
{"id": "4170976", "revid": "154893", "url": "https://it.wikipedia.org/wiki?curid=4170976", "title": "Fiume Cluddeau", "text": ""}
{"id": "4170977", "revid": "1573940", "url": "https://it.wikipedia.org/wiki?curid=4170977", "title": "Podocnemis unifilis", "text": "La tartaruga del rio delle Amazzoni (\"Podocnemis unifilis\" ), anche conosciuta come tartaruga amazzonica dalla testa gialla, tartaruga di fiume dalla testa gialla o tracaj\u00e1, \u00e8 una specie di tartaruga della famiglia Podocnemididae. Si tratta di una delle tartarughe pi\u00f9 grandi del Sud America. \nDescrizione.\nLa tartaruga del rio delle Amazzoni \u00e8 una delle tartarughe pi\u00f9 grandi del Sud America, e pu\u00f2 crescere fino a 45 centimetri di lunghezza, per un peso massimo di 8 kg. Le femmine possono raggiungere fino al doppio delle dimensioni dei maschi. Questa specie del genere \"Podocnemis\" \u00e8 facilmente riconoscibile per il suo carapace ovale, dalla colorazione nera o marrone. La testa \u00e8, invece, adornata da macchie gialle sui lati, che danno all'animale il suo nome comune. Queste macchie gialle sono pi\u00f9 evidenti e brillanti negli nei giovani e svaniscono o sbiadiscono con l'et\u00e0. \nLa tartaruga del rio delle Amazzoni \u00e8 un tipo di tartarughe dal collo laterale, cos\u00ec chiamato perch\u00e9 non ritirano la testa direttamente nel carapace, ma piuttosto piegano il collo lateralmente per infilare la testa sotto il bordo superiore del carapace. Le tartarughe dal collo laterale sono classificate come membri del sottordine Pleurodira.\nDistribuzione.\nQueste tartarughe sono originarie dei bacini dell'Amazzonia e dell'Orinoco del Sud America, nonch\u00e9 dei sistemi fluviali delle Guiane. Si trovano negli affluenti e nei grandi laghi, con acque dalla corrente calma. Durante la stagione delle inondazioni, possono avventurarsi nelle foreste allagate e nei laghi alluvionali, dove si nutrono di frutta, erbacce, pesci e piccoli invertebrati.\nLa specie \u00e8 stata introdotta anche in Florida.\nBiologia.\nQueste tartarughe hanno abitudini semi-acquatiche, spendendo la maggior parte del loro tempo in acqua. \nLe femmine depongono due covate ogni anno, ciascuna contenente dalle 4 alle 35 uova. Le femmine fanno i loro nidi in zone sabbiose sulle rive dei fiumi, dove le uova si schiuderanno tra i 66 e i 159 giorni dalla deposizione. Le uova vengono deposte al culmine della stagione secca in modo che il nido non venga spazzato via dalle inondazioni della stagione delle piogge. Le uova incubate sotto i 32 gradi Celsius si schiuderanno come maschi, mentre quelle incubate sopra i 32 gradi Celsius si schiuderanno come femmine. Entro pochi giorni dalla schiusa, le giovani tartarughe iniziano a cercare il cibo da sole, che comprende materie vegetali, erbe, frutta, foglie, carogne e molluschi.\nConservazione.\nNegli anni 1960, la tartaruga del rio delle Amazzoni era una delle specie straniere pi\u00f9 sfruttate dal commercio americano di tartarughe da compagnia. Questa specie \u00e8 a rischio di predazione da parte di esseri umani, uccelli, serpenti, grandi pesci, rane e mammiferi. L'importazione di questa specie \u00e8 ora rigorosamente regolamentata dalla legge federale, ma negli Stati Uniti esistono delle popolazioni in cattivit\u00e0 autosufficienti, negli zoo e in collezioni private. In cattivit\u00e0 questi animali possono vivere anche pi\u00f9 di trenta anni. In Brasile, soprattutto a nord, la carne e le uova di questa tartaruga sono considerate una prelibatezza. "}
{"id": "4170980", "revid": "154893", "url": "https://it.wikipedia.org/wiki?curid=4170980", "title": "Altopiano del Najd", "text": ""}
{"id": "4170982", "revid": "324090", "url": "https://it.wikipedia.org/wiki?curid=4170982", "title": "Collegium Russicum", "text": "Il Collegium Russicum (Pontificium Collegium Russicum, noto in breve come Russicum) \u00e8 un istituto di formazione cattolico con sede a Roma, dedicato agli studi della cultura e della spiritualit\u00e0 della Russia.\n\u00c8 situato presso la basilica di Santa Maria Maggiore, separato dal Pontificio Istituto Orientale dalla chiesa di Sant'Antonio Abate all'Esquilino.\nFu eretto il 15 agosto 1929 da papa Pio XI, che intendeva creare un istituto di formazione per i molti seminaristi immigrati dalla Russia bolscevica a causa della persecuzione anticristiana e anticattolica del regime sovietico. Il denaro necessario per l'edificio del collegio e per il suo restauro fu reperito con le donazioni pervenute da fedeli di tutto il mondo in occasione della canonizzazione di santa Teresa di Lisieux.\nIl Collegium Russicum \u00e8 affidato alla Compagnia di Ges\u00f9 e fornisce istruzione e alloggio a studenti cattolici e ortodossi.\nIl primo rettore fu Vendel\u00edn Javorka, S.I., internato nei gulag.\nGalleria d'immagini.\nIconografo di fama mondiale, il sacerdote tedesco, gesuita, studioso e critico d'arte padre Egon Sendler, allievo del Russicum, ha eseguito una serie di lavori per il collegio:"}
{"id": "4170985", "revid": "767487", "url": "https://it.wikipedia.org/wiki?curid=4170985", "title": "Ordine dell'Eroe nazionale (Georgia)", "text": "L'Ordine dell'Eroe Nazionale \u00e8 la pi\u00f9 alta onorificenza della Georgia.\nStoria.\nL'Ordine \u00e8 stato fondato il 24 giugno 2004.\nAssegnazione.\nL'Ordine \u00e8 assegnato ai cittadini:"}
{"id": "4170986", "revid": "110157", "url": "https://it.wikipedia.org/wiki?curid=4170986", "title": "Distretto di Rondos", "text": "Il distretto di Rondos \u00e8 un distretto del Per\u00f9 nella provincia di Lauricocha (regione di Hu\u00e1nuco) con 7.378 abitanti al censimento 2007, dei quali 1.232 censiti in territorio urbano e 6.146 in territorio rurale.\n\u00c8 stato istituito il 27 dicembre 1932."}
{"id": "4170988", "revid": "95588870", "url": "https://it.wikipedia.org/wiki?curid=4170988", "title": "Ordine di San Giorgio della Vittoria", "text": "L'Ordine di San Giorgio della Vittoria \u00e8 un'onorificenza della Georgia.\nStoria.\nL'Ordine \u00e8 stato fondato il 24 giugno 2004."}
{"id": "4170991", "revid": "767487", "url": "https://it.wikipedia.org/wiki?curid=4170991", "title": "Distretto di San Francisco de As\u00eds", "text": "Il distretto di San Francisco de As\u00eds \u00e8 un distretto del Per\u00f9 nella provincia di Lauricocha (regione di Hu\u00e1nuco) con 7.378 abitanti al censimento 2007, dei quali 728 censiti in territorio urbano e 1.698 in territorio rurale. Il capoluogo \u00e8 Huar\u00edn.\n\u00c8 stato istituito il 20 aprile 1960."}
{"id": "4170993", "revid": "154326", "url": "https://it.wikipedia.org/wiki?curid=4170993", "title": "DIstretto di San Francisco de As\u00eds", "text": ""}
{"id": "4170994", "revid": "154893", "url": "https://it.wikipedia.org/wiki?curid=4170994", "title": "Altopiano del Loes", "text": ""}
{"id": "4170997", "revid": "154893", "url": "https://it.wikipedia.org/wiki?curid=4170997", "title": "Altopiano del Pamir", "text": ""}
{"id": "4171001", "revid": "154326", "url": "https://it.wikipedia.org/wiki?curid=4171001", "title": "Giovanni di Lancaster, I duca di Bedford", "text": ""}
{"id": "4171013", "revid": "115698886", "url": "https://it.wikipedia.org/wiki?curid=4171013", "title": "Ordine di Davide il Costruttore", "text": "L'Ordine di Davide il Costruttore \u00e8 un'onorificenza della Georgia.\nStoria.\nL'Ordine \u00e8 stato fondato il 24 dicembre 1992 e dedicato a Davide IV di Georgia.\nAssegnazione.\nL'Ordine \u00e8 assegnato a civili, militari ed ecclesiastici per il loro immenso contributo al bene del Paese, per la lotta per l'indipendenza della Georgia e la sua rinascita e per un contributo significativo alla coesione sociale e la democrazia."}
{"id": "4171016", "revid": "154326", "url": "https://it.wikipedia.org/wiki?curid=4171016", "title": "Sir William Douglas the Hardy", "text": ""}
{"id": "4171018", "revid": "1543377", "url": "https://it.wikipedia.org/wiki?curid=4171018", "title": "Nematopogoninae", "text": "Le Nematopogoninae sono una sottofamiglia di lepidotteri, diffusa in tutto il mondo, tranne in America Settentrionale, con 107 specie.\nDescrizione.\nAdulto.\nCome nel caso delle Adelinae, si tratta di piccoli lepidotteri alquanto primitivi che, pur avendo una nervatura alare di tipo eteroneuro, possiedono un apparato riproduttore femminile provvisto di un'unica apertura, destinata sia all'accoppiamento, sia all'ovodeposizione.\nSi osserva una connessione tergosternale, immediatamente posteriore rispetto al primo spiracolo addominale, formata da un processo ventrocaudale del primo tergite, che va a collegarsi all'estensione anterolaterale del secondo sternite.\nLe ali, che rivelano anche la presenza di aculei, hanno forma ovoidale-allungata con apice arrotondato; appaiono spesso bruno-grigiastre (nelle specie con abitudini notturne) ma possono anche avere riflessi metallici ed iridescenze molto vivaci. I microtrichi sono presenti ed uniformemente distribuiti. Come nelle Adelinae, si nota una riduzione del sistema legato al settore radiale (Rs) nell'ala posteriore, con anastomosi di Sc ed R dal quarto basale fino al termen, ed Rs non ramificata; l'accoppiamento alare \u00e8 di tipo frenato, con frenulum a singola setola composita nei maschi, e da tre a cinque setole nelle femmine; queste setae dipartono da cavit\u00e0 distinte, ed in prossimit\u00e0 di esse possono riscontrarsi, in ambo i sessi, altre setae pseudofrenulari. \u00c8 presente l'apparato di connessione tra ala anteriore e metatorace; si possono inoltre osservare un ponte precoxale e la perdita del primo sternite addominale, mentre il secondo pu\u00f2 suddividersi (completamente o parzialmente) in uno sclerite anteriore pi\u00f9 piccolo (S2a) ed uno posteriore pi\u00f9 sviluppato (S2b).\nLe antenne sono filiformi; nei maschi raggiungono pi\u00f9 volte la lunghezza del corpo, mentre nelle femmine superano comunque la lunghezza della costa. Si pu\u00f2 osservare la presenza di uno sclerite intercalare oltre a spinule laterali (probabilmente derivate dai sensilla) in alcuni segmenti prossimali del flagello dei maschi.\nGli ocelli sono assenti, come pure i chaetosemata. Gli occhi dei maschi di alcune specie sono molto sviluppati. La spirotromba che, fatta eccezione per alcune \"Ceromitia\" sudafricane, \u00e8 perfettamente funzionante, risulta ricoperta di scaglie (a differenza degli altri Adeloidea) e pi\u00f9 lunga della capsula cefalica, estendendosi fin oltre i palpi mascellari; questi ultimi possono essere allungati e costituiti da quattro o cinque segmenti, come in \"Ceromitia\". I palpi labiali hanno tre segmenti, corti e con setole laterali sul secondo; l'organo di vom Rath sul segmento apicale del palpo labiale, pu\u00f2 essere profondo o superficiale.\nNelle zampe, l'epifisi \u00e8 spesso presente, mentre gli speroni tibiali hanno formula 0-2-4.\nL'apparato genitale maschile di alcune specie (e.g. quelle appartenenti al genere \"Ceromitia\") rivela, su ogni valva, una struttura a pettine detta \"pectinifer\", che nel caso del genere \"Nematopogon\" pu\u00f2 essere retta da un peduncolo. L'uncus \u00e8 assente, mentre il vinculum presenta un \"saccus\" allungato. La juxta \u00e8 a forma di freccia, l'edeago \u00e8 assottigliato.\nNel genitale femminile, l'ovopositore \u00e8 ben sviluppato e perforante, con gli apici appiattiti lateralmente, al fine di permettere l'inserimento delle uova all'interno dei tessuti fogliari della pianta ospite; tale caratteristica viene considerata una specializzazione secondaria della famiglia. La cloaca \u00e8 stretta e tubuliforme. Le apofisi sono fortemente sclerotizzate; il corpus bursae \u00e8 sviluppato e membranaceo, senza signa. Gli ovarioli sono in numero elevato (10-12), a differenza dei quattro riscontrabili di norma negli altri lepidotteri.\nL'apertura alare pu\u00f2 variare da 4 a 28\u00a0mm.\nUovo.\nLe uova sono lisce o lievemente punteggiate; vengono inserite singolarmente nei tessuti della pianta ospite, pertanto assumono la forma della \"tasca\" in cui le inserisce la femmina.\nLarva.\nIl bruco, quasi cilindrico, possiede un capo arrotondato, non appiattito e solitamente prognato, con solco epicraniale marcato e sei stemmata per lato.\nSono presenti due setae genali, G1 e G2, mentre l'assenza della seta AF2 \u00e8 considerata un'evoluzione secondaria.\nSul protorace \u00e8 visibile uno scudo ben sclerotizzato, e possono comparire anche dei dischi sclerotizzati sul meso- e metatorace.\nLe zampe toraciche sono ben sviluppate, mentre le pseudozampe, poste sui segmenti addominali III-VI e X, sono fortemente ridotte o assenti; gli uncini pseudopodiali, assenti sul segmento X, sono disposti su file multiple.\nPupa.\nLa pupa \u00e8 dectica, con cuticola lievemente sclerotizzata e appendici solo debolmente aderenti al corpo. I palpi mascellari appaiono prominenti, mentre quelli labiali risultano esposti come le coxe del primo paio di zampe. All'interno del bozzolo, le antenne sono accomodate attorno all'addome. I segmenti addominali da III a VII sono mobili, e si notano una o due file di spinule sulla superficie della maggior parte dei segmenti.\nBiologia.\nComportamento.\nIn molte delle specie che presentano riflessi metallici, il volo pu\u00f2 avvenire alla luce diretta del sole, e si assiste spesso alla formazione di sciami, soprattutto attorno a gruppi di infiorescenze, alberi o cespugli. Gli sciami sono associati a due adattamenti strutturali, riscontrabili esclusivamente nei maschi: spinule laterali sulle antenne e occhi sviluppati dorsalmente, fino ad incontrarsi l'un l'altro sulla linea mediana. Non \u00e8 ancora ben chiaro il ruolo delle spinule laterali delle antenne, ma \u00e8 probabile che, permettendo la formazione di sciami di maschi attorno ad una femmina immobile, sia implicata nelle funzioni di accoppiamento.\nAltre specie, di abitudini prettamente crepuscolari, mostrano invece colorazioni pi\u00f9 spente ed uniformi, e tendono a non formare mai sciami.\nNella maggior parte delle Nematopogoninae, le larve sono minatrici fogliari, oppure dei meristemi o ancora della corteccia durante il primo stadio, o talvolta perforano l'ovario della pianta nutrice; in seguito, dal secondo stadio in poi o in ogni caso entro lo stadio pre-pupale, il bruco vive all'interno di un astuccio lenticolare portatile, che costruisce a partire da frammenti di foglie e detriti del sottobosco, ed allarga via via che si accresce; in questa fase si alimenta prevalentemente di foglie cadute nella lettiera, o comunque di vegetali a basso fusto.\nL'impupamento avviene pertanto all'interno di quest'involucro, spesso ai piedi della pianta ospite.\nPeriodo di volo.\nLa maggior parte delle specie boreali vola tra aprile e giugno, al massimo fino ad agosto.\nAlimentazione.\nLe larve di questo taxon attaccano generi appartenenti a svariate famiglie, tra cui:\nDistribuzione e habitat.\nNel complesso, la sottofamiglia \u00e8 presente, suppur con una biodiversit\u00e0 molto variabile, in tutte le ecozone del pianeta, tranne in quella neartica, in quella oceanica e in quella antartica.\nL'habitat \u00e8 rappresentato da foreste a latifoglie e comunque zone boschive.\nTassonomia.\nGeneri e specie.\nIl taxon comprende due generi e 107 specie, di cui 12 in Europa e 9 in Italia.\nEndemismi italiani.\nSono noti tre endemismi italiani:\nSinonimi.\nNon sono stati riportati sinonimi.\nConservazione.\nNessuna specie appartenente a questa sottofamiglia \u00e8 stata inserita nella Lista rossa IUCN"}
{"id": "4171019", "revid": "767487", "url": "https://it.wikipedia.org/wiki?curid=4171019", "title": "Ordine della Regina Tamara", "text": "L'Ordine della Regina Tamara \u00e8 un'onorificenza della Georgia.\nStoria.\nL'Ordine \u00e8 stato fondato il 31 luglio 2009.\nAssegnazione.\nL'Ordine \u00e8 assegnato alle cittadine per il servizi eccezionali per il popolo e la patria."}
{"id": "4171021", "revid": "1363832", "url": "https://it.wikipedia.org/wiki?curid=4171021", "title": "W\u0142adys\u0142aw \u017bele\u0144ski", "text": "La vita.\nW\u0142adys\u0142aw \u017bele\u0144ski nacque a Grodkowice, villaggio a soli venti chilometri dalla capitale polacca. Studi\u00f2 a Praga e a Parigi e rivest\u00ec il ruolo di direttore del conservatorio di Cracovia dal 1881 fino alla morte, avvenuta nel 1921.\nFu una figura importante del neoromanticismo polacco; la sua musica \u00e8 considerata una capace conciliazione della tradizione romantica con quella folkloristica della sua Polonia.\nW\u0142adys\u0142aw fu inoltre il padre dello scrittore e traduttore Tadeusz Boy-\u017bele\u0144ski.\nLa musica.\nDell'intero portato compositivo - che comprende sinfonie, poemi sinfonici, musica per pianoforte solista e numerose composizioni vocali e strumentali di matrice cameristica - particolarmente note ed apprezzate sono le opere, grazie alle quali godette in vita di grande popolarit\u00e0. \nConsiderato l'epigono della tradizione operistica di Stanis\u0142aw Moniuszko, tra le tante composte fanno spicco \"Goplana\", \"Janek\", \"Konrad Wallenrod\" e \"Stara ba\u015b\u0144\". Scrisse inoltre pi\u00f9 di cento canzoni, alcune delle quali molto conosciute (\"S\u0142owiczku m\u00f3j\", \"Na Anio\u0142 Pa\u0144ski\", \"Zaczarowana kr\u00f3lewna\").\nAltre composizioni scelte.\nComposizioni sinfoniche\nComposizioni concertanti\nMusica da camera\nComposizioni per tastiera"}
{"id": "4171022", "revid": "810736", "url": "https://it.wikipedia.org/wiki?curid=4171022", "title": "Regina d'Olanda", "text": "Il Regina d'Olanda (in inglese Queen of Holland) \u00e8 un grande diamante di 135,92 carati, quasi incolore (leggermente azzurro). Prende il nome della regina Guglielmina dei Paesi Bassi, che regn\u00f2 nei Paesi Bassi dal 1890 al 1948.\nIl Gemological Institute of America ha classificato questo diamante come \"Internally Flawless\" (senza imperfezioni interne), con colorazione D, la pi\u00f9 alta. \u00c8 uno dei pi\u00f9 grandi diamanti del mondo con tale altissima qualit\u00e0.\nIl diamante fu tagliato nel 1904 ad Amsterdam con una forma \"a cuscino\" e un peso di 136,25 carati, ma la sua origine \u00e8 incerta. Alcuni esperti ritengono che provenga dal Sudafrica, altri da Golconda in India, perch\u00e9 il suo colore \u00e8 tipico dei diamanti provenienti da tale citt\u00e0. Quale che sia la verit\u00e0, il diamante \u00e8 comunque collegato con l'India. Nel 1930 fu acquistato dal Maharaja di Nawanagar, Kumar Ranjitsinhji Vibhaji (1872-1933), che lo affid\u00f2 alla gioielleria Cartier di Parigi per inserirlo in una collana da cerimonia con molte altre gemme.\nIn seguito la societ\u00e0 Cartier acquist\u00f2 il diamante e lo mise in vendita nel 1960 nella gioielleria Cartier di Londra. A causa dell'altissimo prezzo fu venduto solo nel 1978 al gioielliere di New York William Goldberg, che lo fece leggermente modificare fino ad assumere l'attuale peso di 135,92 carati, e lo rivendette poco dopo per la presunta somma di 7 milioni di dollari.\nIl diamante Regina d'Olanda appartiene attualmente al libanese Robert Mouawad, che lo ha messo in esposizione nel suo museo privato di Beirut."}
{"id": "4171027", "revid": "110157", "url": "https://it.wikipedia.org/wiki?curid=4171027", "title": "Ordine presidenziale della Luce", "text": "L'Ordine Presidenziale della Luce \u00e8 un'onorificenza della Georgia.\nStoria.\nL'Ordine \u00e8 stato fondato il 31 luglio 2009.\nAssegnazione.\nL'Ordine \u00e8 assegnato per onorare figure di spicco della cultura, dell'istruzione, della scienza, delle arti, dello sport e di altri settori per il servizio eccellente."}
{"id": "4171028", "revid": "913245", "url": "https://it.wikipedia.org/wiki?curid=4171028", "title": "Kaliese Spencer", "text": ""}
{"id": "4171030", "revid": "116800971", "url": "https://it.wikipedia.org/wiki?curid=4171030", "title": "Ordine di San Nicola", "text": "L'Ordine di San Nicola \u00e8 un'onorificenza della Georgia.\nStoria.\nL'Ordine \u00e8 stato fondato il 31 luglio 2009.\nAssegnazione.\nL'Ordine \u00e8 assegnato ai cittadini per premiare attivit\u00e0 di beneficenza."}
{"id": "4171034", "revid": "92723", "url": "https://it.wikipedia.org/wiki?curid=4171034", "title": "Cattedrale dell'Esaltazione della Croce", "text": "La cattedrale dell'Esaltazione della Croce \u00e8 una chiesa bizantino-rutena di U\u017ehorod, la chiesa madre dell'eparchia di Muka\u010devo. \u00c8 dedicata all'Esaltazione della Santa Croce.\nStoria.\nLa chiesa fu costruita in forme barocche nel 1646 a cura dei padri della Compagnia di Ges\u00f9 grazie a donazioni provenienti dalla nobile famiglia Drugeth. Dopo la morte di J\u00e1nos Drugeth, fu la moglie, di origine croata che volle portare a compimento la costruzione.\nSub\u00ec alcuni danni durante la Guerra d'indipendenza di R\u00e1k\u00f3czi (1703-1711). Fu ricostruita sempre in forme barocche fra il 1732 e il 1740. Dopo che la Compagnia di Ges\u00f9 fu soppressa nel 1773, l'imperatrice Maria Teresa d'Austria concesse ai cattolici di rito bizantino di prendere possesso della chiesa. Nel 1779 fu ricostruita a cura dell'architetto Gilebrand. Nel 1799 fu realizzata l'iconostasi. Maria Teresa diede alla chiesa un generoso contributo e le don\u00f2 paramenti e vasi sacri. La cattedrale fu consacrata il 15 ottobre 1780, in coincidenza con il genetliaco della regina.\nFu rinnovata in stile neoclassico da L\u00e1szl\u00f3 Fabri con opere completate nel 1877, fra cui il pronao con le colonne corinzie.\nDurante il periodo sovietico la chiesa fu espropriata a favore della Chiesa ortodossa. Il 10 ottobre 1991 la Chiesa greco-cattolica rutena e l'eparchia di Muka\u010devo ottennero il riconoscimento dello Stato e la cattedrale fu riconsegnata ai cattolici. Il 29 giugno 2003 le reliquie del beato Teodoro Rom\u017ea sono state traslate nella cattedrale."}
{"id": "4171036", "revid": "6923", "url": "https://it.wikipedia.org/wiki?curid=4171036", "title": "Ford Fiesta RS Turbo", "text": ""}
{"id": "4171037", "revid": "767487", "url": "https://it.wikipedia.org/wiki?curid=4171037", "title": "Ordine del Vello d'oro", "text": "L'Ordine del Vello d'Oro \u00e8 un'onorificenza della Georgia.\nStoria.\nL'Ordine \u00e8 stato fondato il 26 giugno 1998.\nAssegnazione.\nL'Ordine \u00e8 assegnato a cittadini stranieri e apolidi per i loro contributi significativi per il sistema statale della Repubblica di Georgia, la sua sicurezza nazionale, la sovranit\u00e0 e l'integrit\u00e0 territoriale, la formazione di una societ\u00e0 democratica e libera, la creazione di utili relazioni bilaterali con i paesi terzi e le organizzazioni internazionali che proteggono i diritti dei cittadini georgiani residenti all'estero, la divulgazione della cultura georgiana, lo sviluppo dell'arte e della scienza della Georgia."}
{"id": "4171043", "revid": "1543377", "url": "https://it.wikipedia.org/wiki?curid=4171043", "title": "Umberto Benedetto", "text": "Biografia.\nLascia la natia Patti per approdare, giovanissimo, a Firenze presso la cui Universit\u00e0 si laurea dapprima in Giurisprudenza e poi in Filosofia. I motivi del trasferimento sono dovuti al fatto che il padre, ispettore scolastico, aveva ricevuto un incarico nel contesto della riforma scolastica voluta dall'allora ministro Giovanni Gentile.\nAppassionato di teatro - gi\u00e0 nel 1942, per la compagnia del Teatro nazionale dei Guf di Firenze di Via Laura, riduce \"Le serve al forno\" di Jacopo Angelo Nelli, e dirige \"Reputazione\", novit\u00e0, un atto di Augusta Gregory, succedendo alla guida di Giorgio Venturini entra nel 1944 a Radio Firenze, sede regionale dell'allora Eiar, da dove prender\u00e0 il via la sua attivit\u00e0 di regista. Fu tra i primi ad occuparsi del Teatro Sperimentale di Firenze, affermandosi, in seguito, alla Radiotelevisione per la quale ha diretto la Compagnia di Prosa di Firenze, spaziando dal radiodramma alla rivista, dai romanzi alla lirica, prevalentemente sotto l'insegna della Rai. Grande estimatore di Leonardo Sciascia, presenta in radio praticamente tutte le sue maggiori opere. Tra i suoi lavori pi\u00f9 apprezzati \"La porta chiusa\" di Marco Praga, \"Frammenti\" di Eugene O'Neill, \"Le sorelle Materassi\" di Aldo Palazzeschi, \"Resurrezione\" di Tolstoj, \"Il sistema Ribadier\" di Georges Feydeau..\nL'11 aprile del 1953 va in onda la prima puntata del programma regionale radiofonico \"Il grillo canterino\" da lui ideato e diretto, trasmesso fino al 1970.\nViene premiato nel 1971 con l'attribuzione del premio Ondas, ai tempi riconoscimento di carattere internazionale per la radiofonia. Si calcola che abbia prodotto pi\u00f9 di regie, tra rappresentazioni visive e lavori per emittenza radio. \nAttori che avrebbero in seguito assunto un ruolo di grande notoriet\u00e0 nel panorama teatrale italiano devono a lui una sorta di ulteriore valorizzazione: Gino Cervi, Emma Gramatica, Giorgio Albertazzi, Salvo Randone, Arnoldo Fo\u00e0, Walter Maestosi, Giorgio Piamonti, Nando Gazzolo, Antonio Maria Magro sono stati alcuni tra i protagonisti dei tanti lavori diretti da Benedetto, il quale \u00e8 stato anche direttore del Piccolo Teatro della citt\u00e0 di Firenze. Tra gli interessi che ha coltivato figurano in maniera rilevante la cucina e il calcio: \u00e8 stato infatti membro dell'Accademia Italiana della Cucina e consigliere della \"Fiorentina calcio\". Gradualmente dagli anni novanta dirada gli impegni restando comunque in Rai fino al 1995. L'ultima regia \u00e8 \"Il giorno della civetta\" di Leonardo Sciascia con protagonisti Turi Ferro e Antonio Maria Magro, nel febbraio dello stesso anno.\nOttenne, fra i tanti premi, il \"Microfono d'Argento\" e il \"Premio dell'Ascoltatore\" per la regia radiofonica. Fu presidente della giuria del Premio Vallecorsi per il teatro, a Pistoia. A Firenze sulla facciata del Palazzo delle Cento Finestre, che ospit\u00f2 la sede Rai della citt\u00e0 dal 1944 al 1967, \u00e8 affissa una targa \"in ricordo di Umberto Benedetto Pioniere dell'arte radiofonica, maestro insuperato del radiodramma, regista teatrale e lirico\".\nNel 1978, nei panni di uno zio di buon cuore, partecip\u00f2 come attore al film Eutanasia di un amore.\nMuore a Firenze l'11 marzo 2003. Il Lions Club di Firenze, nello stesso anno, gli ha intitolato il \"Premio Musica e Teatro\"."}
{"id": "4171046", "revid": "4175", "url": "https://it.wikipedia.org/wiki?curid=4171046", "title": "PSV Eindhoven 1997-1998", "text": ""}
{"id": "4171048", "revid": "92723", "url": "https://it.wikipedia.org/wiki?curid=4171048", "title": "Cattedrale di U\u017ehorod", "text": ""}
{"id": "4171049", "revid": "113536821", "url": "https://it.wikipedia.org/wiki?curid=4171049", "title": "Ordine di Vakhtang Gorgasali", "text": "L'Ordine di Vakhtang Gorgasali \u00e8 un'onorificenza della Georgia.\nStoria.\nL'Ordine \u00e8 stato fondato il 24 dicembre 1992.\nClassi.\nL'Ordine dispone delle seguenti classi di benemerenza:\nAssegnazione.\nL'Ordine \u00e8 assegnato ai membri dell'esercito e della polizia della Repubblica di Georgia, che hanno mostrato coraggio ed eroismo nella lotta per la difesa del paese e della sua integrit\u00e0 territoriale, per la sua leadership, l'adozione di misure per la difesa, lo sviluppo e la condotta delle operazioni militari. L'Ordine pu\u00f2 essere altres\u00ec concesso ai cittadini stranieri che hanno dimostrato coraggio e spirito di sacrificio nella lotta per l'indipendenza e l'integrit\u00e0 territoriale della Georgia ."}
{"id": "4171050", "revid": "1428919", "url": "https://it.wikipedia.org/wiki?curid=4171050", "title": "Harry Tierney", "text": "Biografia.\nNato il 21 maggio 1890 a Perth Amboy, nel New Jersey, Harry Tierney cominci\u00f2 a suonare da bambino, figlio di una pianista e di un suonatore di tromba.\nDopo un breve periodo a Londra dove si era recato per lavorare per un editore musicale, nel 1916 torn\u00f2 negli Stati Uniti. Nei due decenni successivi, Tierney fu un compositore di successo. Spesso in collaborazione con il paroliere Joseph McCarthy, scrisse numerose canzoni per i musical di Broadway, tra cui alcuni spettacoli delle Ziegfeld Follies. La sua canzone \"Alice Blue Gown\", nel musical \"Irene\", \u00e8 stata forse la sua canzone pi\u00f9 famosa. \"Irene\", che raggiunse il record di 620 repliche, divent\u00f2 nel 1926 un film con Colleen Moore, rifatto poi nel 1940 e interpretato da Anna Neagle e Ray Milland.\nTierney scrisse insieme a McCarthy, le canzoni di \"Rio Rita\" e di altri musical che furono adattati per lo schermo.\nRiconoscimenti.\nIl suo nome \u00e8 stato inserito nella Songwriter's Hall of Fame."}
{"id": "4171055", "revid": "1305772", "url": "https://it.wikipedia.org/wiki?curid=4171055", "title": "Just Breathe", "text": "Just Breathe \u00e8 una canzone della band statunitense Pearl Jam pubblicata il 31 ottobre 2009 come secondo singolo dal loro nono album in studio \"Backspacer\". Il singolo \u00e8 uscito in un disco a doppio lato contemporaneamente a \"Got Some\".\nLa canzone \u00e8 stata utilizzata in alcune serie tv tra cui \"Castle\", \"One Tree Hill\", e \"Brothers &amp; Sisters - Segreti di famiglia\", come nei film P.S I love you, \"Tre all'improvviso\" e \"Buck\", e nei titoli di coda del documentario \"Buck Brannaman\".\nCover.\nWillie Nelson ha pubblicato la sua versione della canzone nell'album del 2012 \"Heroes\"."}
{"id": "4171057", "revid": "767487", "url": "https://it.wikipedia.org/wiki?curid=4171057", "title": "Ordine d'Onore (Georgia)", "text": "L'Ordine d'Onore \u00e8 un'onorificenza della Georgia.\nStoria.\nL'Ordine \u00e8 stato fondato il 24 dicembre 1992."}
{"id": "4171059", "revid": "287204", "url": "https://it.wikipedia.org/wiki?curid=4171059", "title": "Why Can't I?", "text": "Why Can't I? \u00e8 un brano musicale della cantante Liz Phair, estratto come primo singolo dal suo quarto album omonimo, \"Liz Phair\", del 2003. Si \u00e8 spinto sino alla posizione numero 32 nella \"Billboard\" Hot 100, divenendo il singolo pi\u00f9 venduto dell'artista sino ad ora.\nIl singolo contiene le b-sides \"Jeremy Engle\" e \"Fine Again\".\nIl singolo \u00e8 stato anche scelto per la colonna sonora dei film \"Contratto d'amore\", \"30 anni in un secondo\" e \"Appuntamento da sogno!\". \u00c8 stato anche inserito in una puntata della serie televisiva \"The O.C.\" e in un promo della decima stagione di \"Friends\".\nVideo.\nIl video \u00e8 stato diretto da Phil Harder. Pubblicato nel gennaio 2004, \u00e8 ricordato per i molti look esibiti da Liz Phair. Nel video la cantante e la sua band suonano in colori diversi come se fossero immagini animate fra le pagine della custodia di un CD."}
{"id": "4171060", "revid": "108996134", "url": "https://it.wikipedia.org/wiki?curid=4171060", "title": "Vincenzo Luca Pezza", "text": "Era gemello di Giuseppe Antonio Pezza e fratello di Fra Diavolo, colonnello borbonico, con il quale combatt\u00e9 fianco a fianco per la riconquista del Regno di Napoli. Combatt\u00e9 nell'agosto del 1799 nella campagna dell'agosto di quello stesso anno per la riconquista di Roma, con il grado di capitano aggiunto allo Stato Maggiore.\nBiografia.\nGuerra contro i Francesi.\nVincenzo Luca partecip\u00f2, assieme al fratello Fra Diavolo, a numerose campagne militari organizzate contro i francesi; la prima per la riconquista del Regno di Napoli e successivamente per la liberazione di Roma. \nDurante le assenze del fratello, il principe d'Assia Philipstadt, comandante della Piazza di Gaeta, faceva riferimento a Vincenzo. Per\u00f2, quando ricevette dallo stesso Philipstadt l'ordine di effettuare un'incursione ad Itri per scoprire un omicida di Gaeta ed arrestare Mattia Mancini, il Pezza oppose un secco rifiuto perch\u00e9 intendeva, disse, \"\"schivare queste odiosit\u00e0\". Per questa insubordinazione, Vincenzo fu rimproverato in un modo ieratico e declamatorio dal suo superiore, il Philipstadt. \nTuttavia le relazioni tra i due si mantennero sempre amichevoli e Vincenzo mantenne una continua corrispondenza con il Philipstadt, come del resto tutta la famiglia Pezza. Tornato nell'esercito nel 1806, partecip\u00f2, dopo la conquista di Napoli e all'insediamento del nuovo re, Giuseppe Bonaparte, alla guerriglia antifrancese. A met\u00e0 marzo del 1806, durante l'assedio francese di Gaeta, nel corso di una sortita con 200 uomini, mise in fuga un reparto di assedianti, impadronendosi di una mandria di cinquanta vacche che riport\u00f2 alla fortezza, ricevendo un solenne encomio solenne dal comandante Philipstadt. \nVincenzo partecip\u00f2 con il grado di maggiore alla campagna di Calabria, imbarcato sulla \"polacca inglese\", al comando del fratello Michele, insieme ad altre 104 persone, tra cui i due figli di Vincenzo, Domenico Pezza e Francesco Antonio, avuti con Maria Felicia Mancini. Con la \"Legione della vendetta\" partecip\u00f2 all'assalto di Amantea, poi all'occupazione di Carolei e Lago. La squadra navale inglese, che si manteneva vigile sul Tirreno, accoglieva spesso a bordo i Pezza, di cui si elogiavano le azioni e verso i quali si manifestava rispetto, ammirazione e stima, tanto che il generale Smith defin\u00ec Francesco Antonio Pezza \"un bravo e valoroso soldato\"\".\nLa cattura, la salvezza e la vita dopo la guerra.\nDopo lo scontro di San Marco, avvenuto nei pressi di Itri, Vincenzo Pezza il 28 dicembre 1806 venne catturato e imprigionato dai francesi. Riusc\u00ec a fuggire, non sappiamo come, e, dopo la cattura e la morte di Fra Diavolo, si rifugi\u00f2 in Sicilia presso la corte borbonica, che vi si era trasferita, ma fece ritorno ad Itri nel 1814, quando Ferdinando IV si sedette nuovamente sul trono, legittimato dal Congresso di Vienna. \nCon il decreto del 1816, comunicato con lettera di partecipazione allo scontro di San Marco, Vincenzo Pezza venne nominato \"secondo maggiore\" dell'esercito borbonico e direttore generale provvisorio della Real Piazza di Gaeta. Fu anche decorato con la medaglia di bronzo il 9 agosto 1816, una decorazione istituita a favore di coloro che avevano dato \"indubbie prove di fedelt\u00e0 e di attaccamento al trono\"."}
{"id": "4171061", "revid": "154893", "url": "https://it.wikipedia.org/wiki?curid=4171061", "title": "Altopiano di Laceno", "text": ""}
{"id": "4171066", "revid": "228587", "url": "https://it.wikipedia.org/wiki?curid=4171066", "title": "La tonsura", "text": "La tonsura (1970) \u00e8 un romanzo dello scrittore cecoslovacco Bohumil Hrabal. Dal romanzo \u00e8 stato tratto un film, Post\u0159i\u017einy nel 1980.\nOrigine.\nLo stimolo iniziale che mosse Hrabal fu probabilmente la morte della madre, avvenuta nel 1970. Con lei se ne andava una parte di quel mondo - racchiuso nel \"Ciclo di Nymburk\" - di cui l'autore tenta di \"salvare una belt\u00e0 ormai inghiottita dal tempo impietoso\". Oltre all'affettuoso ritratto della madre, Hrabal \u00e8 qui alle prese con uno dei suoi temi preferiti: l'implacabile impulso della modernit\u00e0 che, con la distruzione del passato, inocula in un presente all'apparenza tranquillo, i germi delle nuove tecnologie, che cambiano la vita di tutti. La radio, le lampade elettriche, le auto che sostituiscono i calessi. Tutto si accorcia: le distanze, le gonne e i capelli della protagonista.\nStruttura.\nLa voce narrante \u00e8 quella della madre, rappresentata nei suoi primi anni di matrimonio come una bellissima giovane donna, dai lunghi capelli biondi, che corre in bicicletta per le strade e le piazze della piccola citt\u00e0 sull'Elba. \u00c8 un monologo che l'autore giustifica cos\u00ec: \"Il desiderio mi permette di trasformarmi in giovane donna e, con la torcia dell'immaginazione, di farmi luce nel passato, per renderne presente un certo segmento\".\nTrama.\nAmbientato nella prima met\u00e0 del Novecento, nella piccola citt\u00e0 di Nymburk, narra le vicende della madre e dello zio Pepin, nella fabbrica di birra, amministrata dal patrigno. \"Su un orizzonte grottesco vedo altri orizzonti di minuscole provocazioni e di scandali in miniatura\". Maryska, \"non \u00e8 una moglie decente\", ma una donna selvaggia e indomabile, i cui lunghi capelli di sole sono la gloria della citt\u00e0, dispiegandosi come una bandiera di libert\u00e0 dietro di lei, quando pedala in bicicletta. Suo marito Francin non \u00e8 in grado di domarla come vorrebbe, ma l'ama senza compromessi. Francin che gestisce la birreria per conto dei notabili del paese, aspira soprattutto ad essere 'decente', ma viene continuamente distratto dalle intemperanze della moglie e del fratello Pepin, il quale, capitatogli in casa per qualche giorno, si fermer\u00e0 per sempre. Maryska certamente non si controlla e solo un incidente che la costringe a letto d\u00e0 un po' di sollievo alla famiglia: \"Adesso Francin mi aveva cos\u00ec come desiderava avermi, una donna per bene che sta seduta a casa, una donna della quale sapeva dov'era, dove sarebbe stata il giorno dopo, dove avrebbe desiderato averla sempre, non molto malata, ma quanto basta , una moglie che avrebbe raggiunto zoppicando il fornello, una sedia, il tavolo, ma soprattutto una moglie che fosse un peso, perch\u00e9 il massimo della vita coniugale di Francin lo vedeva nel fatto che io gli ero riconoscente, che al mattino mi preparava la colazione, a mezzogiorno scende al ristorante a prendere il pranzo, ma soprattutto per mostrarmi quanto mi vuole bene, con quanta gioia pu\u00f2 prendersi cura di me, e che in qualche modo cos\u00ec come lui si occupa di me anch'io avrei dovuto occuparmi di lui, era questo il sogno di Francin, che una volta all'anno mi prendesse il mal di gola e l'influenza, che di tanto in tanto avessi una polmonite\". Ma l'ondata del cambiamento non si arresta mai. Neppure dopo che il cane impazzisce perch\u00e9 lei gli ha accorciato la coda con l'accetta e Francin \u00e8 costretto ad abbatterlo. Lo spirito dei tempi deve avere il sopravvento. Anche sulla piet\u00e0 per il povero botolo. Maryska si accorcia la gonna e sar\u00e0 la prima donna del villaggio a mostrare le ginocchia, facendo sbandare i motociclisti e voltare tutta la citt\u00e0: le donne per rabbia, gli uomini per volutt\u00e0. Infine, tagliandosi i capelli, alla maschietta come Jos\u00e9phine Baker, seguendo lo stile dell'epoca nascente, si prende una sonora battuta dal marito che - dopo averla bastonata con la pompa della bici - la riporta in casa e le annuncia: \"Va bene ragazza mia, cominciamo una nuova vita\".\nPersonaggi principali.\nMaryska, la voce narrante: una giovane moglie bella e selvaggia che tiene incatenato il marito, senza farsi sottomettere. Un archetipo moderno della virago slava, che non conosce freno e domina sul mondo maschile, meschino e aggiogato agli obblighi sociali. Che non condivide e di cui non si sente parte.\nFrancin, il marito che - innamorato senza compromessi - \u00e8 costretto ad accettare tutte le sue intemperanze, abbassando la testa di fronte alla pazza vitalit\u00e0 di Maryska. Intimamente convinto della necessit\u00e0 e dalla preziosit\u00e0 delle violenze che subisce, ciononostante desideroso di cambiarla: \"E quando ero in convalescenza e avevo cominciato a camminare, quando cominciavo di nuovo a ridere di cuore e di nuovo la donna non-perbene era tornata a vincere dentro di me, Francin di nuovo si richiudeva in s\u00e9 stesso e di nuovo sognava che ero paralitica e lui mi spingeva sulla sedia a rotelle, che la sera mi leggeva qualche articolo di Narodni politika, o qualche romanzo, per cercare cos\u00ec di superare quel suo complesso causatogli dalla mia rapace salute che amava il caso e l'imprevisto e l'incontro fortuito, mentre Francin amava l'ordine e la regolarit\u00e0, la ripetitivit\u00e0 gli mostrava la via giusta, tutto ci\u00f2 che fosse possibile prevedere e predisporre, tutto ci\u00f2 rappresentava per Francin la vita, il mondo in cui credeva e senza il quale non riusciva a vivere\".\nPepin, il fratello di Francin. Parla a voce alta, racconta storie incredibili dell'esercito, della guerra e di un tempo passato, che sembra uscito dalle fiabe. Pepin \u00e8 lo zio che fu la \u201cmusa\u201d dell'autore e la fonte di ispirazione per i suoi celebri \u201cstramparloni\u201d. Viene citato spesso in altri racconti ed \u00e8 lui stesso fonte di infiniti aneddoti.\nSignificato letterario.\nLo spirito pagano, cui \u00e8 legato anche il titolo del libro \"La tonsura\" viene prima ed \u00e8 pi\u00f9 grande della convivenza borghese, Maryska ci riporta al tempo quando \"la gente credeva nella forza del sangue e delle salive\". Un esempio di questo \u00e8 la scena dopo la macellazione del maiale: Maryska insegue il macellaio e il medico Gruntor\u00e1d e i tre, in preda a un \"fou rire\" cercano vicendevolmente di spalmare la carne sanguinolenta sulla faccia dell'altro. Si tratta di un ritorno a quel dispositivo per cui, gli aspetti cerimoniali della vita quotidiana, come l'uccisione del maiale, diventano in realt\u00e0 una specie di rituale pagano. Gli stessi toni cerimoniali sono messi in scena da Maryska e Francin. Il loro rituale di scoperta dei regali non \u00e8 solo un gioco erotico, ma trasforma un momento normale in un evento unico nel suo genere. Pagine struggenti ma anche scherzose, spesso umoristiche, proprio perch\u00e9 Maryska sa benissimo di ammaliare lui come \"il pitone tigrato quando fissa un fringuello smarrito\". Il gioco procede teso e scoppiettante attraverso varie vicende fino a quella conclusione che segna anche la fine di un'epoca: con le prime radio, in citt\u00e0 arriva il charleston e la gonna corta.\nStoria della pubblicazione e fortuna.\nDopo il 1968, le autorit\u00e0 comuniste proibirono a Hrabal di pubblicare. Fino al 1975 furono stampati solo opuscoli clandestini che passavano di mano in mano a rischio della libert\u00e0 dei lettori e degli autori: i famosi Samizdat. In questo formato vide la luce \"La Tonsura\", nel '74, quattro anni dopo essere stato scritto e tenuto nel cassetto. Finalmente, nel '76 il libro fu pubblicato. Le prime 20.000 copie andarono a ruba e tutte le successive edizioni furono vendute immediatamente. La pubblicazione non fu priva di polemiche: Hrabal aveva dovuto sottostare ad una specie di \"auto da fe'\" che non gli fu mai perdonato dall'ala pi\u00f9 intransigente dei suoi ammiratori. Quando il settimanale Tvorba riport\u00f2 la notizia sconcertante che Hrabal aveva fatto una pubblica dichiarazione a sostegno del governo, sia pure per ottenere la possibilit\u00e0 di pubblicare i suoi libri, vi fu una vera sollevazione da parte di molti intellettuali dissidenti. In questo modo per\u00f2, gli fu concesso di pubblicare diversi scritti che circolavano da tempo in forma clandestina: tra il 1976 e il 1979, lo scrittore pot\u00e9 finalmente dare alle stampe la prima trilogia di memorie: La tonsura, Krasosmutnen\u00ed e Harlekynovy miliony.\nAdattamenti cinematografici.\nLa tonsura (film)- di Ji\u0159\u00ed Menzel, Cecoslovacchia, 1980, b/n, 98' Attori - Magda V\u00e1s\u00e1ryov\u00e1, Ji\u0159\u00ed Schmitzer e Jarom\u00edr Hanzl\u00edk- Soggetto: dal libro omonimo di Bohumil Hrabal. - \"Con La tonsura Hrabal volle presentare un quadro autobiografico intriso di femminile e di sana, scoppiettante paganit\u00e0: quella rappresentata nel film \u00e8 la sua famiglia, Marie/Mary\u0161ka \u00e8 sua madre, Pepin \u00e8 lo zio che fu sua \u201cmusa\u201d e fonte di ispirazione a pi\u00f9 riprese per i suoi celebri \u201cstramparloni\u201d. \u00c8 il film che segna il ritorno sulle scene ufficiali della coppia Hrabal-Menzel dopo alcuni anni di interruzione forzata\"."}
{"id": "4171082", "revid": "287204", "url": "https://it.wikipedia.org/wiki?curid=4171082", "title": "Omnibus Notte", "text": ""}
{"id": "4171089", "revid": "281901", "url": "https://it.wikipedia.org/wiki?curid=4171089", "title": "Tartaruga del Rio delle Amazzoni", "text": ""}
{"id": "4171093", "revid": "46931", "url": "https://it.wikipedia.org/wiki?curid=4171093", "title": "Fei ying gai wak", "text": ""}
{"id": "4171095", "revid": "46931", "url": "https://it.wikipedia.org/wiki?curid=4171095", "title": "Long xiong hu di", "text": ""}
{"id": "4171101", "revid": "729019", "url": "https://it.wikipedia.org/wiki?curid=4171101", "title": "SL-1", "text": "SL-1 \u00e8 stato un reattore nucleare sperimentale dell'esercito degli Stati Uniti situato nei pressi di Idaho Falls. Il 3 gennaio 1961 sub\u00ec una perdita di radiazioni, che caus\u00f2 la morte di tre operai."}
{"id": "4171106", "revid": "1048993", "url": "https://it.wikipedia.org/wiki?curid=4171106", "title": "Gianna Sammarco", "text": "Biografia.\nDopo aver conseguito il diploma in ragioneria si iscrive dal 1944 al 1947 all'Accademia teatrale Luigi Rasi e nel 1948 passa al Centro Universitario Teatrale dove partecipa a una serie di spettacoli al Teatro dell'Affratellamento seguiti da esperienze sulla gestualit\u00e0. Al Teatro Romano di Fiesole recita nell\"'Aulularia\" di Plauto e nell\"'Eunuco\" di Terenzio. Nel 1950 inizia la collaborazione con la Compagnia della sede Rai di Firenze. Successivamente, notata da Cesco Baseggio, \u00e8 scritturata per lo spettacolo \"La bottega dell'antiquario\" di Carlo Goldoni per poi approdare, fino al 1968, alla compagnia Fontani-Cecchi. Nello stesso anno \u00e8 nella Compagnia del Teatro Oriolo.\nNel 1978, per la regia di Mario Ferrero, partecipa alla miniserie televisiva \"La Velia\" dall'omonimo romanzo di Bruno Cicognani.\nDopo la televisione \u00e8 la volta del cinema con la collaborazione con Francesco Nuti, recitando nei film \"Ad ovest di Paperino, Madonna che silenzio c'\u00e8 stasera, Caruso Pascoski (di padre polacco), Donne con le gonne\".\nNel 2004 riceve la \"Maschera d'argento - Premio citt\u00e0 di Lanciano\" per il personaggio di Ernestina in \"La zona tranquilla\" di Emilio Caglieri."}
{"id": "4171109", "revid": "331924", "url": "https://it.wikipedia.org/wiki?curid=4171109", "title": "I ragazzi della storia", "text": ""}
{"id": "4171111", "revid": "281901", "url": "https://it.wikipedia.org/wiki?curid=4171111", "title": "Scophthalmus maximus", "text": ""}
{"id": "4171121", "revid": "729019", "url": "https://it.wikipedia.org/wiki?curid=4171121", "title": "Scophthalmus", "text": "Scophthalmus \u00e8 un genere di pesci ossei appartenenti alla famiglia Scophthalmidae.\nDistribuzione e habitat.\nLe quattro specie del genere sono diffuse nell'Oceano Atlantico settentrionale tranne \"S. maeoticus\" che \u00e8 endemico del mar Nero. \"S. rhombus\" e \"S. maximus\" sono comuni nel mar Mediterraneo.\nVivono esclusivamente su fondi sabbiosi o fangosi, al di sopra dei 100 metri di profondit\u00e0, talvolta anche a meno di un metro.\nTassonomia.\nIl genere \"Psetta\" \u00e8 caduto in sinonimia con \"Scophthalmus\"."}
{"id": "4171122", "revid": "281901", "url": "https://it.wikipedia.org/wiki?curid=4171122", "title": "Psetta", "text": ""}
{"id": "4171125", "revid": "1436676", "url": "https://it.wikipedia.org/wiki?curid=4171125", "title": "Il mio cammino (Gianni Celeste)", "text": "Il mio cammino \u00e8 il secondo album del cantante siciliano Gianni Celeste, cantato in lingua napoletana, pubblicato nel 1986."}
{"id": "4171128", "revid": "1649409", "url": "https://it.wikipedia.org/wiki?curid=4171128", "title": "Jason Kenny", "text": "Carriera.\nKenny comincia a gareggiare nel ciclismo su pista all'et\u00e0 di undici anni, nel 2000, iscrivendosi allo Eastlands Velo Cycling Club di Manchester e partecipando quindi ai programmi per la promozione del ciclismo organizzati dalla British Cycling. Nel 2006 tra gli juniores si aggiudica il titolo mondiale ed europeo nelle specialit\u00e0 della velocit\u00e0, della velocit\u00e0 a squadre e del keirin; nello stesso anno debutta in Coppa del mondo con la Nazionale britannica Elite, aggiudicandosi la prova di velocit\u00e0 a squadre a Mosca.\nNel 2008, all'et\u00e0 di vent'anni, Kenny compie il salto di qualit\u00e0, venendo selezionato al posto di Ross Edgar come elemento del terzetto britannico impegnato nella gara di velocit\u00e0 a squadre ai Giochi olimpici di Pechino. La squadra, completata dai ben pi\u00f9 esperti Chris Hoy e Jamie Staff, stabilisce il record del mondo nelle qualificazioni (42\"950) e si aggiudica poi la medaglia d'oro superando in finale la Francia. Kenny in quei Giochi partecipa anche alla prova della velocit\u00e0: conquister\u00e0 l'argento, battuto in finale da Chris Hoy. Per i risultati conseguiti nel 2009 viene nominato Membro dell'Ordine dell'Impero Britannico.\nNel biennio seguente Kenny ottiene, con il terzetto della velocit\u00e0 a squadre, le prime medaglie in carriera ai campionati del mondo Elite: il trio britannico si classifica infatti secondo nel 2009 a Pruszk\u00f3w (preceduto dalla Francia) e terzo nel 2010 a Ballerup. Sempre nel 2010 Kenny si laurea campione europeo del keirin. Ai campionati del mondo 2011 di Apeldoorn va ancora vicino al titolo iridato, con il terzo posto nella velocit\u00e0 a squadre (in una gara vinta nuovamente dalla Francia) e il secondo in quella individuale, alle spalle del francese Gr\u00e9gory Baug\u00e9. Nel gennaio 2012, per\u00f2, Baug\u00e9 viene squalificato per violazione del regolamento antidoping, e i suoi titoli riassegnati: Kenny diventa cos\u00ec oro nella prova individuale e argento in quella a squadre.\nNell'aprile 2012 Baug\u00e9 e Kenny si ritrovano nuovamente di fronte, nella finale dei campionati del mondo a Melbourne: a prevalere \u00e8 ancora il francese, per il ciclista di Bolton \u00e8 un altro argento (che si somma, in quella rassegna, al bronzo nel keirin). In agosto Kenny partecipa quindi ai Giochi olimpici di Londra, ottenendo due medaglie d'oro. Nella velocit\u00e0 a squadre conquista il successo in squadra con Chris Hoy e Philip Hindes, in quella individuale, in cui viene selezionato al posto del campione in carica Hoy, supera in finale Gr\u00e9gory Baug\u00e9 ottenendo cos\u00ec la rivincita dopo la sconfitta ai campionati del mondo."}
{"id": "4171146", "revid": "599013", "url": "https://it.wikipedia.org/wiki?curid=4171146", "title": "Niklas Jonsson", "text": "Biografia.\nIn Coppa del Mondo ottenne il primo risultato di rilievo il 13 gennaio 1990 a Mosca (10\u00b0), il primo podio l'11 dicembre 1993 a Santa Caterina Valfurva (3\u00b0) e l'unica vittoria il 16 dicembre 2001 a Davos.\nIn carriera prese parte a quattro edizioni dei Giochi olimpici invernali, (5\u00b0 nella 10\u00a0km, 7\u00b0 nella 30\u00a0km, 13\u00b0 nell'inseguimento), (30\u00b0 nella 10\u00a0km, 27\u00b0 nella 50\u00a0km), (25\u00b0 nella 10\u00a0km, 2\u00b0 nella 50\u00a0km, 10\u00b0 nell'inseguimento, 4\u00b0 nella staffetta) e (36\u00b0 nella 30\u00a0km, 28\u00b0 nell'inseguimento, 13\u00b0 nella staffetta), e a quattro dei Campionati mondiali (4\u00b0 nella staffetta a Thunder Bay 1995 e nella 50\u00a0km a Ramsau am Dachstein 1999 i migliori risultati)."}
{"id": "4171147", "revid": "298229", "url": "https://it.wikipedia.org/wiki?curid=4171147", "title": "Campionati del mondo allievi di atletica leggera 2013", "text": "I campionati del mondo allievi di atletica leggera 2013 (formalmente \"8th IAAF World Youth Championships\") si sono svolti a Donec'k, in Ucraina, dal 10 al 14 luglio 2013.Le gare dell'ottava edizione della manifestazione sportiva organizzata ogni due anni dalla Federazione Internazionale di atletica leggera e dedicata alla categoria allievi hanno avuto luogo presso l'RSC Olimpiyskyi Stadium, mentre come campo d'allenamento \u00e8 stata predisposta la \"Kirovets Arena\", ricostruita per l'occasione.\nDurante questa edizione sono stati battuti 3 record del mondo di categoria (nei 2000 metri siepi maschili, nella staffetta svedese maschile e nei 100 metri ostacoli femminili) e ben 10 record dei campionati (3 maschili e 7 femminili).\nCriteri di partecipazione.\nLa partecipazione era riservata ad atleti di et\u00e0 comprese tra i 16 e i 17 anni al 31 dicembre 2013 \u2013 cio\u00e8 nati negli anni 1996 o 1997\u00a0\u2013e che avessero stabilito una prestazione di minimo nella propria specialit\u00e0, secondo criteri precedentemente fissati dalla Federazione Internazionale e riassunti nella successiva tabella."}
{"id": "4171153", "revid": "287204", "url": "https://it.wikipedia.org/wiki?curid=4171153", "title": "Ethelind Terry", "text": "Biografia.\nNata a Filadelfia nel 1899, divent\u00f2 una stella della scena di Broadway. Fu la protagonista di uno dei pi\u00f9 celebri spettacoli degli anni venti, il musical \"Rio Rita\" prodotto da Florenz Ziegfeld.\nFu protagonista anche di \"Lord Byron of Broadway\", un film che, nelle intenzioni della casa produttrice, avrebbe dovuto essere interpretato da William Haines e da Bessie Love. La MGM, rendendosi conto degli scarsi mezzi vocali dei due attori, li sostitu\u00ec con Charles Kaley e con Ethelind Terry, reduce dal successo di \"Rio Rita\". Il risultato non fu esaltante e il film fu un mezzo fiasco, rovinando praticamente la carriera dell'attrice. La sua seconda (e ultima) apparizione sullo schermo, fu nel 1937 in un western di serie B dove Ethelind Terry fu relegata a un ruolo che non la vede neanche accreditata.\nMatrimoni.\nEthelind Terry si spos\u00f2 due volte. Il primo matrimonio fu, nel 1928, con il produttore Benedict Bogeaus da cui Terry divorzi\u00f2 nel 1931.\nLasciato un milionario con cui aveva avuto una relazione per undici anni, Terry se ne scapp\u00f2 a Las Vegas con l'attore Dick Purcell (che in seguito sarebbe stato protagonista del serial \"Captain America\"). I due si sposarono il 3 marzo del 1942, solo per divorziare appena tre mesi dopo, il 26 agosto 1942."}
{"id": "4171159", "revid": "974994", "url": "https://it.wikipedia.org/wiki?curid=4171159", "title": "Miniere di Gares", "text": "Le miniere di Gares furono un modesto complesso minerario in attivit\u00e0 dal 1450 al 1748, dal quale venivano estratti principalmente minerali di rame e ferro. \nGeografia.\nNell'area compresa tra l'alta Valle di Gares e la Valle di San Lucano si ritrovano rocce in cui in tempi geologici si depositarono solfuri di ferro e di rame. Questi minerali, presenti in modeste proporzioni, furono tuttavia in passato oggetto di interesse estrattivo. \nGli scavi minerari furono realizzati poco sotto la Casera Cesurette, sulle pendici del Sass Negher, un massiccio di roccia vulcanica ben visibile dal centro abitato.\nStoria.\nFurono di fondamentale importanza per l'economia del paese di Canale, in quanto favorirono la sua economia e resero possibile l'edificazione della chiesa della frazione nuova di Gares. Erano di propriet\u00e0 della famiglia Remondini di Bassano del Grappa.\nLe miniere antiche.\nLe miniere consistevano in due gallerie principali. Una galleria misura uno sviluppo di 60 metri e l'altra 25 metri. Anche se probabilmente vi erano altre gallerie che non sono ancora state accertate.\nIn fondo alla galleria pi\u00f9 profonda sono presenti antichi ponteggi in legno risalenti all'ultimo periodo estrattivo, che quindi risultano avere almeno circa 250 anni. La roccia nella quale sono scavate le gallerie \u00e8 assai solida e compatta, e non si notano segni di cedimento o parti friabili. \nLe miniere oggi.\nAl giorno d'oggi le miniere di Gares sono in uno stato di completo abbandono. Le entrate delle gallerie principali sono state sbarrate per non far entrare degli inesperti avventurieri. \nLa galleria mineraria localizzata a quota 1880, sul versante occidentale del Sass Negher, presso Malga Valbona, \u00e8 stata esplorata da esperti nell'estate del 2010."}
{"id": "4171160", "revid": "74801", "url": "https://it.wikipedia.org/wiki?curid=4171160", "title": "Norbert Brodine", "text": "Ha lavorato in pi\u00f9 di 100 film durante la sua carriera; si ritir\u00f2 nel 1955 e il suo ultimo lavoro fu un episodio della serie tv \"Simpatiche canaglie\".\nLe opere di Brodine includono il ricercato film perso \"A Blind Bargain\" (1922) con Lon Chaney, \"This Thing Called Love\" (1929), \"Bacio Mortale (The Death Kiss)\" (1932), \"Counsellor at Law\" (1933), \"The House on 92nd Street\" (1945), \"Il bandito senza nome (Somewhere in the Night)\" (1946), \"Boomerang - L'arma che uccide (Boomerang)\" e \"Il bacio della morte (Kiss of death)\" (entrambi del 1947), \"I corsari della strada (Thieves' Highway)\" (1949), \"Rommel, la volpe del deserto (The Desert Fox: The Story of Rommel)\" (1951) e \"Operazione Cicero (5 Fingers)\" (1952).\nBiografia.\nBrodine inizi\u00f2 la sua carriera lavorando in un negozio di cineprese e consolid\u00f2 quell'esperienza nel corpo delle trasmissioni, durante la Seconda guerra mondiale. Dopo gli studi alla Columbia University, cominci\u00f2 a lavorare come fotografo a Hollywood prima di passare al cinema nel 1919, inizialmente, nel 1937, in esclusiva per gli studi Hal Roach e quindi, nel 1943, per la 20th Century Fox.\nFece diversi film con Stanlio e Ollio sia con Roach che con la Fox, come \"Scegliete una stella (Pick a Star)\" (1937), \"Avventura a Vallechiara (Swiss Miss)\" (1938), \"Maestri di ballo (The Dancing Masters)\" (1943), e \"I Toreador (The Bullfighters)\" del 1945.\nFece buon uso delle sue ottime capacit\u00e0 sulle riprese esterne in occasione di semi-documentari girati in ambientazioni da film, come nel caso de \"Il bacio della morte\". Ritorn\u00f2 poi a lavorare per gli Hal Roach Studios per poi terminare la sua carriera negli anni '50."}
{"id": "4171166", "revid": "729019", "url": "https://it.wikipedia.org/wiki?curid=4171166", "title": "Edoardo Scala", "text": "Biografia.\nEdoardo Emanuele Giambattista Scala nasce in Vico Criscione al numero 47 da Giuseppe Scala, professore presso la scuola tecnica, e Luigina Enrico.\nSi sposa due volte, una nel 1910 con Casini a Modica e nel 1933 con Anna Santangelo a Palermo.\nGenerale di brigata dal 1\u00ba gennaio 1937 e di divisione dal 19 luglio 1939, sar\u00e0 direttore della Rivista di Fanteria dal 20 settembre 1934 al 1\u00ba luglio 1937.\nIl 30 aprile 1939 assunse il comando della Divisione di Fanteria \"Legnano\" basata a Milano.\nDurante la Seconda guerra mondiale fu comandante della 58\u00aa Divisione di Fanteria \"Legnano\", basata al Forte di Fenestrelle, nel 1940. In qualit\u00e0 di riserva d'armata, partecip\u00f2 ai combattimenti della Battaglia delle Alpi Occidentali.\nIl 31 dicembre 1940, durante il trasferimento della sua divisione in Albania, viene colto da infarto, ricoverato presso l'ospedale di Bari e sostituito dal generale Vittorio Ruggero.\nRientrer\u00e0 in servizio, ma di fatto verr\u00e0 posto in congedo il 30 aprile 1941 ed in congedo assoluto il 10 giugno 1957.\nEdoardo Scala affianc\u00f2 costantemente agli impegni della vita militare le proprie attivit\u00e0 di storico militare. Oltre ad un'intensa attivit\u00e0 pubblicistica, fu protagonista in numerose conferenze e svolse attivit\u00e0 di docenza in storia militare presso l'Accademia militare di Modena (1908-1915), presso quella di Applicazione di Fanteria di Parma (1920-1923), quella di Guerra di Civitavecchia (1925-1929) e nelle Universit\u00e0 di Torino, Milano e Roma.\nNel 1948 ricevette dallo Stato Maggiore dell'Esercito l'incarico di allestire il Museo storico della Fanteria a Roma, istituzione che andasse a raccogliere i diversi cimeli che fino a quel momento avevano trovato collocazione in una serie di sacrari sparsi sul territorio nazionale. Tra il 1951 ed il 1955 \u00e8 stato presidente dell'Associazione Nazionale del Fante, sezione di Roma. Nel 1956 fu eletto, insieme al collega Amilcare Farina alla carica di vicepresidente della Federazione Nazionale Combattenti della Repubblica Sociale Italiana."}
{"id": "4171172", "revid": "729019", "url": "https://it.wikipedia.org/wiki?curid=4171172", "title": "Aeroporto di Gaza-Katif", "text": "L'Aeroporto di Gaza-Katif , precedentemente noto con il nome ebraico di \"Aeroporto di Gush Katif\" dal nome del vicino insediamento israeliano di Gush Katif (demolito nel 2005), \u00e8 un piccolo aeroporto palestinese situato a 2\u00a0km a nord della citt\u00e0 di Khan Yunis nella Striscia di Gaza.\nStoria.\nL'aeroporto, mantenuto in buone condizioni dagli israeliani fino al 2004, non ha nessun traffico per via del blocco imposto da Israele sui cieli palestinesi. Nel 2005 gli israeliani prima di abbandonare l'aeroporto demolirono l'unico edificio presente che si trovava vicino al piazzale di sosta. Accanto all'aeroporto sorge il campo per rifugiati di Khan Yunis gestito della UNRWA.\nStruttura.\nL'aeroporto \u00e8 dotata di una pista con superficie in asfalto lunga 900 m e larga 24 m con orientamento 13/31. Sulla testata 13 \u00e8 stato realizzato un anello per inversioni collegato ad un piccolo piazzale per la sosta ma vista la natura del terreno circostante gran parte delle opere \u00e8 ricoperta dalla sabbia."}
{"id": "4171175", "revid": "646926", "url": "https://it.wikipedia.org/wiki?curid=4171175", "title": "TG LA7 Sport", "text": ""}
{"id": "4171178", "revid": "52080449", "url": "https://it.wikipedia.org/wiki?curid=4171178", "title": "Maree", "text": ""}
{"id": "4171180", "revid": "933835", "url": "https://it.wikipedia.org/wiki?curid=4171180", "title": "Ludwig", "text": ""}
{"id": "4171186", "revid": "154893", "url": "https://it.wikipedia.org/wiki?curid=4171186", "title": "Altopiano della Cirenaica", "text": ""}
{"id": "4171188", "revid": "1504506", "url": "https://it.wikipedia.org/wiki?curid=4171188", "title": "Marchesi di Monferrato", "text": ""}
{"id": "4171191", "revid": "88740", "url": "https://it.wikipedia.org/wiki?curid=4171191", "title": "Mol\u00e8", "text": ""}
{"id": "4171194", "revid": "773636", "url": "https://it.wikipedia.org/wiki?curid=4171194", "title": "Petrovna", "text": ""}
{"id": "4171197", "revid": "84184", "url": "https://it.wikipedia.org/wiki?curid=4171197", "title": "Maffio Mafii", "text": ""}
{"id": "4171198", "revid": "84184", "url": "https://it.wikipedia.org/wiki?curid=4171198", "title": "Maffio Maffi", "text": ""}
{"id": "4171204", "revid": "783688", "url": "https://it.wikipedia.org/wiki?curid=4171204", "title": "Tecnam P96", "text": ""}
{"id": "4171206", "revid": "69794", "url": "https://it.wikipedia.org/wiki?curid=4171206", "title": "Niccol\u00f2 Cazzolato", "text": ""}
{"id": "4171214", "revid": "834", "url": "https://it.wikipedia.org/wiki?curid=4171214", "title": "Giacomo Tebaldi", "text": "Biografia.\nNato da nobile famiglia romana, da Marco e Ventura Tebaldi, studi\u00f2 diritto civile e fu governatore di Spoleto e pi\u00f9 tardi di Perugia. Suo fratello Simone era il medico personale del Papa.\nNominato vescovo di Montefeltro il 5 giugno 1450, fu promosso alla sede metropolitana di Napoli il 3 agosto 1458; ma dette le dimissioni nel novembre successivo.\nFu creato cardinale papa Callisto III nel concistoro del 17 dicembre 1456 e ricevette il titolo cardinalizio di Sant'Anastasia il 24 gennaio successivo.\nEletto camerlengo del collegio dei cardinali per l'anno 1458, ha partecipato al conclave del 1458, che elesse papa Pio II e al conclave del 1464, che elesse papa Paolo II.\n\u00c8 morto a Roma il 4 settembre 1466 ed \u00e8 stato sepolto nella basilica di Santa Maria sopra Minerva."}
{"id": "4171216", "revid": "688552", "url": "https://it.wikipedia.org/wiki?curid=4171216", "title": "Marwan Mohsen", "text": "Caratteristiche tecniche.\nTerminale offensivo della manovra d'attacco, possente fisicamente ed efficace nel gioco aereo. In grado di fare reparto da solo, risulta inoltre prezioso nella costruzione della manovra grazie alla sua attitudine nel gioco di sponda e nella protezione del pallone, favorendo cos\u00ec l'inserimento dei compagni dalle retrovie.\nCarriera.\nClub.\nIl 10 luglio 2014 lascia il Petrojet dopo cinque stagioni, accasandosi per tre anni al Gil Vicente, in Portogallo. Esordisce nella massima serie portoghese il 27 gennaio 2013 contro il Vit\u00f3ria Set\u00fabal. Poco impiegato dal tecnico Jos\u00e9 Mota, terminer\u00e0 l'annata - conclusasi con la retrocessione in seconda serie - con 26 presenze complessive (di cui solo 11 da titolare), segnando 2 reti, entrambe in Coppa di Portogallo.\nIl 15 luglio 2015 torna in Egitto a parametro zero, firmando un triennale con l'Ismaily. Il 21 luglio 2016 passa all'Al-Ahly, firmando un contratto valido per cinque stagioni.\nNel 2020 contribuisce ad uno storico \"treble\", vincendo campionato, coppa nazionale e la CAF Champions League.\nNazionale.\nEsordisce con i \"Faraoni\" il 3 settembre 2011 contro la Sierra Leone (partita persa 2-1) da titolare, incontro valido per le qualificazioni alla Coppa d'Africa 2012, segnando la rete del momentaneo pareggio egiziano. Lascia poi il terreno di gioco al 30' della ripresa al posto di Omar Gaber.\nNel 2012 prende parte alle Olimpiadi di Londra con la selezione olimpica. Il 4 gennaio 2017 il CT H\u00e9ctor C\u00faper lo inserisce nella lista dei 23 convocati che prenderanno parte alla Coppa d'Africa 2017 per sopperire all'assenza di Basem Morsi, escluso per motivi di natura disciplinare. Complici le pessime condizioni del terreno di gioco, durante la sfida con il Marocco si infortuna gravemente il legamento crociato anteriore del ginocchio destro, subendo uno stop di sei mesi.\nIl 4 giugno 2018 viene incluso nella lista dei 23 convocati per il . Prende parte da titolare ai tre incontri della fase a gironi, al termine della quale l'Egitto viene l'eliminato dalla competizione. L'11 giugno 2019 viene incluso dal CT Javier Aguirre nella lista dei 23 convocati per la Coppa d'Africa 2019.\nStatistiche.\nPresenze e reti nei club.\n\"Statistiche aggiornate al 3 aprile 2021.\""}
{"id": "4171218", "revid": "52081417", "url": "https://it.wikipedia.org/wiki?curid=4171218", "title": "Handicappato", "text": ""}
{"id": "4171223", "revid": "1543377", "url": "https://it.wikipedia.org/wiki?curid=4171223", "title": "Giovanni Castiglione (1420-1460)", "text": "Biografia.\nNacque a Milano da una nobile famiglia, figlio di Maffiolo Castiglione e di Angela Lampugnani.\nIl 2 settembre 1444 fu nominato vescovo di Coutances. Il 3 ottobre 1453 fu trasferito alla sede di Pavia.\nFu legato papale in Inghilterra ed in Germania per promuovere la crociata contro i Turchi.\nFu creato cardinale presbitero da papa Callisto III nel concistoro del 17 dicembre 1456 e il 9 marzo 1457 ricevette il titolo cardinalizio di San Clemente.\nPartecip\u00f2 al conclave del 1458, che elesse papa Pio II.\nLegato \"a latere\" nella Marca anconitana, fu abate commendatario del monastero di Sant'Abbondio di Como nel 1458.\nMor\u00ec a Macerata il 14 aprile 1460 e fu sepolto nella tomba di famiglia a Milano.\nSuccessione apostolica.\nLa successione apostolica \u00e8:"}
{"id": "4171224", "revid": "153137", "url": "https://it.wikipedia.org/wiki?curid=4171224", "title": "Top 14 2012-2013", "text": ""}
{"id": "4171226", "revid": "18379", "url": "https://it.wikipedia.org/wiki?curid=4171226", "title": "Juan de Mella", "text": "Biografia.\nNacque a Zamora in Spagna, figlio di Fernando de Mella e Catalina de Alfonso.\nFrequent\u00f2 l'universit\u00e0 di Salamanca laureandosi in teologia e diritto canonico, materia che insegn\u00f2 nella medesima universit\u00e0.\nIl 12 aprile 1434 fu nominato vescovo di Le\u00f3n per sostituire il vescovo Alfonso de Cusanca trasferito a Osma; questi tuttavia rifiut\u00f2 il trasferimento nella nuova sede, per cui la nomina di de Mella non ebbe effetto. Alla morte di Cusanca, fu nuovamente nominato a Le\u00f3n, il 26 agosto 1437. Venne trasferito alla sede di Zamora il 6 aprile 1440.\nPartecip\u00f2 al concilio di Firenze e fu membro della commissione che redasse la \"Laetentur coeli\", bolla di unione delle chiese latine e greche, che venne proclamata nel duomo di Firenze il 6 luglio 1439.\nFu creato cardinale presbitero da papa Callisto III nel concistoro del 17 dicembre 1456 con il titolo cardinalizio di Santa Prisca.\nPartecip\u00f2 al conclave del 1458, che elesse papa Pio II e al conclave del 1464, che elesse papa Paolo II. Il 20 maggio 1465 fu trasferito alla sede di Sig\u00fcenza occupandola fino alla sua morte.\nMor\u00ec a Roma, vittima della peste, il 12 ottobre 1467. Venne sepolto nella chiesa di San Giacomo degli Spagnoli; successivamente le sue ceneri furono trasferite nella chiesa di Santa Maria in Monserrato degli Spagnoli."}
{"id": "4171228", "revid": "986213", "url": "https://it.wikipedia.org/wiki?curid=4171228", "title": "Luis Juan de Mil\u00e1", "text": "Biografia.\nNacque a J\u00e1tiva, vicino a Valencia in Spagna, figlio di Joan de Mil\u00e0 e Catalina de Borja y Mart\u00ec, sorella di papa Callisto III. Fu cugino di Rodrigo Borgia, divenuto nel 1492 Papa col nome di Alessandro VI.\nFrequent\u00f2 per qualche tempo l'universit\u00e0 di Bologna per studiare diritto canonico. Canonico del capitolo della chiesa collegiata di J\u00e1tiva e prevosto di Valencia, ebbe un figlio illegittimo, Jaime de Mil\u00e0 y de Borja, che riconobbe.\nNominato vescovo di Segorbe e Albarrac\u00edn il 29 gennaio 1453, divenne governatore di Bologna il 13 luglio 1455.\nFu creato cardinale in segreto dallo zio, papa Callisto III, il 20 febbraio 1456 e pubblicato nel concistoro del 17 settembre 1456 con il titolo cardinalizio dei Santi Quattro Coronati.\nTra tutti i conclavi a cui avrebbe potuto partecipare nella sua lunga vita (sette conclavi), partecip\u00f2 solo a quello del 1458, che elesse papa Pio II.\nIl 7 ottobre 1459 fu trasferito alla sede di L\u00e9rida, da cui si dimise poco prima della morte. Il suo successore \u00e8 stato nominato il 9 dicembre 1510.\nRicevette in commenda i monasteri di San Vicente nella diocesi di L\u00e9rida e di Saint-Benigne di Digione. Divenne cardinale protopresbitero nel mese di giugno 1483.\nMor\u00ec a B\u00e8lgida nel 1508 o 1510 (secondo Eubel) o, secondo il \"Diccionario de historia eclesi\u00e1stica de Espa\u00f1a\", il 10 settembre 1507, e fu sepolto dapprima nella chiesa di B\u00e9lgida e dopo il 1574 nel convento domenicano di Santa Ana presso L\u00e9rida, che aveva finanziato.\nSuccessione apostolica.\nLa successione apostolica \u00e8:"}
{"id": "4171229", "revid": "1543377", "url": "https://it.wikipedia.org/wiki?curid=4171229", "title": "Richard Olivier de Longueil", "text": "Biografia.\nNacque nel castello di Jonques, diocesi di Lisieux, in Francia, da una nobile famiglia di Normandia, figlio di Guillaume III de Longueil e Catherine de Bourguenole.\nConsacrato vescovo il 28 settembre 1453, fu nominato vescovo di Coutances il 3 ottobre 1453; occup\u00f2 la sede fino alla morte. Assieme all'arcivescovo di Rouen e al vescovo di Parigi fu membro della pontificia commissione nominata da papa Callisto III l'11 giugno 1455 per la revisione del processo di Giovanna d'Arco.\nFu creato cardinale presbitero da papa Callisto III nel concistoro del 17 dicembre 1456. Il 16 marzo 1462 ricevette il titolo cardinalizio di Sant'Eusebio. Il 17 agosto 1470, due giorni prima della morte, opt\u00f2 per il titolo cardinalizio vescovile di Porto e Santa Rufina.\nPartecip\u00f2 al conclave del 1464, che elesse papa Paolo II.\nMor\u00ec a Sutri il 19 agosto 1470 e fu sepolto nella basilica di San Pietro in Vaticano. Oggi i suoi resti si trovano nelle grotte vaticane."}
{"id": "4171231", "revid": "69794", "url": "https://it.wikipedia.org/wiki?curid=4171231", "title": "Corse a pelo", "text": ""}
{"id": "4171234", "revid": "1543377", "url": "https://it.wikipedia.org/wiki?curid=4171234", "title": "Rinaldo Piscicello", "text": "Biografia.\nNato da una nobile famiglia napoletana, da Nicola Piscicello e Maria d'Alagni, fu prebendario e canonico del capitolo della cattedrale di Napoli, vicario generale dell'arcidiocesi napoletana e protonotario apostolico.\nVenne nominato arcivescovo di Napoli il 12 maggio 1451. Ricostru\u00ec la cattedrale della citt\u00e0, che era stata danneggiata dal terremoto del dicembre 1456. Fu anche abate commendatario dell'abbazia di San Pietro all'Altare.\nFu creato cardinale papa Callisto III nel concistoro del 17 dicembre 1456 e ricevette il titolo cardinalizio di Santa Cecilia il 21 marzo successivo.\nMor\u00ec a Roma il 4 luglio 1457 \u00abper incuria dei medici\u00bb come scrisse in una lettera il cardinale Enea Silvio Piccolomini; l'anno successivo le sue spoglie furono trasferite a Napoli ed inumate nella cattedrale cittadina."}
{"id": "4171241", "revid": "760041", "url": "https://it.wikipedia.org/wiki?curid=4171241", "title": "Padre Ildefonso", "text": ""}
{"id": "4171242", "revid": "729019", "url": "https://it.wikipedia.org/wiki?curid=4171242", "title": "Sandy Patrone", "text": "Carriera.\nClub.\nDebutta in serie A1 nel 2001, a pochi giorni dal compimento del diciottesimo anno di et\u00e0, con la maglia del Caserta. L'anno successivo scende di categoria, giocando in A2 nel Riccione, per poi passare definitivamente al Rimini, squadra con la quale vincer\u00e0 lo scudetto 2006, dimostrandosi uno dei migliori lanciatori dell'intera Italian Baseball League (IBL).\nNel giugno 2014, periodo in cui non poteva scendere in campo poich\u00e9 stava curando uno stiramento muscolare, \u00e8 stato squalificato per due anni a seguito di un controllo antidoping effettuato a Brno durante l'European Champions Cup 2014.\nNazionale.\nHa fatto la prima apparizione con la maglia della Nazionale di baseball dell'Italia al torneo di Qualificazione olimpica del 2003 in Olanda. Ha successivamente disputato tre Mondiali (2003, 2007, 2009) e due Europei (2005 e 2007).\nAl termine della stagione 2012, ha al suo attivo 25 presenze nella nazionale italiana."}
{"id": "4171243", "revid": "760041", "url": "https://it.wikipedia.org/wiki?curid=4171243", "title": "Elio Desi", "text": ""}
{"id": "4171244", "revid": "986213", "url": "https://it.wikipedia.org/wiki?curid=4171244", "title": "Francis Scott, II duca di Buccleuch", "text": "Biografia.\nFrancis era figlio di sir James Scott, conte di Dalkeith (figlio a sua volta di James Scott, I duca di Monmouth e di Anne Scott, I duchessa di Buccleuch) e di lady Henrietta Hyde, figlia di Laurence Hyde, I conte di Rochester. Egli venne battezzato il 20 gennaio 1694 nella chiesa di St James a Piccadilly.\nLa carriera.\nEgli mantenne l'incarico di Gran Maestro della Gran loggia d'Inghilterra dal 1723 e fu membro della Royal Society dal 12 marzo di quello stesso anno. Egli fu inoltre presidenze della Spalding Gentlemen's Society. Il 2 febbraio 1725 venne investito dell'ordine del Cardo.\nEgli succedette ai titoli di sua nonna il 6 febbraio 1731. Il 18 aprile 1745 Francis Scott venne onorato con una laurea \"honoris causam\" in diritto civile da parte dell'Universit\u00e0 di Oxford.\nEgli visse a Hall Place presso Hurley nel Berkshire. Alla sua morte gli succedette suo nipote, Henry, figlio di suo figlio Francis, conte di Dalkeith. Venne sepolto il 26 aprile 1751 presso la cappella del College di Eton.\nMatrimonio e figli.\nSpos\u00f2, il 5 aprile 1720, Lady Jane Douglas (24 maggio 1701-31 agosto 1729), figlia di James Douglas, II duca di Queensberry e Mary Boyle. Ebbero un figlio:"}
{"id": "4171246", "revid": "599013", "url": "https://it.wikipedia.org/wiki?curid=4171246", "title": "Arno Zerbe", "text": ""}
{"id": "4171254", "revid": "599013", "url": "https://it.wikipedia.org/wiki?curid=4171254", "title": "Jo Bergsvand", "text": "Carriera.\nClub.\nBergsvand pass\u00f2 dal Kjels\u00e5s al V\u00e5lerengen nel 1983. Nello stesso anno, la squadra vinse il campionato. Nel 1988, pass\u00f2 al Lyn Oslo, per cui gioc\u00f2 9 partite e realizz\u00f2 2 reti. Esord\u00ec in squadra il 30 aprile, nel successo per 2-3 sul campo del Kvik Halden. Il 19 giugno arriv\u00f2 la prima rete, nella vittoria per 0-2 in casa del Dr\u00f8bak/Frogn. Nel 1989, fu ingaggiato dal Frigg, mentre nel 1990 torn\u00f2 al V\u00e5lerengen.\nNazionale.\nBergsvand disput\u00f2 una partita per la ."}
{"id": "4171257", "revid": "2210568", "url": "https://it.wikipedia.org/wiki?curid=4171257", "title": "Anne Scott, I duchessa di Buccleuch", "text": "Biografia.\nAnne era figlia di Francis Scott, II conte di Buccleuch e nel 1661 venne chiamata a succedere ai titoli di sua sorella come IV contessa di Buccleuch, V baronessa Scott di Buccleuch e V baronessa Scott di Whitchester e Eskdaill. Il 20 aprile 1663 spos\u00f2 James Scott, I duca di Monmouth (figlio illegittimo di Carlo II d'Inghilterra e della sua amante, Lucy Walter) e lei e suo marito vennero creati duca e duchessa di Buccleuch.\nQuando suo marito venne decapitato nel 1685 a seguito del fallimento della Ribellione Monmouth nella quale egli tent\u00f2 di ottenere con la forza la successione al trono inglese, la duchessa si rispos\u00f2 con Charles Cornwallis, III barone Cornwallis il 6 maggio 1688, ma la coppia non ebbe figli. Anne mor\u00ec nel 1732 all'et\u00e0 di 80 anni ed i suoi titoli passarono a suo nipote, Francis.\nMatrimonio e figli.\nAnne e James ebbero i seguenti figli:"}
{"id": "4171260", "revid": "76963", "url": "https://it.wikipedia.org/wiki?curid=4171260", "title": "Pierre Grimblat", "text": "Biografia.\nNotato da Boris Vian e Raymond Queneau, entr\u00f2 nella Radiodiffusion-T\u00e9l\u00e9vision Fran\u00e7aise verso la fine degli anni quaranta e nel 1948 scrisse e produsse \"Monsieur Gershwin, s'il vous plait\", opera destinata prima alla radio e successivamente alla televisione; protagonista \u00e8 Michel Legrand nel ruolo di George Gershwin.\nNonostante le proposte dalla NBC, Grimblat rimase a Parigi con la RTF.\nNel 1969 fond\u00f2 la Hamster Films, casa di produzione cinematografica, televisiva e di spot pubblicitari.\nIn meno di trent'anni, dal 1969 al 1997, la Hamster Films avrebbe partecipato a pi\u00f9 di 500 produzioni e il gruppo della ABC sarerebbe diventato il maggiore azionista della stessa casa di produzione."}
{"id": "4171267", "revid": "599013", "url": "https://it.wikipedia.org/wiki?curid=4171267", "title": "Bernd Wunderlich", "text": ""}
{"id": "4171269", "revid": "729019", "url": "https://it.wikipedia.org/wiki?curid=4171269", "title": "Utah Grizzlies (1995-2005)", "text": "Gli Utah Grizzlies sono stati una squadra di hockey su ghiaccio che ha militato nella International Hockey League e nella American Hockey League. La loro sede \u00e8 stata Salt Lake City, capitale dello Utah, presso l'E Center.\nStoria.\nNel 1994 nacquero i Denver Grizzlies, capaci all'esordio in International Hockey League di vincere il titolo della Turner Cup. L'anno successivo la franchigia della NHL dei Quebec Nordiques annunci\u00f2 il trasferimento a Denver dove diventarono i Colorado Avalanche. Per questo motivo i Grizzlies si spostarono dal Colorado e si trasferirono a Salt Lake City. I primi incontri casalinghi furono giocati nel Delta Center (noto come EnergySolutions Arena), fino all'ultimazione dei lavori dell'E Center.\nDopo il trasferimento gli Utah Grizzlies furono capaci di bissare il successo nei playoff della IHL, sconfiggendo in finale per 4-0 gli Orlando Solar Bears. L'ultimo incontro giocato al Delta Center vide 17.381 spettatori, il record nazionale per una partita di serie minore professionistica.\nDopo alcune stagioni difficili in American Hockey League lega nella quale erano confluiti nel 2001 dopo la chiusura della IHL, la franchigia chiuse le attivit\u00e0 nel 2005 in attesa di formare una nuova franchigia in AHL. Nel maggio del 2006 il proprietario dei Cleveland Cavaliers Dan Gilbert acquist\u00f2 la squadra per sostituire i partenti Cleveland Barons. Il 25 gennaio 2007 fu annunciata ufficialmente la nascita dei Lake Erie Monsters, attivi a partire dalla stagione 2007-2008.\nAffiliazioni.\nNel corso della loro storia gli Utah Grizzlies sono stati affiliati alle seguenti franchigie della National Hockey League:"}
{"id": "4171272", "revid": "263989", "url": "https://it.wikipedia.org/wiki?curid=4171272", "title": "Denver Grizzlies", "text": ""}
{"id": "4171284", "revid": "1315817", "url": "https://it.wikipedia.org/wiki?curid=4171284", "title": "Pietro Aureolo", "text": "Biografia.\nLe notizie sulla sua vita sono incerte ma sembra che nel 1304 circa Aureolo studiasse teologia a Parigi, dove avrebbe incontrato Duns Scoto. Entrato nell'ordine francescano, insegn\u00f2 a Bologna e a Tolosa. Papa Giovanni XXII conobbe ed apprezz\u00f2 le opere di Aureolo tanto da scrivere il 4 luglio 1318 una lettera al Cancelliere di Parigi nella quale chiedeva che gli fosse concesso il dottorato. Nello stesso anno infatti fu eletto maestro reggente in teologia dell'ordine francescano di Parigi. Tenne lezioni dal 1320 al 1321 sui testi biblici e nel 1321 fu nominato dal papa arcivescovo di Aix. Mor\u00ec poco dopo il 22 gennaio del 1322.\nPensiero.\nLa conoscenza.\nNell'ambito della corrente occamista francescana Aureolo esprime la necessit\u00e0 di una fondazione rigorosa della conoscenza sulla base del pensiero scientifico aristotelico purificandola da qualsiasi contaminazione platonica e metafisica. Fondando una specie di concettualismo Aureolo afferma l'inconsistenza dell'universale che pur presente nell'intelletto non corrisponde a nessuna realt\u00e0 poich\u00e9 questa \u00e8 costituita esclusivamente di individui e quindi non vi \u00e8 nessuna differenza tra l'essenza e l'esistenza.\nLa conoscenza pu\u00f2 prescindere dall'universale e basarsi invece sulla specie tramite la quale il soggetto dal complesso dei particolari \u00e8 in grado di cogliere la generalit\u00e0 che li accomuna nella forma cos\u00ec che la specie fa da mediatrice tra l'oggetto e l'intelletto che elabora universali \"intenzionali\" alla realt\u00e0 esterna. Quando cio\u00e8 la res, l'oggetto sensibile diviene conoscitivo assume la forma di esistenza concettuale di \"esse apparens\", di essere apparente di natura intenzionale.\nI futuri contingenti.\nLa questione dei \"futuri contingenti\" poneva il problema teologico riguardo alla previsione degli eventi futuri: Dio, nella sua prescienza, prevedendo gli eventi futuri, determina il loro necessario verificarsi, e in questa caso la volont\u00e0 di Dio ne risulta necessitata, o gli eventi futuri restano contingenti, cio\u00e8 non necessariamente si verificano? Si rispondeva che l'uomo non sa se le proprie previsioni del futuro siano vere o false e dunque per lui gli eventi futuri sono contingenti, mentre per Dio, che li conosce completamente in anticipo, \u00e8 necessario che essi si verifichino.\nAureolo rifiuta la questione nel senso che a Dio non pu\u00f2 riferirsi una prescienza collocata nel tempo in quanto la sua dimensione \u00e8 l'eternit\u00e0:\nConoscenza astrattiva e intuitiva.\nRisalendo a Duns Scoto, Aureolo distingue tra conoscenza astrattiva e conoscenza intuitiva ma, in polemica con Scoto, pensa che quest'ultima possa verificarsi anche in assenza dell'oggetto da conoscere. Infatti la conoscenza non dipende dall'oggetto ma dal nostro modo di conoscere: quando noi infatti vediamo un oggetto lo conosciamo in modo immediato, intuitivamente, quando invece lo immaginiamo siamo nel campo della connoscenza astrattiva che \u00e8 di natura discorsiva, mediata. Che l'oggetto non influisca sul tipo di conoscenza \u00e8 dimostrato poi dal fatto che anche nel sogno, quando l'oggetto non esiste, possiamo avere una conoscenza intuitiva basata ad esempio sulla vista.\nUna forma di conoscenza intuitiva \u00e8 la visione beatifica di Dio ma questa \u00e8 riservata ai beati mentre \u00e8 esclusa per l'uomo comune."}
{"id": "4171285", "revid": "554633", "url": "https://it.wikipedia.org/wiki?curid=4171285", "title": "Le Rh\u00f4ne", "text": ""}
{"id": "4171287", "revid": "1869172", "url": "https://it.wikipedia.org/wiki?curid=4171287", "title": "Beach Mix", "text": "Beach Mix \u00e8 il sesto album di remix della cantante giapponese Koda Kumi. Suo primo album disponibile nel formato playbutton, \u00e8 stato pubblicato il 1\u00ba agosto 2012 dalla Rhythm Zone anche nei formati CD e CD+DVD. L'album ha finora venduto 33.225 copie."}
{"id": "4171289", "revid": "1305772", "url": "https://it.wikipedia.org/wiki?curid=4171289", "title": "Savino Melillo", "text": "Biografia.\nLaureato in giurisprudenza. Di professione fa l'avvocato. Viene eletto per la prima volta deputato nel 1983 con il Partito Liberale Italiano (nel Collegio di Bari). Sar\u00e0 rieletto anche nelle due successive legislature.\nIncarichi parlamentari.\nDurante i suoi mandati ha fatto parte delle seguenti commissioni parlamentari: Trasporti; Lavori pubblici; Affari sociali; Bilancio e tesoro; Agricoltura.\nSottosegretario di Stato.\n\u00c8 stato Sottosegretario di Stato ai Trasporti (Governo Craxi I); all'Industristria, commercio e artigianato (Governo Craxi II); alla Pubblica Istruzione (nel Governo Goria, Governo De Mita, Governo Andreotti VI, Governo Andreotti VII e nel Governo Amato I)."}
{"id": "4171295", "revid": "767487", "url": "https://it.wikipedia.org/wiki?curid=4171295", "title": "Per Morten Haugen", "text": "Carriera.\nGiocatore.\nClub.\nHaugen esord\u00ec nella 1. divisjon con la maglia del Moss: il 2 maggio 1987, infatti, fu titolare nella vittoria per 2-1 sul Lillestr\u00f8m. In quella stessa stagione, vinse il campionato con la sua squadra. Il 28 agosto 1988, arriv\u00f2 la prima rete nella massima divisione norvegese: fu infatti autore di un gol nel successo per 2-0 sul V\u00e5lerengen. Successivamente, gioc\u00f2 nello Strindheim, prima di fare ritorno al Moss.\nNazionale.\nConta 9 presenze per la . Il debutto avvenne il 15 giugno 1987, nella sconfitta per 1-2 contro la .\nAllenatore.\nDal 2009 al 2010, fu allenatore del Moss."}
{"id": "4171306", "revid": "88812", "url": "https://it.wikipedia.org/wiki?curid=4171306", "title": "Pierre D'Auriole", "text": ""}
{"id": "4171309", "revid": "196390", "url": "https://it.wikipedia.org/wiki?curid=4171309", "title": "Pierre D Auriole", "text": ""}
{"id": "4171310", "revid": "599013", "url": "https://it.wikipedia.org/wiki?curid=4171310", "title": "Adam El-Abd", "text": "Biografia.\nPossiede la cittadinanza egiziana grazie alle origini del padre. Ha due fratelli, Sami e Joe. Il primo \u00e8 anch'esso un calciatore, mentre il secondo \u00e8 un giocatore di rugby.\nCaratteristiche tecniche.\nCalciatore che ricopre il ruolo di centrale di difesa. Tatticamente versatile, pu\u00f2 - all'occorrenza - essere schierato sulle fasce come terzino, o a centrocampo come vertice basso.\nCarriera.\nClub.\nMuove i suoi primi passi nel settore giovanile del Brighton &amp; Hove. Esordisce tra i professionisti il 4 novembre 2003 contro il Boston United, partita valida per gli ottavi di finale di Football League Trophy.\nMette a segno la sua prima rete in carriera il 16 settembre 2006 ai danni del Leyton Orient. Il 18 marzo 2008 una lesione al legamento collaterale del ginocchio rimediata nella sfida con l'Huddersfield gli fa chiudere la stagione in anticipo. Il 5 giugno 2008 rinnova il proprio contratto fino al 2010.\nIl 12 aprile 2011 la squadra viene promossa in Championship con cinque giornate d'anticipo. Il 26 maggio gli viene diagnosticata una frattura da stress rimediata al piede sinistro. Rientra in campo - a distanza di sei mesi - il 29 novembre contro il Derby County.\nIl 25 agosto 2012 raggiunge le 300 presenze in competizioni ufficiali con il Brighton. Il 5 luglio 2013 si accorda con la societ\u00e0 sulla base di un rinnovo biennale.\nPoco utilizzato da \u00d3scar Garc\u00eda, il 16 gennaio 2014 passa al Bristol City, sottoscrivendo un contratto di tre anni e mezzo.\nIl 26 novembre 2014 passa in prestito - fino al 31 gennaio 2015 - al Bury, in League Two. Il 2 febbraio 2015 le due societ\u00e0 si accordano per il rinnovo del prestito fino al termine della stagione. Conclude l'annata - terminata con la promozione in League One - con 24 presenze e una rete.\nIl 9 ottobre 2015 passa in prestito per tre mesi allo Swindon Town. Il 26 febbraio 2016 passa in prestito al Gillingham.\nIl 17 giugno rescinde il contratto che lo legava ai \"Robins\".\nIl 15 luglio 2016 si lega per due stagioni allo Shrewsbury Town, in League One. Nominato capitano della rosa, esordisce con gli \"Shrews\" il 6 agosto in coppia con Ryan McGivern contro il MK Dons.\nDopo aver rescisso il contratto con gli \"Shrews\", il 3 luglio 2017 firma un biennale con il .\nNazionale.\nA causa dell'indisponibilit\u00e0 di Wael Gomaa, il 15 maggio 2012 viene incluso dal CT Bob Bradley nella lista dei convocati che prenderanno parte alla partita contro il Mozambico - valida per le qualificazioni ai Mondiali 2014 - e alle amichevoli contro Camerun, Senegal e Togo. Esordisce con i \"Faraoni\" il 20 maggio 2012 in occasione di Egitto-Camerun (2-1), subentrando nell'intervallo al posto di Mahmoud Fathallah.\nMette a segno la sua prima rete in nazionale il 14 agosto 2013 contro l'Uganda. Complici diversi errori - nella partita di qualificazione ai Mondiali 2014 contro la Guinea prima realizza un'autorete in concomitanza con il portiere Sherif Ekramy, poi sbaglia l'intervento che favorisce la rete di Seydouba Soumah - scivola fuori dal giro della nazionale.\nStatistiche.\nPresenze e reti nei club.\n\"Statistiche aggiornate al 4 maggio 2019\""}
{"id": "4171312", "revid": "33689", "url": "https://it.wikipedia.org/wiki?curid=4171312", "title": "Falange spagnola", "text": ""}
{"id": "4171316", "revid": "767487", "url": "https://it.wikipedia.org/wiki?curid=4171316", "title": "I\u00f1igo Calder\u00f3n", "text": "Biografia.\nDopo aver conseguito la laurea in scienze motorie, ha svolto un master in psicologia dello sport.\nCaratteristiche tecniche.\nIn possesso di un'elevata resistenza allo sforzo - a cui abbina una notevole velocit\u00e0 - agisce prevalentemente da terzino destro. In caso di necessit\u00e0 pu\u00f2 essere utilizzato come esterno di centrocampo.\nIl suo contributo risulta prezioso anche in fase di non possesso.\nCarriera.\nClub.\nMuove i suoi primi passi nelle giovanili dell'Alav\u00e9s. Dopo aver trascorso tre anni tra le file dell'Alicante, il 19 luglio 2007 torna all'Alav\u00e9s - di cui sar\u00e0 anche capitano - firmando un contratto valido per due stagioni.\nDopo sei mesi di inattivit\u00e0, il 7 gennaio 2010 viene tesserato per sei mesi dal Brighton &amp; Hove, in League One. Esordisce con la squadra inglese il 16 gennaio contro il Walsall. Il 10 giugno 2010 si accorda con la societ\u00e0 per il rinnovo del contratto. Il nuovo accordo prevede una durata di tre anni.\nPrima scelta lungo la corsia destra, a fine stagione il suo contributo - metter\u00e0 tra l'altro a segno sette reti in campionato - risulter\u00e0 decisivo nella promozione in Championship dei \"Seagulls\", ottenuta con cinque giornate d'anticipo. Durante la sua permanenza a Brighton, in assenza di Gordon Greer ha guidato la squadra con la fascia da capitano al braccio.\nIl 20 maggio 2016 la societ\u00e0 comunica che il difensore lascer\u00e0 la squadra a fine stagione.\nIl 9 luglio 2016 firma un contratto annuale con opzione di rinnovo con l'Anorthosis, in Cipro.\nAllenatore.\nIl 7 marzo 2019 viene ingaggiato come vice allenatore dell'Alav\u00e9s B fino al termine della stagione.\nStatistiche.\nPresenze e reti nei club.\n\"Statistiche aggiornate al 17 marzo 2018.\""}
{"id": "4171327", "revid": "1154737", "url": "https://it.wikipedia.org/wiki?curid=4171327", "title": "Biestro", "text": "Biestro \u00e8 una frazione di 68 abitanti, l'unica del comune di Pallare, in provincia di Savona. Gi\u00e0 comune autonomo, fu accorpato nel 1928 al comune di Pallare diventandone sua frazione.\nUbicata a 626 m sul livello del mare, la frazione di Biestro dista dal capoluogo comunale circa 5\u00a0km.\nStoria.\nIl territorio tra Pallare e Biestro fu in epoca romana aggregato al municipio di Alba, successivamente far\u00e0 parte della marca aleramica e, dal XII secolo, nei domini della famiglia Del Carretto. \u00c8 in questo secolo che compare per la prima volta il nome di Biestro in un atto datato al 1111; risale invece al 1245 la menzione della locale e prima parrocchiale del paese, l'odierno oratorio della Santissima Annunziata.\nUnito alle due \"Pallare\" (i due quartieri di Pallare Superiore e Pallare Inferiore) fino al 1386, Biestro far\u00e0 quindi parte del feudo imperiale di Millesimo come uno dei quartieri di Cosseria (assieme a Plodio) seguendone le sorti storiche fino agli inizi del XVIII secolo quando, come altri borghi del feudo millesimese, verr\u00e0 ceduto parzialmente al Regno di Sardegna nel 1708.\nSottoposto dal 1723 al 1749 nella provincia di Acqui, e quindi nella provincia di Mondov\u00ec da tale anno, con la dominazione francese il territorio di Biestro rientrer\u00e0 dal 1803 nel V Cantone delle Arene Candide nella Giurisdizione di Colombo. Dal 13 giugno 1805 al 1814 verr\u00e0 inserito nel Dipartimento di Montenotte.\nNel 1815 verr\u00e0 inglobato nel Regno di Sardegna, cos\u00ec come stabilir\u00e0 il Congresso di Vienna del 1814 anche per gli altri comuni della repubblica ligure, e successivamente nel Regno d'Italia dal 1861. Dal 1859 al 1927 il territorio fu compreso nel IV mandamento di Cairo del Circondario di Savona facente parte della Provincia di Genova; nel 1927 anche il territorio comunale biestrese passer\u00e0 sotto la neo costituita Provincia di Savona.\nDal 31 agosto 1928 il Comune di Biestro, che contava allora 530 abitanti, cess\u00f2 di esistere e fu annesso a quello di Pallare dal 1929 formandone l'attuale territorio e diventandone l'unica frazione.\nMonumenti e luoghi d'interesse.\nSiti archeologici.\nSulle dorsali molte sono le incisioni rupestri risalenti agli antichi Liguri.\nIn localit\u00e0 Bricco, nella frazione di Biestro, si trovano le cosiddette \"Pietre di Napoleone\". Si tratta di cinque grandi pietre, la quinta sovrastante le altre quattro di recente dissepoltura, intagliate in loco nella roccia arenaria, facile da lavorare, che la tradizione fa risalire alla presenza dell'esercito Napoleonico ma che potrebbero essere vestigia lasciate dalle antiche popolazioni Liguri). L'ipotesi che potessero essere utilizzate per la realizzazione di ponti, appare difficile per il peso e per la distanza (il trasporto a Millesimo non a Carcare, altro stato e comunque dove le pietre per il ponte provenivano da cave pi\u00f9 vicine verso vispa) ..la seconda ipotesi meno difficile da realizzare nasce dalla presenza alla base della pietra superiore di una serie di scanalature e incastri che paiono adattarsi a quelli delle pietre lavorate sottostanti e fa presumere che tutte le pietre potessero essere destinate ad un'unica formazione attorno ad una base rappresentata dalla sovrastante.\nTre pietre hanno forma simile, solo una appare terminata le altre due sono state abbozzate e poi abbandonate ma se si ricompongono sovrapposte ai lati del rettangolo della base in pietra le scanalature appaiono coincidenti e il tutto assume una forma a croce celtica con inserita la pietra pi\u00f9 piccola a forma di scudo; Anche in questo caso la messa in pratica avrebbe necessitato della forza di uomini e animali (con limitati spazi di manovra) e una simile impresa ricollegherebbe la lavorazione alla presenza delle antiche popolazioni Liguri che hanno disseminato le costiere biestresi di diversi manufatti e incisioni, ma comunque un unicum con niente di simile ritrovato in altri siti.\nPer i sostenitori filo napoleonici si tratta invece di pietre di colmo per gli angoli delle spalle di ponte(le tre a forma di Elle, mentre la quarta, a forma di \"ferro da stiro\", serviva da colmo per il frangi-flutti dei piloni centrali. La loro notevole dimensione, e diverse incisioni di croci e simboli esoterici ha fatto s\u00ec che si siano alimentate varie leggende intorno ad esse, ma questo tipo di pietre di colmo sono visibili ancora oggi in alcuni ponti realizzati durante l'occupazione napoleonica, come quello sotto l'attuale sede stradale tra Altare (SV) e il casello autostradale, o quello, abbandonato e coperto dalla vegetazione, all'inizio del rio Ferranietta (Ferrania nel comune di Cairo Montenotte)."}
{"id": "4171329", "revid": "659058", "url": "https://it.wikipedia.org/wiki?curid=4171329", "title": "Laidel Chapelli", "text": "Ha un fratello gemello, Loidel, anch'egli giocatore di baseball.\nCarriera.\nClub.\nDopo aver giocato 10 serie nazionali cubane con il Camag\u00fcey, nel 2004 \u00e8 approdato in Italia, paese di sua moglie. Nonostante il matrimonio, le prime stagioni le ha disputate con lo status di straniero, in attesa di espletare le formalit\u00e0 burocratiche relative alla cittadinanza. Anche in funzione di ci\u00f2, Parma lo ha girato per due anni a Castelfranco in Serie B.\nTra il 2007 e il 2009 gioca altre due stagioni con il club parmigiano, intervallate da una parentesi a Padova, citt\u00e0 di origine della moglie. Nei due anni seguenti Chapelli \u00e8 in forza al Rimini Baseball, poi nel 2012 si trasferisce al San Marino dove vince lo scudetto.\nDal 2013 al 2016 gioca a Padova, disputando una stagione in Serie A Federale e le successive tre in Italian Baseball League.\nNel febbraio 2017 entra nello staff dei vicentini del Palladio Baseball, squadra di serie B, in qualit\u00e0 di direttore tecnico. A partire dalla stagione 2018 inizia a ricoprire il ruolo di manager dei Dragons di Castelfranco Veneto.\nNazionale.\nIl suo debutto nella Nazionale italiana risale al 23 agosto 2007, quando a Chieti ha esordito proprio contro il suo paese di origine, Cuba. Ha disputato il campionato mondiale di baseball 2007, il campionato europeo di baseball 2010 vinto dall'Italia, e il campionato mondiale di baseball 2011.\nHa al suo attivo 47 presenze nella nazionale italiana."}
{"id": "4171330", "revid": "599013", "url": "https://it.wikipedia.org/wiki?curid=4171330", "title": "Peter Hedman", "text": "Carriera.\nClub.\nHedman cominci\u00f2 la carriera con la maglia dello \u00c5sa, per poi passare al G\u00f6teborg. Fu in seguito messo sotto contratto dai norvegesi del Lillestr\u00f8m, per cui esord\u00ec nella 1. divisjon in data 1\u00ba maggio 1988, in occasione della vittoria per 1-0 sullo Str\u00f8mmen. Il 23 maggio arrivarono le prime reti, con una doppietta inflitta al Sogndal, contribuendo cos\u00ec al 4-1 finale.\nTorn\u00f2 poi in patria, per giocare allo \u00d6rgryte. Nel 1994, fu nuovamente in forza al Lillestr\u00f8m, per poi giocare nell'Oddevold e nel GAIS. Chiuse la carriera al Norwich City."}
{"id": "4171335", "revid": "716642", "url": "https://it.wikipedia.org/wiki?curid=4171335", "title": "Marcos Painter", "text": "Conta 4 presenze in Premier League e una con la selezione irlandese under-21 nelle qualificazioni agli europei."}
{"id": "4171337", "revid": "52083589", "url": "https://it.wikipedia.org/wiki?curid=4171337", "title": "Buonconte da Montefeltro", "text": ""}
{"id": "4171338", "revid": "729019", "url": "https://it.wikipedia.org/wiki?curid=4171338", "title": "Guerra russo-turca (1828-1829)", "text": "La guerra russo-turca del 1828-1829 scoppi\u00f2 a seguito della decisione del sultano Mahmud II di chiudere gli stretti dei Dardanelli (revocando la Convenzione di Akkerman) come ritorsione per la partecipazione dell'Impero russo alla guerra di indipendenza greca e, in particolare, alla battaglia di Navarino, insieme con la Gran Bretagna e con la Francia.\nLa guerra si concluse con la netta vittoria dell'esercito imperiale russo che avanz\u00f2 nel Caucaso e soprattutto si avvicin\u00f2 minacciosamente a Istanbul; il sultano si affrett\u00f2 a concludere la pace con il trattato di Adrianopoli che diede importanti vantaggi allo zar Nicola I; la questione degli stretti venne temporaneamente regolata nel successivo trattato di Unkiar-Skelessi.\nLa prima fase del conflitto.\nNel giugno 1828 l'esercito russo \u2013 guidato dallo zar Nicola I attravers\u00f2 il Danubio avanzando nella Dobrugia e raggiungendo cos\u00ec il resto delle forze russe che, sotto il comando del principe Peter Wittgenstein, avevano occupato i principati di Valacchia e Moldavia.\nLo zar assedi\u00f2 le tre cittadelle ottomane di \u0160umen, Varna e Silistra (che al giorno d'oggi si trovano in Bulgaria). Il 29 settembre, grazie all'aiuto della flotta del Mar Nero dell'ammiraglio Aleksej Grejg, Varna cadde.\nMolto pi\u00f9 problematico fu l'assedio di \u0160umen dove la guarnigione ottomana era superiore a quella russa. Inoltre gli ottomani riuscirono a tagliare le linee di rifornimento russo che, con l'arrivo dell'inverno, furono costrette a ritirarsi in Bessarabia.\nLa seconda fase.\nNel febbraio del 1829 Nicola I torn\u00f2 a San Pietroburgo e sostitu\u00ec Wittgenstein col pi\u00f9 energico Hans Karl von Diebitsch. Il 7 maggio von Diebitsch cinse nuovamente d'assedio Silistra. Il Sultano invi\u00f2 un contingente di 40.000 uomini per combattere i russi, ma venne sconfitto nella battaglia di Kjulev\u010da e il 19 giugno Silistra venne occupata da von Diebitsch.\nContemporaneamente, il feldmaresciallo Ivan F\u00ebdorovi\u010d Paskevi\u010d con un'inarrestabile avanzata conquist\u00f2 Akhaltsikhe, Erevan (strappandola alla Persia), Kars ed Erzerum, nel nord-est dell'Anatolia.\nIl 2 luglio von Diebitsch lanci\u00f2 un'offensiva nei Balcani assediando nuovamente \u0160umen e conquistando, nella sua avanzata verso Istanbul, anche Burgas. Il 31 luglio von Diebitsch era a soli 68 chilometri dalla capitale ottomana e al Sultano non rest\u00f2 altra scelta che chiedere di arrivare a un accordo di pace.\nIl trattato di Adrianopoli.\nCon il trattato di Adrianopoli la Russia otteneva la costa orientale del Mar Nero e la foce del Danubio. La Sublime Porta riconosceva inoltre la sovranit\u00e0 russa sulla Georgia e su alcune aree dell'attuale Armenia.\nLa Serbia ottenne l'autonomia e lo zar pot\u00e9 continuare a occupare i Principati danubiani di Moldavia e Valacchia fin quando l'Impero Ottomano non avesse pagato una forte indennit\u00e0 di guerra.\nPer quanto riguarda la questione degli Stretti, questa venne rimandata a un successivo accordo e fu regolata solo quattro anni dopo con il trattato di Unkiar-Skelessi."}
{"id": "4171341", "revid": "727665", "url": "https://it.wikipedia.org/wiki?curid=4171341", "title": "Bunyodkor", "text": ""}
{"id": "4171344", "revid": "716642", "url": "https://it.wikipedia.org/wiki?curid=4171344", "title": "Gary Dicker", "text": "Carriera.\nClub.\nHa giocato nella prima divisione scozzese e nella seconda divisione inglese.\nNazionale.\nHa disputato 4 gare con la nazionale irlandese Under-21, di cui una nelle Qualificazioni al campionato europeo di calcio Under-21 2007."}
{"id": "4171345", "revid": "254059", "url": "https://it.wikipedia.org/wiki?curid=4171345", "title": "Luigi Alessandro Gonzaga", "text": ""}
{"id": "4171355", "revid": "599013", "url": "https://it.wikipedia.org/wiki?curid=4171355", "title": "Matt Sparrow", "text": ""}
{"id": "4171359", "revid": "767487", "url": "https://it.wikipedia.org/wiki?curid=4171359", "title": "La tentatrice", "text": "La tentatrice (\"The Temptress\") \u00e8 un film muto del 1926 diretto da Fred Niblo e, non accreditato, Mauritz Stiller.\nLa sceneggiatura \u00e8 tratta dal romanzo \"La tierra de todos\" di Vicente Blasco Ib\u00e1\u00f1ez. Fu il secondo film americano interpretato da Greta Garbo.\nTrama.\nElena \u00e8 una bellissima donna dal passato misterioso, che porta alla rovina il marito, al suicidio il suo socio in affari e sembra distruggere tutti coloro che vengono in contatto con lei.\nProduzione.\nIl regista svedese Mauritz Stiller, la cui influenza aveva aiutato i primi successi della Garbo, venne chiamato a dirigere \"The Temptress\" subito dopo la firma del contratto da parte dell'attrice. Per la sua scarsa padronanza della lingua inglese e per dissapori con i dirigenti della MGM venne per\u00f2 sostituito dopo dieci giorni da Fred Niblo, nonostante la grande quantit\u00e0 del materiale gi\u00e0 girato, sostituzione che turb\u00f2 molto l'attrice. Nonostante le travagliate riprese, il film ebbe un grande successo, incassando in tutto il mondo 965\u00a0000 $ e indicando le potenzialit\u00e0 della Garbo come attrice di successo.\nDel finale originale venne girata una versione alternativa a \"lieto fine\". I cinema che proiettavano il film potevano scegliere quale finale utilizzare a seconda dei gusti del proprio pubblico."}
{"id": "4171360", "revid": "1436676", "url": "https://it.wikipedia.org/wiki?curid=4171360", "title": "D'Angelo a modo mio", "text": "D'Angelo a modo mio \u00e8 il trentottesimo album del cantante siciliano Gianni Celeste, cantato in lingua napoletana, pubblicato nel 2001. Secondo omaggio all'artista \"Nino D'Angelo\"."}
{"id": "4171363", "revid": "339392", "url": "https://it.wikipedia.org/wiki?curid=4171363", "title": "Football Club Baia Zugdidi", "text": ""}
{"id": "4171366", "revid": "125833327", "url": "https://it.wikipedia.org/wiki?curid=4171366", "title": "Craig Noone", "text": "Conta quasi 300 presenze nella seconda divisione inglese e 17 nella Premier League.\nCarriera.\nDopo diverse esperienze in Inghilterra (tra Premier League e Championship) ed in Australia al , il 10 luglio si trasferisce al ."}
{"id": "4171371", "revid": "121767360", "url": "https://it.wikipedia.org/wiki?curid=4171371", "title": "Toyota Carina", "text": "La Toyota Carina \u00e8 un'automobile berlina prodotta dalla casa giapponese Toyota.\nFra il 1970 e il 2001 furono prodotte sette generazioni della Carina. Nelle prime tre generazioni, la Carina era basata sul modello della Celica di cui aveva alcune parti in comune; poi divenne la sorella minore dell'ammiraglia Toyota Corona. La prima Toyota Carina venduta in Europa fu la terza generazione, chiamata per questo ToyotaCarina I sul mercato Europeo. Nel maggio del 1984, la Corona e la Carina terza generazione furono sostituite entrambe dalla Toyota Carina quarta generazione, che sul mercato Europeo divenne la Toyota Carina II. Quest'ultima, alla fine del 1992, fu sostituita dalla Toyota Carina E, che a sua volta, nel 1997, fu rimpiazzata dalla Toyota Avensis. In patria e sul mercato asiatico, invece, la Toyota Carina (nella sesta e settima generazione), rimase in produzione fino alla fine del 2001."}
{"id": "4171374", "revid": "1425424", "url": "https://it.wikipedia.org/wiki?curid=4171374", "title": "Angus King", "text": "Biografia.\nNato in Virginia ma trasferitosi da adulto nel Maine, King intraprese una carriera nel mondo degli affari fondando una compagnia specializzata nel produrre energie alternative nel New England. Oltre a questo King si fece conoscere anche come conduttore per la tv pubblica dello stato del Maine.\nNegli anni settanta King fu coinvolto in politica quando lavor\u00f2 come assistente del senatore democratico William Hathaway.\nNel 1994 King si candid\u00f2 come indipendente alla carica di governatore del Maine e venne eletto; la sua popolarit\u00e0 fu talmente alta che venne rieletto anche nel 1998 con un'elevata percentuale di voti.\nDopo la fine del secondo mandato si ritir\u00f2 dalla politica per dedicarsi alla sua compagnia, ma quando nel 2012 la senatrice Olympia Snowe, in carica da diciotto anni, annunci\u00f2 il suo ritiro, King si candid\u00f2 per il seggio e a novembre venne eletto; dopo l'elezione King annunci\u00f2 la sua affiliazione al Partito Democratico, pur rimanendo un indipendente.\nKing \u00e8 un ambientalista, \u00e8 favorevole all'aborto e ai matrimoni omosessuali."}
{"id": "4171377", "revid": "680767", "url": "https://it.wikipedia.org/wiki?curid=4171377", "title": "A Collection of Beatles' Oldies (But Goldies)", "text": ""}
{"id": "4171378", "revid": "16758", "url": "https://it.wikipedia.org/wiki?curid=4171378", "title": "New Jersey Outlaws", "text": ""}
{"id": "4171379", "revid": "92723", "url": "https://it.wikipedia.org/wiki?curid=4171379", "title": "Convenzione di Akkerman", "text": "La Convenzione di Akkerman \u00e8 stato un trattato firmato il 7 ottobre 1826 tra l'Impero Ottomano e la Russia nella citt\u00e0 di Akkerman (l'attuale Bilhorod-Dnistrovs'kyj, in Ucraina).\nLa Convenzione imponeva che i governanti (ospodari) dei Principati danubiani di Moldavia e Valacchia venissero eletti per un mandato di sette anni dalle rispettive Divan con l'approvazione di entrambe le Potenze.\nLa Convenzione prevedeva inoltre la fine dell'occupazione ottomana dei due Principati.\nIniziata nel 1821 a seguito delle sollevazioni degli indipendentisti greci della Filik\u00ed Eter\u00eda e della rivoluzione tentata in Valacchia da Tudor Vladimirescu.\nGli ottomani concedevano inoltre al Principato di Valacchia il controllo di alcuni porti sul Danubio: Giurgiu, Br\u0103ila e Turnu.\nInfine, la Convenzione (all'art. 5) garantiva l'autonomia del Principato di Serbia e ai serbi venne concessa libert\u00e0 di movimento nel resto dell'Impero Ottomano."}
{"id": "4171380", "revid": "1305772", "url": "https://it.wikipedia.org/wiki?curid=4171380", "title": "Parco fotovoltaico di Montalto di Castro", "text": "La centrale fotovoltaica di Montalto di Castro si trova in provincia di Viterbo. Il progetto \u00e8 stato sviluppato dalla societ\u00e0 indipendente SunRay, ed in seguito acquisito da SunPower. Il parco solare \u00e8 tra i pi\u00f9 grandi progetti fotovoltaici in Italia.\nIl progetto \u00e8 stato realizzato in varie fasi. Nella prima fase, completata alla fine del 2009, si \u00e8 ottenuta una capacit\u00e0 totale di 24 MW.\nL'impianto utilizza pannelli fotovoltaici ed inseguitori della ditta SunPower. \nLa seconda fase (da 8 MW) \u00e8 stata commissionata nel 2010. La terza e la quarta fase sono state invece completate nel dicembre 2010, per un totale di 44 MW.\nNel dicembre 2010 SunPower ha completato la vendita del parco solare di Montalto di Castro ad un consorzio di investitori internazionali. Tale azienda ha progettato e costruito l'impianto solare e fornir\u00e0 poi il servizio di manutenzione per conto dei nuovi proprietari."}
{"id": "4171383", "revid": "205197", "url": "https://it.wikipedia.org/wiki?curid=4171383", "title": "Dobrati\u0107i", "text": ""}
{"id": "4171389", "revid": "298229", "url": "https://it.wikipedia.org/wiki?curid=4171389", "title": "Progressione del record mondiale dei 200 metri piani femminili", "text": "La voce seguente illustra la progressione del record mondiale dei 200 metri piani femminili di atletica leggera.\nIl primo record mondiale femminile venne riconosciuto dalla federazione internazionale di atletica leggera nel 1922, mentre il primo record mondiale indoor risale al 1987. Dal 1975 la federazione internazionale ha accettato anche il cronometraggio elettronico per i record nelle distanze fino ai 400 metri e dal 1977 ha richiesto, per l'omologazione dei record, unicamente il cronometraggio elettronico al centesimo di secondo.\nLa polacca Irena Szewi\u0144ska, col tempo di 22\"21 corso nel 1974, \u00e8 stata riconosciuta come prima detentrice del record mondiale con cronometraggio elettronico. Ad oggi, la World Athletics ha ratificato ufficialmente 27 record mondiali assoluti e 4 record mondiali indoor di specialit\u00e0."}
{"id": "4171391", "revid": "110157", "url": "https://it.wikipedia.org/wiki?curid=4171391", "title": "Appetite for Destruction Tour", "text": "L'Appetite for Destruction Tour \u00e8 stato il primo tour mondiale dei Guns N' Roses, in promozione al loro album di debutto \"Appetite for Destruction\" del 1987.\nLa tourn\u00e9e \u00e8 durata ben sedici mesi e ha visto il gruppo aprire concerti per artisti come The Cult, M\u00f6tley Cr\u00fce, Alice Cooper, Iron Maiden e Aerosmith; questo, inoltre, \u00e8 stato l'unico tour in cui la band si sia esibita con la formazione originale (Axl Rose, Slash, Duff McKagan, Izzy Stradlin e Steven Adler).\nIl 20 agosto 1988 la band prese parte al Monsters of Rock a Donington, Londra. A inizio concerto i centomila presenti iniziarono a muoversi continuamente avanti e indietro; nonostante le richieste di Axl Rose di far allontanare la folla dalle transenne che li separavano dal palco, due spettatori morirono calpestati dalla folla mentre il gruppo eseguiva \"It's So Easy\". Il fatto ebbe un forte impatto mediatico e il gruppo fu poi accusato di aver continuato l'esibizione nonostante le pericolose condizioni della folla. In realt\u00e0, non appena venuti a sapere della morte dei due ragazzi, seppur a concerto ormai inoltrato la band richiam\u00f2 nuovamente la folla e chiuse frettolosamente l'esibizione."}
{"id": "4171394", "revid": "1305772", "url": "https://it.wikipedia.org/wiki?curid=4171394", "title": "The Night Before", "text": ""}
{"id": "4171396", "revid": "1603714", "url": "https://it.wikipedia.org/wiki?curid=4171396", "title": "Pittore di Arkesilas", "text": "Stile.\nLa \"Coppa di Arkesilas\" \u00e8 un esempio del modo di dipingere le scene interne delle kylikes da parte dei ceramografi laconici di questa generazione, con un tratto vivace e sciolto, in cui anche le incisioni non seguono con precisione il contorno delle figure. La scena \u00e8 perfettamente inserita all'interno del campo, includendo senza forzature l'esergo nella narrazione, sia che si tratti della stiva della nave su cui si trovano i personaggi al di sopra della linea di esergo, sia che si tratti di un meno precisato magazzino di terraferma, come \u00e8 stato suggerito per l'assenza dalla scena di un albero maestro. Le derrate pesate e immagazzinate sono balle di silfio, una pianta medicinale molto ricercata dagli antichi e grande fonte di ricchezza per Cirene; i servi che gridano i pesi e gli animali esotici che circondano il re aumentano la vivacit\u00e0 della rappresentazione.\nAl Pittore di Arkesilas \u00e8 stata attribuita la kylix con Prometeo e Atlante conservata al Museo gregoriano etrusco: \u00e8 la prima rappresentazione figurata di Atlante e l'unica conosciuta in accostamento con l'altro Titano Prometeo; vi si trova la stessa composizione priva di accenni alla profondit\u00e0 spaziale, la stessa tendenza a narrare scene complesse e lontane dagli schemi tradizionali, ma anche una maggiore rigidit\u00e0 nel disegno."}
{"id": "4171397", "revid": "110157", "url": "https://it.wikipedia.org/wiki?curid=4171397", "title": "Universit\u00e0 di Oldenburg", "text": "L'Universit\u00e0 di Oldenburg, chiamata per esteso Universit\u00e0 Carl von Ossietzky Oldenburg (in tedesco \"Carl von Ossietzky Universit\u00e4t Oldenburg\") \u00e8 una universit\u00e0 pubblica nella citt\u00e0 di Oldenburg, Bassa Sassonia, Germania. \nStoria.\nL'Universit\u00e0 fu fondata nel 1973, ma le sue origini si possono ricondurre alla fine del Settecento, quando sotto il ducato di Pietro I di Oldenburg venne instaurato un Istituto Magistrale. Attualmente l'ateneo \u00e8 composto da sei facolt\u00e0 (recentemente \u00e8 stata creata la facolt\u00e0 di medicina in cooperazione con l'Universit\u00e0 di Groninga). Nel dipartimento di filosofia ha sede la \"Fondazione per la filosofia italiana\" (\"Filosofia Italiana-Stiftung\") che si prefigge di promuovere la ricerca e lo scambio tra filosofi italiani e tedeschi. "}
{"id": "4171398", "revid": "686936", "url": "https://it.wikipedia.org/wiki?curid=4171398", "title": "Braylon Edwards", "text": "Carriera professionistica.\nCleveland Browns.\nEdwards fu scelto come terzo assoluto del Draft 2005 dai Cleveland Browns. Braylon inizi\u00f2 la sua stagione come terzo wide receiver di Cleveland. All'inizio della stagione, Edwards rivel\u00f2 di aver avuto un'infezione da staffilococco, facendogli perdere qualche settimana di allenamento. A met\u00e0 stagione fu promosso come titolare. Il suo debutto nella lega avvenne l'11 settembre contro i Cincinnati Bengals mentre il suo primo touchdown su ricezione lo segn\u00f2 la settimana successiva contro i Green Bay Packers. Egli totalizz\u00f2 512 yard su ricezione e 3 touchdown prima che un infortunio al ginocchio ponesse fine anzitempo alla sua stagione. Edwards si oper\u00f2 alla fine della stagione e trascorse il periodo della riabilitazione con Kellen Winslow II, anch'egli sulla via del recupero da un infortunio.\nEdwards, come Winslow, effettu\u00f2 la riabilitazione con successo, divenendo disponibile per la gara di apertura della stagione 2006. Edwards divenne il principale ricevitore dei Browns dopo l'infortunio a Joe Jurevicius in quella stagione. Edwards totalizz\u00f2 61 ricezioni per 884 yards e 6 touchdown alla fine dell'anno. La sua stagione fu per\u00f2 anche caratterizzata da comportamenti turbolenti, come le frequenti discussioni a bordo campo con gli avversari e la sua presenza alla partita di college tra Michigan e la Ohio State, match segnato da una profonda rivalit\u00e0, fu sconsigliata da diversi veterani della squadra. Malgrado ci\u00f2, Edwards si present\u00f2 alla partita e a causa di ci\u00f2 arriv\u00f2 in ritardo a un incontro dei Browns.\nEdwards gioc\u00f2 una grande stagione nel 2007 tanto da venire convocato per il Pro Bowl, il primo ricevitore dei Browns a ricevere tale onore da Webster Slaughter nel 1989. Edwards super\u00f2 il record di franchigia per yard ricevute in una stagione con 1.289, superando il record di Slaughte di 1.236 nel 1989 e anche il primato di squadra di touchdown ricevuti con 16, superando i 13 stabiliti da Gary Collins nel 1963. I 16 touchdown di Edwards lo posero al secondo posto nella lega dietro a Randy Moss che stabil\u00ec il record NFL con 23.\nEdwards scommise pubblicamente con Michael Phelps che avrebbe segnato 17 touchdown su ricezione nel 2008. Ad ogni modo, Edwards e i Browns faticarono per tutta l'annata. I Browns terminarono con un record di 4\u201312 e Braylon guid\u00f2 la NFL in passaggi mancati con 23. Braylon segn\u00f2 solamente 3 touchdown.\nNew York Jets.\nIl 7 ottobre 2009, Edwards fu scambiato coi New York Jets in cambio del wide receiver Chansi Stuckey, del linebacker Jason Trusnik e di una scelta del terzo e del quinto giro del Draft NFL 2010. In 12 gare per New York, Braylon ricevette 35 passaggi per 541 yard e 4 touchdown. Braylon disput\u00f2 i suoi primi playoff quell'anno. Nelle prime due gare dei Jets, Braylon ricevette solo 4 passaggi per 56 yard ma nella finale della AFC contro gli Indianapolis Colts, Braylon ricevette un touchdown da 80 yard che apr\u00ec le marcature per i Jets. Egli termin\u00f2 con 2 ricezioni per 100 yard e un touchdown nella sconfitta 30-17.\nEdwards rimase coi New York Jets anche nella stagione 2010, ricevendo 53 passaggi per 904 yard e 7 touchdown, coi Jets che si fermarono nuovamente a un passo dal Super Bowl perdendo nella finale della AFC contro i Pittsburgh Steelers.\nSan Francisco 49ers.\nIl 4 agosto 2011, Edwards firm\u00f2 un contratto di un anno da un milione di dollari coi San Francisco 49ers. Il contratto sarebbe salito a 3,5 milioni se il giocatore avesse fatto registrare pi\u00f9 di 90 ricezioni o fosse stato convocato per il Pro Bowl. Il 27 dicembre fu tagliato senza aver raggiunto nessuno di questi obiettivi.\nSeattle Seahawks.\nIl 31 luglio 2012, Edwards firm\u00f2 un contratto annuale coi Seattle Seahawks. Nel debutto stagionale dei Seahawks il 9 settembre 2012, Edwards guid\u00f2 la squadra con 5 ricezioni per 43 yard nella sconfitta con gli Arizona Cardinals 16-20. I Seahawks rimontarono 13 punti ai New England Patriots nella settimana 6 portandosi su un record di 4-2 con Edwards che contribu\u00ec alla rimonta segnando il primo touchdown della sua stagione su passaggio di Russell Wilson.\nDopo aver totalizzato solo 8 ricezioni per 74 yard e un touchdown, Edwards fu tagliato dai Seahawks all'inizio del mese di dicembre.\nRitorno ai Jets.\nDopo il taglio da parte di Seattle, i Jets, a corto di ricevitori per il finale di stagione, ripresero Edward tra le loro file il 12 dicembre. Il 26 agosto 2013 fu svincolato.\nStatistiche.\nStagione regolare"}
{"id": "4171404", "revid": "547034", "url": "https://it.wikipedia.org/wiki?curid=4171404", "title": "Carne cruda all'albese", "text": "La carne cruda all'albese o albese (\"alb\u00e8isa\" in piemontese), \u00e8 un tradizionale antipasto tipico delle Langhe ma diffuso in tutto il Piemonte.\nStoria.\nSi pensa che l'usanza di mangiare carne cruda in Piemonte abbia origini antichissime. Infatti, secondo alcuni studiosi, i primi popoli piemontesi portarono nella regione dei piccoli cavalli dall'Asia che venivano mangiati senza essere cotti. Tale usanza sarebbe sopravvissuta migliaia di anni dopo nei Liguri Statielli (le odierne Langhe e Monferrato). Durante gli anni sessanta del XX secolo, ad Alba, venne introdotta la carne cruda tagliata a fette.\nCaratteristiche e preparazione.\nEsistono due versioni della carne cruda: la prima \u00e8 composta da un trito di vitello finemente macinato, la seconda, che viene spesso presentata come \"carne cruda all'albese\", \u00e8 invece tagliata a fette molto sottili (a coltello o con l'affettatrice), ed \u00e8 pertanto pi\u00f9 simile al carpaccio. \nSolitamente, la carne cruda viene marinata nel succo di limone crudo, condita con un velo di olio di oliva extravergine e insaporita con sale e pepe. Nella stagione di riproduzione dei funghi, l'albese \u00e8 talvolta accompagnata da una generosa grattata di tartufi bianchi d'Alba, di porcini, o di ovoli. Spesso la si insaporisce con il grana o parmigiano, e, a volte, con il sedano."}
{"id": "4171407", "revid": "767487", "url": "https://it.wikipedia.org/wiki?curid=4171407", "title": "Will Buckley", "text": "Carriera.\nWill Buckley inizia la sua carriera calcistica con il Rochdale. Nel 2008 esordisce per la prima volta in League Two nei play-off contro il Darlington. Con la squadra neroazzurra mette a segno 13 reti in 56 partite ufficiali. Nel gennaio del 2008, viene acquistato dal Watford, dove firma un contratto di tre anni e mezzo. Con questa squadra colleziona 39 presenze, mettendo a segno 5 gol.\nNel 2011 decide di trasferirsi al Brighton."}
{"id": "4171408", "revid": "92723", "url": "https://it.wikipedia.org/wiki?curid=4171408", "title": "Eduard N\u00e9csey", "text": "Biografia.\nHa frequentato i primi quattro anni di studi superiori presso il liceo ginnasio di Prievidza ed in seguito presso il liceo ginnasio di Nitra, gestito dai padri scolopi. Dopo il conseguimento del diploma di maturit\u00e0, quale studente meritevole, \u00e8 stato inviato per gli studi di teologia presso l'Universit\u00e0 di Innsbruck, dove si \u00e8 laureato nel 1911 e dove \u00e8 stato ordinato sacerdote il 30 giugno 1915.\nL'8 gennaio 1940 \u00e8 stato nominato dalla Sacra Congregazione De Propaganda Fide presidente della Pontificia Opera della Propagazione della Fede per la Slovacchia.\nIl 12 marzo 1943 \u00e8 stato nominato vescovo ausiliare per la diocesi di Nitra e vescovo titolare di Velicia da papa Pio XII. La cerimonia di consacrazione si \u00e8 svolta il 16 maggio dello stesso anno. Nel 1949 ha ricevuto il titolo di amministratore apostolico della diocesi di Nitra, ruolo che ha ricoperto fino alla sua morte, all'et\u00e0 di 76 anni.\nIl 16 maggio 1968 \u00e8 stato nominato arcivescovo titolare di Velicia. Ha partecipato alle sedute del Concilio Vaticano II.\n\u00c8 morto dopo una lunga malattia il 19 giugno 1968."}
{"id": "4171411", "revid": "46291", "url": "https://it.wikipedia.org/wiki?curid=4171411", "title": "Potamogeton crispus", "text": "La brasca increspata (Potamogeton crispus ) \u00e8 una pianta acquatica della famiglia Potamogetonaceae.\nDescrizione.\n\u00c8 una pianta idrofita radicante, con fusti quadrangolari ramificati, lunghi fino a 2\u00a0m.\nLe foglie, sommerse, sono lanceolate, lunghe 8\u201310\u00a0cm, con margine ondulato, verdi o brune, con venatura centrale rossastra.\nI fiori, piccoli e di colorazione variabile dal verde al bruno-rossastro, sono riuniti in infiorescenze a spiga che emergono dalla superficie dell'acqua.\nDistribuzione e habitat.\n\u00c8 una specie originaria dell'Eurasia, Africa e Australia, che grazie alla sua invasivit\u00e0 \u00e8 divenuta pressoch\u00e9 cosmopolita.\nIn Italia \u00e8 presente in tutta la penisola e nelle isole maggiori.\nCresce in acque stagnanti o con debole corrente, tollerando anche una leggera presenza di sale, il che le permette di proliferare anche in aree estuarine.\nEcologia.\nLe sue foglie sono molto gradite a carpe e tinche nonch\u00e9 a molti gasteropodi di acqua dolce come limnee e planorbari."}
{"id": "4171417", "revid": "123686854", "url": "https://it.wikipedia.org/wiki?curid=4171417", "title": "Federico Cristiano di Sassonia (1893-1968)", "text": "Biografia.\nNacque a Dresda come secondo figlio maschio del re Federico Augusto III di Sassonia e di sua moglie, l'arciduchessa Luisa, principessa di Toscana.\nFederico Cristiano fu fatto tenente nel 1\u00b0 Leib-Grenadier Regiment No. 100 reale sassone all'et\u00e0 di 10 anni, secondo una tradizione familiare della casata di Wettin. Nel 1913, studi\u00f2 all'accademia militare di Dresda. Durante la prima guerra mondiale, serv\u00ec lo stato maggiore generale tedesco sul fronte occidentale. Ricevette diverse medaglie per il suo coraggio. Era molto dotato linguisticamente e fu inviato in missione diplomatica presso re Alfonso XIII di Spagna dal sultano della Turchia e dall'imperatore Carlo I d'Austria.\nIl 13 dicembre 1918 suo padre abdic\u00f2 seguendo la disfatta dell'impero tedesco nella prima guerra mondiale. Federico Cristiano ricondusse l'esercito sassone in patria dal Belgio e dalla Francia in Germania, fino alla smobilitazione a Fulda.\nDopo la fine della guerra, torn\u00f2 agli studi di legge alle universit\u00e0 di Colonia, Friburgo, Breslavia e W\u00fcrzburg. Il soggetto della sua tesi in dottorato di ricerca fu Nicola Cusano, che aveva contribuito in modo significativo allo sviluppo del diritto canonico nel tardo Medioevo. Mentre era studente a Breslavia, fu un membro del sindacato studentesco cattolico\n. Tuttavia, si dimise da membro, nel 1928 o 1929, a causa di un disaccordo di fondo.\nIl 9 febbraio 1920, entr\u00f2 a far parte del \"KDSt.V.\" Thuringia W\u00fcrzburg. Qui conobbe Elisabetta Elena (1903-1976), una figlia di Alberto, VIII principe di Thurn und Taxis e di sua moglie l'arciduchessa Margherita Clementina d'Austria. Elisabetta Elena era presidentessa onoraria della \"Th\u00fcringer Damenbundes\". La spos\u00f2 il 16 giugno 1923 a Ratisbona.\nDopo aver completato il suo dottorato di ricerca, divent\u00f2 insegnante privato di storia dell'arte. In questo periodo il padre gli chiese di assumere la gestione degli affari di famiglia in Sassonia e Slesia.\nNel 1923 suo fratello maggiore, il principe ereditario Giorgio, rinunci\u00f2 ai propri diritti di successione ed entr\u00f2 nell'ordine dei gesuiti. Federico Cristiano divent\u00f2 quindi erede apparente e quando suo padre mor\u00ec, il 12 febbraio 1932, gli successe come capo della casata reale di Sassonia.\nNel 1933, ricordando il legame prolungato tra l'elettorato di Sassonia e il proprio paese, il governo polacco gli propose di diventare re di Polonia, ma l'ascesa di Adolf Hitler e l'imminente seconda guerra mondiale impedirono che ci\u00f2 accadesse. In quel periodo Federico Cristiano e la sua famiglia vivevano a Bamberga, dove guidava i cavalieri di S. Maria.\nMatrimonio e figli.\nFederico Cristiano spos\u00f2 la principessa Elisabetta Elena di Thurn und Taxis (1903\u20131976) il 16 giugno 1923 a Ratisbona. Ebbero cinque figli:"}
{"id": "4171422", "revid": "35804", "url": "https://it.wikipedia.org/wiki?curid=4171422", "title": "Fattura (documento)", "text": ""}
{"id": "4171434", "revid": "74801", "url": "https://it.wikipedia.org/wiki?curid=4171434", "title": "Bart Gordon", "text": "Biografia.\nNato e cresciuto a Murfreesboro, Gordon studi\u00f2 legge all'Universit\u00e0 del Tennessee e divenne avvocato. Poco dopo si impegn\u00f2 politicamente e fu anche direttore esecutivo del Partito Democratico del Tennessee.\nNel 1984 il deputato Al Gore lasci\u00f2 la Camera per cercare l'elezione al Senato e cos\u00ec Gordon si candid\u00f2 per il seggio lasciato vacante. Riusc\u00ec ad essere eletto senza problemi e negli anni successivi la sua ideologia moderata gli consent\u00ec di essere riconfermato dagli elettori che lo preferirono agli avversari repubblicani.\nNel 2010 annunci\u00f2 la sua volont\u00e0 di ritirarsi dalla scena politica dopo ventisei anni al Congresso e in seguito \u00e8 tornato a svolgere la professione di avvocato."}
{"id": "4171435", "revid": "738436", "url": "https://it.wikipedia.org/wiki?curid=4171435", "title": "Ghemarah", "text": ""}
{"id": "4171441", "revid": "110157", "url": "https://it.wikipedia.org/wiki?curid=4171441", "title": "Federal Hockey League 2012-2013", "text": "La Federal Hockey League 2012-2013 \u00e8 stata la terza edizione di questo campionato.\nSquadre partecipanti.\nNumerosi sono i cambiamenti rispetto alla stagione precedente: il numero di squadre \u00e8 sceso da 8 a 6. Sono infatti state sciolte Brooklyn Aviators, Delaware Federals e Akwesasne Warriors, mentre si sono aggiunti alla lega i Dayton Demonz.\nInoltre, i campioni in carica dei New Jersey Outlaws hanno cambiato citt\u00e0, spostatndosi a Williamsport, Pennsylvania, e cambiando conseguentemente nome in Williamsport Outlaws. Il 22 gennaio 2013 la squadra fu sciolta e ricreata come Pennsylvania Blues, ma anche quest'ultima fu definitivamente sciolta dopo soli 4 incontri.\nNel corso della stagione, anche i Cape Code Bluefins hanno cambiato sede, spostandosi a Cortland, nello Stato di New York e divenendo New York Bluefins. All'inizio di febbraio 2013, la squadra fu sciolta."}
{"id": "4171443", "revid": "92723", "url": "https://it.wikipedia.org/wiki?curid=4171443", "title": "Battaglia di Akhaltsikhe", "text": "Per battaglia di Akhaltsikhe () ci si pu\u00f2 riferire a tre episodi delle guerre russo-turche nel XIX secolo.\nBattaglia del 1828.\nIl 9 agosto 1828, durante la guerra russo-turca del 1828-1829, la fortezza ottomana di Akhaltsikhe nell'odierna Georgia venne assediata dall'esercito russo guidate dal generale Ivan Paskevi\u010d.\nIl 16 agosto truppe ottomana di Kios-Mahomet-Pacha cercarono di rompere l'assedio ma dopo un violento combattimento la citt\u00e0 venne espugnata dai russi.\nAssedio del 1829.\nA seguito dell'occupazione di Akhalzic da parte dell'esercito russo la fortezza pass\u00f2 sotto il comando del generale Nikolaj Murav'\u00ebv. Gli ottomani tentarono di riconquistare la citt\u00e0 e il 20 febbraio 1829 Ahmet-Bek la cinse d'assedio. L'assedio dur\u00f2 fino al 4 marzo, quando le forze ottomane furono costrette a ritirarsi.\nCon il trattato di Adrianopoli del 14 settembre 1829 la fortezza passa all'Impero russo.\nAssedio del 1853.\nDurante la guerra di Crimea, l'Impero Ottomano tent\u00f2 per la seconda volta di riconquistare la citt\u00e0 di Akhalzic e il 12 novembre 1853 il generale Ali-Pasha, al comando di 18.000 uomini, la cinge d'assedio.\nNonostante l'inferiorit\u00e0 numerica, il generale Ivan Andronikov riusc\u00ec a sconfiggere ancora una volta i turchi."}
{"id": "4171445", "revid": "110157", "url": "https://it.wikipedia.org/wiki?curid=4171445", "title": "Le vite dei principali pittori e scultori spagnoli", "text": "Le vite dei principali pittori e scultori spagnoli \u00e8 un libro scritto dal pittore spagnolo Antonio Palomino dedicato alle biografie dei principali artisti che operarono in Spagna durante cosiddetto \"Siglo de Oro\" (che abbraccia in realt\u00e0 due secoli, il Cinquecento rinascimentale e il Seicento Barocco). Fu pubblicato per la prima volta nel 1724 e contiene resoconti dell'attivit\u00e0 in Spagna anche di artisti italiani (Pietro Torrigiano, Tiziano, Sofonisba Anguissola, Federico Zuccari, Luca Giordano e molti altri), fiamminghi (Antonio Moro, Pieter Paul Rubens) e di altra nazionalit\u00e0. Rappresenta un primo tentativo di raccontare le vicende artistiche spagnole e raccoglie le prime biografie di importanti artisti mai pubblicate tra cui quella di Diego Vel\u00e1zquez.\nLe vite dei principali pittori e scultori spagnoli.\nNota: il numero della pagina accanto al nome dell'artista rispecchia l'edizione inglese del 1739."}
{"id": "4171446", "revid": "287204", "url": "https://it.wikipedia.org/wiki?curid=4171446", "title": "Ashley Barnes", "text": "Statistiche.\nPresenze e reti nei club.\n\"Statistiche aggiornate al 6 maggio 2020.\""}
{"id": "4171450", "revid": "1318658", "url": "https://it.wikipedia.org/wiki?curid=4171450", "title": "Tempietto Barbaro", "text": "Il tempietto Barbaro \u00e8 un piccolo edificio religioso della seconda met\u00e0 del XVI secolo situato a Maser, in provincia di Treviso, noto per essere stato assieme al Teatro Olimpico l'ultima opera di Andrea Palladio, architetto che la tradizione vuole morto proprio a Maser.\nIl complesso di Villa Barbaro, di cui fa parte anche il tempietto, \u00e8 stato inserito dall'UNESCO nel 1996 - assieme alle altre ville palladiane del Veneto - nella lista dei patrimoni dell'umanit\u00e0.\nStoria.\nAi piedi del declivio su cui sorge la villa, Palladio realizza in seguito un raffinato tempietto destinato ad assolvere la doppia funzione di cappella gentilizia e chiesa parrocchiale per il borgo di Maser. Non si conosce con certezza la data di inizio dei lavori di costruzione. Nel fregio sono incisi il millesimo 1580, i nomi del patrono, Marcantonio Barbaro, e di Palladio.\nI modelli di riferimento dell'edificio sono evidentemente il Pantheon, ma anche la ricostruzione offerta dallo stesso Palladio del mausoleo di Romolo sulla via Appia. Al tempo stesso \u00e8 possibile che sul tempietto convergano le riflessioni palladiane per la soluzione a pianta centrale del progetto per la Chiesa del Redentore a Venezia, poi abbandonata a favore della variante longitudinale, ma che proprio Marcantonio Barbaro aveva sostenuto in prima persona.\nMolti studiosi stentano a riferire a Palladio la ricca decorazione a stucco dell'interno, che tuttavia \u00e8 molto simile a quella presente all'interno e all'esterno dei palazzi palladiani degli anni 1570.\nDescrizione.\nLa planimetria dell'edificio \u00e8 innovativa perch\u00e9 combina insieme un cilindro e una croce greca. Quattro massicci pilastri servono da contrafforti alla cupola, che \u00e8 ispirata espressamente a quella del Pantheon e quindi \u201call'antica\u201d, a differenza di quelle della Basilica di San Giorgio Maggiore e del Redentore."}
{"id": "4171452", "revid": "1310927", "url": "https://it.wikipedia.org/wiki?curid=4171452", "title": "Calciatori della nazionale cipriota", "text": "In questa lista sono raccolti i calciatori che hanno rappresentato in almeno una partita della nazionale di calcio di Cipro. In grassetto sono indicati i calciatori ancora in attivit\u00e0.\n\"Statistiche aggiornate a giugno 2012.\""}
{"id": "4171453", "revid": "599013", "url": "https://it.wikipedia.org/wiki?curid=4171453", "title": "Giovanni Bonetti", "text": "Carriera.\nDebutta in Serie B con la maglia del Messina nella stagione 1966-1967, e nella serie cadetta disputa due campionati per un totale di 53 presenze e 6 reti.\nCon i giallorossi gioca per altre tre stagioni in Serie C prima di trasferirsi alla Pro Vasto e successivamente al Trapani, sempre nella terza serie."}
{"id": "4171457", "revid": "154893", "url": "https://it.wikipedia.org/wiki?curid=4171457", "title": "Altopiano della Greina", "text": ""}
{"id": "4171463", "revid": "287204", "url": "https://it.wikipedia.org/wiki?curid=4171463", "title": "US Open 2012 - Doppio maschile", "text": "J\u00fcrgen Melzer e Philipp Petzschner erano i detentori del titolo ma sono stati sconfitti al secondo turno da Jamie Delgado e Ken Skupski.\nBob Bryan e Mike Bryan hanno sconfitto in finale Leander Paes e Radek \u0160t\u011bp\u00e1nek per 6-3, 6-4."}
{"id": "4171464", "revid": "692467", "url": "https://it.wikipedia.org/wiki?curid=4171464", "title": "Pittore di Arcesilao", "text": ""}
{"id": "4171466", "revid": "125160906", "url": "https://it.wikipedia.org/wiki?curid=4171466", "title": "Ersel", "text": "Ersel \u00e8 una banca italiana fondata a Torino nel 1936 come Studio Giubergia Agenti di Cambio. \u00c8 stata societ\u00e0 autorizzata da Banca d'Italia ad operare nel settore dei fondi comuni di investimento. A seguito della fusione, operativa dal 1\u00b0 gennaio 2022, con Banca Albertini \u00e8 una banca che opera principalmente nel settore della gestione patrimoniale\nStoria.\nLo Studio Giubergia \u00e8 stato costituito nel 1936 da Giuseppe Giubergia, alla fine della Seconda Guerra Mondiale il figlio Renzo Giubergia con il cognato Bruno Argentero prendono le redini dell'attivit\u00e0.\nNel 1976, quando Guido Giubergia al termine degli studi in economia, dopo un periodo di specializzazione negli Stati Uniti inizia a lavorare nello studio, nasce il primo nucleo di Ersel.\nNel 1980 \u00e8 costituita Ersel Finanziaria Mobiliare S.p.A. con l'obiettivo di sviluppare le attivit\u00e0 di gestione dei patrimoni, la partecipazione a consorzi di garanzia e il collocamento titoli.\nIl primo fondo d'investimento.\nNel 1983 \u00e8 costituita Sogersel, ora Ersel Asset Management SGR, prima societ\u00e0 di gestione del risparmio autorizzata da Banca d'Italia ad operare in Italia e nel 1984 nasce il fondo comune Fondersel, tra i primi fondi comuni di investimento in Italia.\nDa un accordo con la banca londinese Warburg Securities nasce nel 1992 Giubergia Warbug SIM, joint venture dedicata all'attivit\u00e0 di intermediazione soprattutto per conto di banche e grandi finanziarie estere. Nel 2000 viene costituita Ersel Hedge SGR (ora Ersel Asset Management SGR), la seconda societ\u00e0 autorizzata da Banca d'Italia ad operare nella gestione e nel collocamento di fondi speculativi.\nNel 2003 Ersel acquista e ristruttura Palazzo Ceriana e vi trasferisce la propria sede torinese.\nL\u2019acquisizione di Online Sim.\nNel 2004 Ersel acquisisce al 100% Online Sim specializzata nel collocamento di prodotti del risparmio gestito e prima SIM italiana (Societ\u00e0 di Intermediazione Mobiliare) autorizzata dalla Consob ad operare nel mercato dei fondi online.\nInternazionalizzazione.\nNell'agosto del 2010 Renzo Giubergia scompare all'et\u00e0 di 85 anni, la presidenza del gruppo passa quindi al figlio Guido. Nasce in quel periodo il progetto di ampliare l\u2019offerta di Ersel con servizi bancari. Nel 2015 Ersel rileva Simon e Nomen, due storiche societ\u00e0 fiduciarie torinesi.\nL\u2019acquisizione di Banca Albertini.\nNel novembre 2017 Ersel firma l'impegno per acquisire la Banca Albertini Syz , banca milanese fondata da Isidoro Albertini. L'operazione \u00e8 perfezionata nell'estate del 2018 con Ersel che rileva il 64,3% appartenente al gruppo Syz. Il rimanente 35,7% continua ad essere detenuto da Alberto Albertini.\nNello stesso anno Ersel acquista un palazzo in Via Caradosso a Milano, da adibire a sede delle attivit\u00e0 del gruppo nel capoluogo lombardo.\nIl 1\u00b0 gennaio 2022 si perfeziona la fusione di Ersel Sim e Banca Albertini; nasce Ersel SpA, la nuova banca capogruppo. \nConsiglio di amministrazione.\nIl consiglio di amministrazione di Ersel S.p.A. \u00e8 cos\u00ec costituito:"}
{"id": "4171468", "revid": "767487", "url": "https://it.wikipedia.org/wiki?curid=4171468", "title": "Il ritorno di Buffalo Bill", "text": "Il ritorno di Buffalo Bill (\"Percy, Buffalo Bill och jag\") \u00e8 un film del 2005 diretto da Anders Gustafsson, tratto dal libro \"Io, il mio amico Percy e Buffalo Bill\" di Ulf Stark.\nTrama.\nUlf e Percy sono due amici che stipulano un \"patto di sangue\", giurando inseparabilit\u00e0 ed eterna amicizia.\nDurante l'estate Ulf va in vacanza con la sua famiglia su un'isola della Svezia dove vivono i suoi nonni. Il nonno \u00e8 un tipo arrogante e si dimostra subito inospitale, ma viene persuaso dalla nonna. Sull'isola vive anche Pia, amica d'infanzia di Ulf che ne \u00e8 segretamente innamorato. Un giorno viene a sapere che Percy lo sta raggiungendo sull'isola, provocando la rabbia della famiglia nei confronti di Ulf che avrebbe dovuto avvertire. Percy si presenta come un tipo spigliato e loquace, provocando anche degli scherzi nei confronti del burbero nonno.\nIl nonno, dopo un po', inizia a sciogliersi e si rivolge ai due ragazzini, raccontando loro in particolare di un episodio della sua vita in cui ha incontrato Buffalo Bill e ha conosciuto sua moglie. Intanto Pia, nonostante il duro lavoro che le spetta insieme alla madre, prova simpatia pi\u00f9 per Percy che per Ulf e ci\u00f2 rende quest'ultimo molto geloso. Chiede aiuto al suo amico per conquistarla, ma senza successo. Diventa ancor pi\u00f9 geloso quando anche il nonno prende pi\u00f9 in considerazione Percy. Alla fine Ulf, durante un pranzo all'aperto, scaccia via Percy che, arrabbiato e deluso, prende un battello e se ne va. Intanto il nonno si sente male dopo uno sforzo nel gettare sul mare una grossa pietra che stava cercando di rimuovere dal suo giardino da molto tempo e, rivolgendosi a Ulf, gli consiglia di non farsi sopraffare dalla rabbia in quanto lui stesso ha sprecato parte della sua vita e del suo matrimonio nell'arroganza. Al porto Ulf scopre che Percy \u00e8 tornato indietro e che ha deciso di perdonarlo e raggiungono il nonno che, pian piano, ha acquisito un aspetto simile a Buffalo Bill dato che non si \u00e8 tagliato la barba come invece era solito fare."}
{"id": "4171472", "revid": "113673110", "url": "https://it.wikipedia.org/wiki?curid=4171472", "title": "Santino Caramella", "text": "Biografia e carriera.\nGenovese di nascita, ancora al liceo (1919), cominci\u00f2 a collaborare con Piero Gobetti, il quale gli affid\u00f2 la trattazione della filosofia su \"Energie Nove\". Dal 1921, dopo un primo contatto con Piero Gobetti e \"La Rivoluzione liberale\", su segnalazione di questi, entr\u00f2 in collaborazione con il pedagogista siciliano Giuseppe Lombardo Radice, da cui apprese le dottrine del neoidealismo di Benedetto Croce e Giovanni Gentile. Dopo la laurea in Filosofia a Genova nel 1923, insegn\u00f2 negli istituti superiori e consegu\u00ec la libera docenza, ma per le sue idee antifasciste fu arrestato nel 1928 e rinchiuso prima nelle carceri di Marassi a Genova, e poi fu trasferito a San Vittore a Milano; fu scarcerato il 6 luglio dello stesso anno, ma nel 1929 venne sospeso dall'insegnamento e dalla libera docenza. Ottenne, per intercessione di Croce, l'incarico di filosofia e storia della filosofia e di pedagogia presso l'Universit\u00e0 di Messina e, nel 1933, vinse la cattedra di pedagogia nell'Universit\u00e0 di Catania; negli anni 1935-1950 insegn\u00f2 filosofia teoretica sempre a Catania. Nel 1939 secondo Ruggero Zangrandi prese parte ai convegni organizzati dalla Scuola di mistica fascista\nDal 1950 fino alla morte (1972) si trasfer\u00ec all'Universit\u00e0 di Palermo, ereditando la cattedra che era stata di Giovanni Gentile. Il suo allievo principale, che ne cura il lascito, \u00e8 Francesco Armetta, docente alla Pontifica Facolt\u00e0 Teologica di Sicilia.\nPensiero.\nLa sua vasta cultura, gli permise di vedere la continuit\u00e0 del pensiero classico e cristiano e, nell'ambito del pensiero moderno, l'unit\u00e0 delle opposte dialettiche nella legge vivente dello spirito e nel dinamismo della natura e della storia. Fu apprezzato storico della filosofia, della pedagogia e delle scienze.\nLa sua filosofia si pu\u00f2 definire un neoidealismo crociano e gentiliano, ma reinterpretatto \"alla luce dello spiritualismo cristiano\". Il suo pensiero \"supera\" lo storicismo e la dottrina crociana degli opposti e dei distinti, e si esprime nell'interpretazione della pratica come eticit\u00e0 storica..\nLa religione e la teosofia rappresentano la possibilit\u00e0 di un pensiero spirituale pi\u00f9 attento da un lato alla concretezza dell'uomo e dall'altro all'ineffabilit\u00e0 di Dio. La religione, anzich\u00e9 risolversi nella filosofia, colloca il proprio progresso in intima unit\u00e0 con il progresso della filosofia stessa: da un lato \u00e8 esclusa la riduzione della religione ad atteggiamento pratico; dall'altro, le \u00e8 conferita una distinta funzione teoretica."}
{"id": "4171473", "revid": "144796", "url": "https://it.wikipedia.org/wiki?curid=4171473", "title": "Conte di Buccleuch", "text": ""}
{"id": "4171475", "revid": "767487", "url": "https://it.wikipedia.org/wiki?curid=4171475", "title": "Steve Davies (calciatore)", "text": ""}
{"id": "4171477", "revid": "1705737", "url": "https://it.wikipedia.org/wiki?curid=4171477", "title": "Operazione Rosario", "text": "Loperazione Rosario fu un'operazione militare della guerra delle Falkland messa in atto dalla \"Armada de la Rep\u00fablica Argentina\" che prevedeva una serie di azioni d'intensit\u00e0 crescente volte ad affermare la sovranit\u00e0 ed il pieno controllo argentino sulle Isole Falkland, la Georgia del Sud e le Isole Sandwich meridionali.\nLe azioni si sarebbero dovute svolgere da est a ovest e da minore a maggiore importanza politica, culminando con il recupero dell'arcipelago delle Isole Falkland/Malvine e della sua capitale Stanley, in spagnolo \"Puerto Argentino\". La parte anfibia dell'operazione era nota con il nome in codice di \"operazione Azul\". Il governo argentino riusc\u00ec a tenere segreto il piano fino a 48 ore prima dell'inizio delle operazioni. Si pu\u00f2 dire che l'operazione ebbe pieno successo, vi fu un'unica vittima e 5 feriti, e le Falkland furono conquistate in poco pi\u00f9 di 11 ore.\nIl contesto.\nDiversamente and\u00f2 per la Georgia del Sud, interessata dall'operazione Georgias, che fu teatro di operazioni militari nella giornata del 3 aprile dopo essere stata oggetto di uno sbarco da parte di una spedizione di operai argentini che si era rivelata in realt\u00e0 il primo atto dell'operazione. I 22 Royal Marines presenti a Grytviken resistettero in modo organizzato, abbattendo un elicottero da trasporto Puma e danneggiando la corvetta ARA Guerrico con un lanciarazzi anticarro Carl Gustav da 87mm, avendo avuto fino al giorno prima come ponte per le comunicazioni la HMS Endurance, che aveva inoltrato loro l'ordine di usare la forza ma non al punto da rischiare perdite inutili di vite umane, fino alla resa incondizionata.\nLe isole Sandwich Australi, facenti parte dei \"dipendenza delle Isole Falkland\" - parte dei territori d'oltremare britannici - e della Georgia ed essendo disabitate dagli inglesi, erano presidiate solamente da una base scientifica argentina, impiantata nel 1976 senza il consenso inglese e da allora oggetto di una trattativa diplomatica per la sua rimozione, la quale rimarr\u00e0 sotto controllo argentino fino al 20 giugno 1982, data del suo smantellamento da parte inglese dopo la cessazione delle ostilit\u00e0.\nLo svolgimento.\nIl governo inglese avvis\u00f2 Rex Masterman Hunt, l'allora Governatore delle Isole Falkland, di una possibile invasione da parte dell'Argentina il 31 marzo. Hunt organizz\u00f2 quindi una difesa e diede il comando militare al maggiore Mike Norman che riusc\u00ec a radunare una piccola forza di Marines.\nAlle ore 21 del 1\u00ba aprile 1982, 84 membri di un \"commando\" della \"Armada Argentina\" guidati dal capitano di corvetta Guillermo S\u00e1nchez-Sabarots lasciarono il cacciatorpediniere ARA Sant\u00edsima Trinidad (D-2) sbarcando a Mullet Creek verso le 23:00. A quella stessa ora il sottomarino \"ARA Santa Fe\" (S-21) and\u00f2 in superficie e sbarc\u00f2 altri dieci incursori per disporre radiofari di navigazione e occupare il faro San Felipe (Pembroke). All'emergere del \"Santa Fe\", i radar del battello costiero britannico Forrest diedero l'allarme, iniziando cos\u00ec le ostilit\u00e0. All'1:30 del 2 aprile, gli uomini di S\u00e1nchez-Sabarots si divisero in due gruppi. Il primo, comandato dallo stesso S\u00e1nchez, si diresse verso la caserma della fanteria di marina britannica a Moody Brook. Il secondo sotto il capitano di corvetta Pedro Giachino, avanz\u00f2 verso Stanley con l'obiettivo di occupare la residenza del governatore e catturarlo.\nI britannici, avvisati per tempo, avevano gi\u00e0 evacuato le caserme ed il governatorato disponendosi in posizioni pi\u00f9 difendibili. Alle 05:45 il gruppo comandato da S\u00e1nchez-Sabarots apr\u00ec il fuoco sui capannoni dove pensavano vi fossero i militari britannici, scoprendo per\u00f2 che questi erano vuoti; gli argentini si resero conto di essere vulnerabili a un possibile attacco nemico e decisero quindi di andare direttamente verso la residenza del governatore con l'intenzione di attaccarla dalla porta posteriore. La cosa che non sapevano \u00e8 che tre Marines vi si erano trincerati. Durante il \"blitz\" caddero feriti tre militari argentini tra cui lo stesso Pedro Giachino che mor\u00ec poco dopo e a cui venne conferita successivamente la \"Croce all'eroico valore in combattimento\". Il resto della squadra ripieg\u00f2, mantenendo per\u00f2 una forte pressione attraverso l'uso di granate flash-bang e continui cambi di posizione che fecero credere ai britannici di essere di fronte a forze di molto superiori rispetto a quelle reali. Ci\u00f2 risult\u00f2 decisivo per la loro resa.\nAlle 6:20, dall'ARA Cabo San Antonio (Q-42) sbarc\u00f2 la compagnia E con veicoli anfibi LVTP-7 e LARC-5 del 2\u00ba battaglione fanteria di Marina; orientandosi con i radiofari che erano stati collocati dagli incursori sbarcati dall'ARA \"Santa Fe\" (S-21), raggiunsero l'aeroporto, sotto il comando del comandante Santillans. Poco dopo sbarc\u00f2 anche la compagnia D che occup\u00f2 il faro senza trovare resistenza militare. Durante l'avanzata, la compagnia E venne per la prima volta attaccata dalla fanteria inglese, che riusc\u00ec a danneggiare un blindato LVTP-7 senza per\u00f2 ferire l'equipaggio. Informato degli scontri, il responsabile dello sbarco, il contrammiraglio B\u00fcsser, decise di aviotrasportare sulla costa il primo battaglione di fanteria di marina armato di lanciarazzi da 105\u00a0mm.\nAlle ore 8:30, il governatore Hunt ed il maggiore Norman discussero sulla possibilit\u00e0 di disperdersi all'interno dell'isola per iniziare una guerriglia, ma credendosi circondati, decisero di arrendersi e fecero portare il vice commodoro H\u00e9ctor Gilobert, un infiltrato argentino residente nelle isole, in realt\u00e0 facente parte dei servizi di informazione della FAA, per fare da intermediario.Un'ora dopo, il governatore Hunt offr\u00ec la resa al contrammiraglio Busser. Un aereo militare avrebbe poi portato quello stesso giorno il governatore a Montevideo, da dove si sarebbe imbarcato per Londra.\nLe forze in campo.\nMentre da parte inglese non vi era alcuna preparazione ad affrontare gli eventi bellici, gli argentini erano equipaggiati accettabilmente in relazione al compito, anche se con armi molto meno moderne. Le forze armate argentine erano anche pronte a un\"escalation\" militare verso il Cile, preparata dal 1978 nell'ambito dell'operazione Soberan\u00eda, come strascico del conflitto del Beagle che era sotto la mediazione del Vaticano, motivo per cui durante il conflitto i cileni simpatizzarono, unica nazione sudamericana, con gli inglesi, mentre il Per\u00f9 arriv\u00f2 a fornire all'Argentina propri Mirage M5-P e relativa scorta di missili aria-aria per rimpiazzare le perdite subite dalla Fuerza A\u00e9rea Argentina sulle Falkland. Gli inglesi per contro beneficiarono dei missili aria-aria AIM9-L Sidewinder in grado di impegnare il nemico frontalmente, e ben superiori alla versione G in dotazione alla Fleet Air Arm britannica, della pista dell'Isola di Ascensione e di intelligence statunitense. Comunque, alla data dello sbarco, la sproporzione numerica e di equipaggiamento era tale da rendere impensabile qualsiasi difesa che non fosse puramente formale, e neanche gli argentini volevano uno spargimento di sangue che avrebbe pregiudicato futuri negoziati.\nArgentina.\nSia l'aviazione (Fuerza A\u00e9rea Argentina, FAA) che l'aeronautica della flotta argentina avevano a disposizione un gran numero di aerei ed armi moderne, come caccia Mirage III in varie versioni e \"IAI Dagger\" (copie israeliane non autorizzate prodotte dalla IAI del Mirage III), cacciabombardieri Mirage 5 e vecchi, ma ancora efficienti, cacciabombardieri Douglas A-4 Skyhawk. Inoltre la FAA disponeva dei FMA IA-58 Pucar\u00e1, bimotori di produzione nazionale che potevano decollare anche da piste improvvisate, elemento importante per le operazioni sulle Falkland in quanto uno solo degli aeroporti sulle isole, quello di Stanley, disponeva di una pista in cemento. L'Argentina disponeva anche di alcuni bombardieri English Electric Canberra, antiquati ma ancora operativi e di caccia tattici Aermacchi MB-339.\nLa FAA era per\u00f2 prevalentemente addestrata a un'eventuale guerra contro il Cile, o contro la guerriglia (quindi combattimenti a breve distanza contro obiettivi a terra) che ad operazioni a lunga distanza contro navi da guerra. Infatti la FAA aveva a disposizione per il rifornimento in volo solo due Lockheed C-130 modificati, il cui utilizzo era da dividersi con la marina militare. Gli stessi Mirage non erano stati approntati per il combattimento aereo. Le batterie antiaeree erano antiquate, e mancavano moderni aerei da pattugliamento marittimo, il cui ruolo era svolto dai Lockheed PV-2 Neptune.\nLa marina militare disponeva di 14 Dassault Super \u00c9tendard (solo 7 dei quali operativi), caccia multiruolo con capacit\u00e0 di rifornimento in volo, e di una portaerei, la \"ARA Veinticinco de Mayo (V-2)\", con motori e catapulte in pessimo stato di fabbricazione britannica, la ex \"HMS Venerable\", della classe \"Colossus\", poi in forza alla marina reale olandese come \"HNLMS Karel Doorman\" (R81), risalente alla seconda guerra mondiale ed in condizioni non ottimali. I Super \u00c9tendard erano dotati del temibile missile Exocet, fornito dalla Francia sia nella versione aviolanciata che in versione navale; della prima versione, per\u00f2 era stato fornito un numero limitato di 5 esemplari, ed altri erano attesi a breve, ma lo scoppio delle ostilit\u00e0 ed il conseguente embargo dell'ONU bloccheranno il prosieguo della fornitura.\nRegno Unito.\nLa Royal Navy al momento dello scoppio delle ostilit\u00e0 non era attrezzata per esercitare uno sforzo cos\u00ec grande a una tale distanza. Infatti essa era preparata pi\u00f9 che altro a uno scenario da \"terza guerra mondiale\", con operazioni all'interno di strutture NATO, il cui compito principale era combattere i sommergibili della flotta nord dell'Unione Sovietica. Siccome un attacco aereo sovietico sul Nord Atlantico era considerato improbabile, le navi britanniche disponevano di una capacit\u00e0 antiaerea limitata; il supporto aereo sarebbe stato dato dalle basi a terra o da portaerei americane. Seguendo questa dottrina negli anni settanta vennero rottamate le grandi ma costose portaerei \"Eagle\" e \"Ark Royal\", in grado di ospitare aerei di tipo convenzionale. Stessa fine fece nel 1980 la piccola portaerei \"Bulwark\" e nel 1982 avrebbe dovuto essere radiata anche la \"Hermes\", in vista della sua cessione all'India; la relativamente nuova \"Invincible\" era invece stata promessa all'Australia.\nLa componente aerea imbarcata, invece, era composta dai BAe Sea Harrier FRS.Mk.1, versione navalizzata dello Harrier GR.Mk.3, l'innovativo jet STOVL mai provato in operazioni belliche. Anche la componente anfibia era in procinto di essere smantellata con la cessione delle navi da assalto anfibio \"Fearless\" ed \"Intrepid\", delle quali comunque solo la prima era in stato di prontezza operativa, mentre la \"Intrepid\" raggiunse la flotta in un secondo tempo. Ad operazioni iniziate, arrivarono anche diversi Harrier Gr.Mk.3 che vennero assegnati a compiti di attacco al posto dei Sea Harrier, pi\u00f9 utili per la difesa aerea. Inoltre vi era una numerosa flotta di unit\u00e0 di scorta composta da fregate Type 21 e Type12M/I e dalle pi\u00f9 recenti Type 22, e dai cacciatorpediniere Type 42, nonch\u00e9 dai sommergibili nucleari delle classi Churchill e Swiftsure, coadiuvata da un consistente numero di navi appoggio tra petroliere, navi da sbarco e traghetti civili, rifornitori e altre tipologie. In realt\u00e0 la squadra si riun\u00ec soltanto in prossimit\u00e0 della zona di operazioni, in quanto il primo nucleo presente all'Isola di Ascensione il 16 aprile era formato dalle portaerei e da varie unit\u00e0 di scorta presenti a Gibilterra per l'esercitazione \"Springtrain 1982\". Infine, gli inglesi potevano contare su una consistente flotta di aerocisterne e di vecchi bombardieri della serie V, gli Avro Vulcan, oltre che su un esercito professionista con varie unit\u00e0 di \u00e9lite, dai Royal Marines ai paracadutisti, agli incursori dello \"Special Air Service\" e ai Gurkha."}
{"id": "4171481", "revid": "106908", "url": "https://it.wikipedia.org/wiki?curid=4171481", "title": "Quelli che ben pensano", "text": ""}
{"id": "4171484", "revid": "599013", "url": "https://it.wikipedia.org/wiki?curid=4171484", "title": "Glenn Holm", "text": "Carriera.\nClub.\nHolm gioc\u00f2 per il Soon, prima di passare al Moss. Esord\u00ec nella 1. divisjon in data 1\u00ba maggio 1988, quando fu titolare nella sconfitta per 2-1 sul campo del Rosenborg. L'anno dopo, si trasfer\u00ec al Fredrikstad, dove rimase fino al 1991. Successivamente, torn\u00f2 al Soon.\nNazionale.\nConta una presenza per la . Il 26 aprile 1988, infatti, gioc\u00f2 nel pareggio a reti inviolate contro la ."}
{"id": "4171487", "revid": "2064471", "url": "https://it.wikipedia.org/wiki?curid=4171487", "title": "Mary Scott, III contessa di Buccleuch", "text": "Biografia.\nMary era figlia di Francis Scott, II conte di Buccleuch e succedette ai titoli di suo padre come figlia primogenita all'et\u00e0 di 4 anni, nel 1651, divenendo cos\u00ec una delle pi\u00f9 ricche ereditiere nubili di tutto quanto il regno.\nIl 9 febbraio 1659 ella spos\u00f2 Walter Scott di Highchester (all'epoca del matrimonio Mary aveva 11 anni ed il marito 14), che venne creato conte di Tarras l'anno successivo. Il matrimonio venne organizzato a tavolino dalla madre senza pubblicazioni e con una cerimonia presso il presbiterato di Kirkcaldy. Questo fatto cre\u00f2 molti malumori presso la corte inglese che stabil\u00ec che Mary vivesse separata dal marito sino al raggiungimento dei 12 anni, ma anche malgrado questo periodo di separazione i due continuarono a scriversi amorevolmente. Ad ogni modo, Mary si ammal\u00f2 e mor\u00ec due anni dopo la loro riunione, all'et\u00e0 di 13 anni, nel 1661 ed i suoi titoli passarono alla sorella, Anne."}
{"id": "4171490", "revid": "188116", "url": "https://it.wikipedia.org/wiki?curid=4171490", "title": "Prammatica Sanzione (1830)", "text": "La Prammatica Sanzione del 1830 (in spagnolo \"Pragm\u00e1tica Sanci\u00f3n\") \u00e8 un documento emanato il 19 marzo 1830 con il quale il re Ferdinando VII di Spagna ratificava un decreto del 1789 di Carlo IV che aveva sostituito il sistema semi-salico stabilito da Filippo V con un sistema misto di successione.\nQuando Filippo V di Borbone sal\u00ec al trono di Spagna a seguito della guerra di successione spagnola introdusse la legge salica limitando la successione al trono ai soli maschi in linea retta. Nel 1789 il re Carlo IV, visto che suo figlio ed erede al trono Ferdinando non ebbe che due figlie femmine (Isabella e Luisa Ferdinanda), decise di emanare un decreto per derogare alla legge salica. Salito al trono, Ferdinando ratific\u00f2 il decreto con un atto formale (la Prammatica Sanzione) garantendo il trono a sua figlia Isabella ed escludendo dalla successione suo fratello, l'Infante Carlo, conte di Molina a cui \u2013 secondo la legge salica \u2013 sarebbe spettato il trono.\nI sostenitori di Carlo (chiamati carlisti), in particolare l'influente ministro Francisco Calomarde, fecero pressioni su Ferdinando VII per indurlo a ritirare la Prammatica Sanzione. Ferdinando tuttavia, gravemente ammalato di gotta, mor\u00ec il 29 settembre 1833. Isabella venne cos\u00ec proclamata regina e, in attesa che compisse la maggiore et\u00e0, sua madre Maria Cristina delle Due Sicilie assunse la reggenza. Carlo non riconobbe Isabella come regina e scoppiarono le guerre carliste."}
{"id": "4171494", "revid": "372624", "url": "https://it.wikipedia.org/wiki?curid=4171494", "title": "Chianca", "text": ""}
{"id": "4171496", "revid": "767487", "url": "https://it.wikipedia.org/wiki?curid=4171496", "title": "Tor Pedersen", "text": "Carriera.\nClub.\nPedersen gioc\u00f2 nel Troms\u00f8 dal 1981 al 1994, totalizzando 310 presenze e segnando 8 reti (di cui 251 partite con 4 gol in campionato). Fece parte anche della squadra che vinse la Coppa di Norvegia 1986. Nel 1995, pass\u00f2 allo Skarp, formazione in cui rimase fino all'anno successivo.\nNazionale.\nConta una presenza per la ."}
{"id": "4171498", "revid": "228587", "url": "https://it.wikipedia.org/wiki?curid=4171498", "title": "Francis Scott, II conte di Buccleuch", "text": "Biografia.\nFrancis Scott era figlio di Walter Scott, I conte di Buccleuch, e di sua moglie Mary Hay, figlia a sua volta di Francis Hay, IX conte di Erroll, uno dei principali cospiratori cattolici per la detronizzazione di Elisabetta I d'Inghilterra\nIl 25 luglio 1646, spos\u00f2 lady Margaret Leslie, figlia di John Leslie, VI conte di Rothes e la coppia ebbe tre figli:"}
{"id": "4171499", "revid": "329581", "url": "https://it.wikipedia.org/wiki?curid=4171499", "title": "Oribasio di Pergamo", "text": ""}
{"id": "4171500", "revid": "1431409", "url": "https://it.wikipedia.org/wiki?curid=4171500", "title": "Kenneth Omeruo", "text": "Statistiche.\nPresenze e reti nei club.\n\"Statistiche aggiornate all'11 settembre 2017.\""}
{"id": "4171501", "revid": "227767", "url": "https://it.wikipedia.org/wiki?curid=4171501", "title": "Francesco d'Eboli, duca di Castropignano", "text": ""}
{"id": "4171504", "revid": "1543377", "url": "https://it.wikipedia.org/wiki?curid=4171504", "title": "Duca d'Aubigny", "text": "Gli scozzesi Duchi d'Aubigny (in francese \"Ducs d'Aubigny\") ebbero origine a Aubigny-sur-N\u00e8re in Francia, nel XV secolo, che fu un importante onore durante tutto la Auld Alliance e l'Ancien R\u00e9gime. La sua importanza fu gradualmente rimpiazzata da un titolo ducale per il Clan Gordon, durante un lungo e turbolento periodo tra la rivoluzione francese e la Terza Repubblica francese.\nIl beneficiario di queste terre era originariamente chiamato Seigneur d'Aubigny e fu concesso al ramo cadetto del Casato degli Stewart, gli Stewart di Darnley.\nStoria.\nOrigini.\nIl primo detentore del titolo fu Louise de K\u00e9rouaille, che nel 1684 fu creata Duchessa d'Aubigny fra i Pari di Francia su richiesta di re Carlo II d'Inghilterra; suo figlio, il Duca di Richmond e Lennox, fu congiuntamente nobilitato con lei. Tuttavia le lettere patenti che crearono il Ducato non furono registrate al Parlamento di Parigi, cos\u00ec il Ducato si estinse alla morte della Duchessa nel 1734. \nXVIII secolo.\nNel 1777 re Luigi XV di Francia eman\u00f2 le \"lettres de suranation\" che ripristinavano il titolo nobiliare del 1684 per gli eredi della Duchessa Louise. Il II Duca di Richmond aveva gi\u00e0 ricevuto un \"brevet de duc\", che gli garantiva gli onori di un Duca a Corte. Il Ducato fu confiscato durante le guerre rivoluzionarie e napoleoniche (1792-1803 e 1806-1814), ma alla fine ritorn\u00f2 al IV Duca di Richmond. Il IV Duca era il nipote del III Duca, quindi la sua successione al Ducato d'Aubigny pu\u00f2 essere messa in discussione, ma i Duchi di Richmond e Lennox da allora utilizzano questo titolo.\nEpoca recente.\nLe propriet\u00e0 relative al Castello d'Aubigny non sono pi\u00f9 in possesso dei detentori del titolo, fu venduto al fine di mantenere le finanze personali dei Duchi all'interno del Regno Unito. Aubigny \u00e8 l'attrazione turistica principale in Francia, che attesta la Auld Alliance, l'onore \u00e8 ora solo un titolo storico.\nStemma.\nLo stemma dei Duchi Lennox d'Aubigny mostra uno scudo \"De gueules \u00e0 trois fermaux d'or\" che rappresenta il Ducato d'Aubigny. Tali stemma sono di fatto derivate dagli stemma degli Stewart di Darnley, signori d'Aubigny. Nel 1428 a John Stewart d'Aubigny fu conferito il diritto di incorporare le armi di Francia (\"azure, tre fleur-de-lys or\") nel suo stemma."}
{"id": "4171508", "revid": "716642", "url": "https://it.wikipedia.org/wiki?curid=4171508", "title": "Brett Pitman", "text": "Statistiche.\nPresenze e reti nei club.\n\"Statistiche aggiornate al 3 marzo 2020.\""}
{"id": "4171510", "revid": "228587", "url": "https://it.wikipedia.org/wiki?curid=4171510", "title": "Walter Scott, I conte di Buccleuch", "text": "Biografia.\nFiglio di Walter Scott, I lord Scott di Buccleuch e di sua moglie Mary Kerr, Walter spos\u00f2 lady Mary Hay, figlia di Francis Hay, IX conte di Erroll e di sua moglie Elizabeth Douglas, attorno al 15 ottobre 1616, matrimonio dal quale la famiglia Scott ricav\u00f2 una dote di 20.000 merks scozzesi. Egli succedette al padre come Lord Scott di Buccleuch il 15 dicembre 1611 e venne creato conte di Buccleuch, col titolo sussidiario di barone Scott di Whitchester ed Eskdaill il 16 maggio 1619.\nEgli fu comandante di un reggimento in servizio nei Paesi Bassi nel 1627 contro gli spagnoli. Mor\u00ec il 20 novembre 1633 a Londra ma non venne sepolto ad Hawick sino all'11 giugno 1634 dal momento che la nave che stava riportando il suo corpo era stata portata in Norvegia da una fortissima tempesta."}
{"id": "4171511", "revid": "599013", "url": "https://it.wikipedia.org/wiki?curid=4171511", "title": "Cato Erstad", "text": "Carriera.\nClub.\nErstad gioc\u00f2 per lo HamKam dal 1982 al 1994.\nNazionale.\nConta una presenza per la . Il 26 maggio 1987, infatti, fu titolare nel pareggio a reti inviolate contro la ."}
{"id": "4171512", "revid": "144796", "url": "https://it.wikipedia.org/wiki?curid=4171512", "title": "Lord Scott di Buccleuch", "text": ""}
{"id": "4171516", "revid": "1565034", "url": "https://it.wikipedia.org/wiki?curid=4171516", "title": "De utiliori", "text": "De utiliori \u00e8 una bolla pontificia pubblicata da papa Pio VII il 27 giugno 1818, con la quale il pontefice rivedeva l'organizzazione ecclesiastica del Regno delle Due Sicilie in conformit\u00e0 al nuovo concordato tra la Santa Sede ed il regno borbonico.\nStoria.\nIl 16 febbraio 1818 Santa Sede e Regno delle Due Sicilie sottoscrissero un nuovo concordato, a Terracina, alla presenza dei plenipotenziari delle due parti, il cardinale segretario di Stato Ercole Consalvi ed il cavaliere Luigi de' Medici di Ottajano, segretario di Stato e ministro delle finanze.\nIl concordato, composto di 35 articoli, prevedeva tra gli altri questi punti:\nIl 7 marzo successivo Pio VII eman\u00f2 la bolla \"In supremo\", con la quale pubblicava e promulgava il concordato. Lo stesso giorno concesse al re Ferdinando I e ai suoi legittimi e cattolici successori, con il breve \"Sinceritas fidei\", la facolt\u00e0 di nominare liberamente arcivescovi e vescovi del suo Regno, come previsto dall'articolo 28 del concordato. Infine, il 3 aprile il papa scrisse a tutti gli arcivescovi, i vescovi ed i vicari capitolari del Regno la lettera \"Iam inde ab anno\" con la quale comunicava l'imminente modifica delle circoscrizioni ecclesiastiche ed i motivi dei cambiamenti previsti. In essa il papa ripete gli stessi motivi che gi\u00e0 furono scritti nel concordato: verranno soppresse le sedi che \"\u00abo per troppa scarsezza di rendite, o per l'oscurit\u00e0 de' luoghi, o per altri ragionevoli motivi non potranno conservarsi\u00bb\", avendo riguardo \"\u00abal comodo de' fedeli, ed in particolar modo al loro spirituale vantaggio\u00bb\".\nNei tre mesi successivi Roma e Napoli trovarono l'accordo definitivo sulle circoscrizioni ecclesiastiche del Regno. Il 27 giugno 1818 Pio VII pubblic\u00f2 la bolla \"De utiliori\" con la quale rendeva effettiva la nuova geografia ecclesiastica napoletana.\nLa situazione precedente la bolla.\nFino al 1818, il regno delle due Sicilie, relativamente alla regione \"di qua del Faro\", ossia nella sua parte continentale, comprendeva:\nQuesti numeri tuttavia non rendono ragione della reale distribuzione sul territorio delle sedi vescovili e della loro consistenza territoriale. Per esempio, le sole metropolie di Benevento, di Salerno, di Bari e di Reggio Calabria comprendevano un totale di 45 suffraganee, ossia quasi la met\u00e0 del loro numero totale. Alcune diocesi erano poi ridotte a qualche centro abitato di poche migliaia di abitanti: caso limite \u00e8 la diocesi di Lavello, che comprendeva una sola parrocchia, quella della cattedrale, ed una sola citt\u00e0, motivo per cui il Cappelletti commenta che \"\u00abi vescovi che la ressero, in tanta strettezza di diocesi, potevano dirsi parrochi piuttostoch\u00e8 vescovi\u00bb\".\nLa nuova geografia ecclesiastica del Regno.\nLa bolla \"De utiliori\" procedette alle seguenti modifiche:\nA seguito di queste modifiche la nuova geografia ecclesiastica del Regno comprendeva:\nProspetto delle province ecclesiastiche.\nQuesto \u00e8 il prospetto delle province ecclesiastiche nell'ordine riportato dalla bolla \"De utiliori\":\nLe altre circoscrizioni \"nullius\".\nLa bolla \"De utiliori\" soppresse tutte le circoscrizioni ecclesiastiche \"nullius\", ossia esenti dalla giurisdizione dei vescovi locali, come abbazie, monasteri, prepositure. Furono mantenuti solamente cinque di questi speciali enti ecclesiastici:"}
{"id": "4171517", "revid": "1310927", "url": "https://it.wikipedia.org/wiki?curid=4171517", "title": "Kevin Jansen", "text": ""}
{"id": "4171518", "revid": "716642", "url": "https://it.wikipedia.org/wiki?curid=4171518", "title": "Martyn Woolford", "text": "Carriera.\nHa giocato con vari club nella seconda divisione inglese."}
{"id": "4171522", "revid": "767487", "url": "https://it.wikipedia.org/wiki?curid=4171522", "title": "Nils Ove Hellvik", "text": "Carriera.\nClub.\nHellvik gioc\u00f2 per il Bryne dal 1979 al 1982. Nel 1983, infatti, pass\u00f2 al Viking: vi rest\u00f2 fino al 1987. Nel 1988 torn\u00f2 al Bryne, per poi trasferirsi allo \u00c5lg\u00e5rd a partire dall'annata seguente. Nel 1991, torn\u00f2 ancora una volta al Bryne.\nNazionale.\nConta 5 presenze per la . Esord\u00ec il 13 novembre 1982, nella sconfitta per 1-0 contro il ."}
{"id": "4171523", "revid": "287204", "url": "https://it.wikipedia.org/wiki?curid=4171523", "title": "Felton Jarvis", "text": "Oltre alla decennale collaborazione con Presley, Jarvis produsse anche i primi 6 album di John Hartford, pubblic\u00f2 a suo nome alcuni singoli alla fine degli anni cinquanta, e lavor\u00f2 con artisti come Tommy Roe, Michael Nesmith, Fats Domino, Jimmy Dean, Fess Parker, Charley Pride, Carl Perkins, Skeeter Davis, Willie Nelson, Gladys Knight &amp; the Pips, Maria Dallas."}
{"id": "4171534", "revid": "716887", "url": "https://it.wikipedia.org/wiki?curid=4171534", "title": "Ermanno Salvaterra", "text": "La sua attivit\u00e0 alpinistica \u00e8 stata particolarmente intensa nelle Dolomiti di Brenta ed in Patagonia, in particolare in quest'ultima ha legato il suo nome al Cerro Torre, del quale \u00e8 considerato il pi\u00f9 profondo conoscitore, tanto da essere soprannominato \"L'uomo del torre\". \u00c8 autore di diversi filmati e documentari, in particolare relativi alle sue spedizioni in Patagonia\nBiografia.\nPoich\u00e9 la sua famiglia gestiva dal 1948 il Rifugio XII Apostoli situato nella conca di Pratofiorito sulle Dolomiti di Brenta, frequenta fin da giovanissimo l'ambiente montano. A 11 anni effettua la sua prima scalata sulle Torri d'Agola. Nel 1975 diviene Maestro di sci e nel 1979 Guida Alpina.\nHa avuto un ruolo di primo piano nell'evoluzione dell'alpinismo moderno presso le Dolomiti di Brenta, aprendo diverse vie moderne, alcune di particolare difficolt\u00e0, fra le quali:\nNel 1982 compie la sua prima spedizione in Patagonia ove scala la \"via del compressore\" sul versante sud del Cerro Torre; successivamente torner\u00e0 numerose volte nella regione sudamericana, per scalare diverse vette, fra cui il Fitz Roy, la Punta Poincenot di quest'ultimo e l'Aguillamet, ma sar\u00e0 il Cerro Torre, da lui giudicata la montagna pi\u00f9 bella del mondo, la meta principale di tali spedizioni, sul quale compir\u00e0 diverse ascensioni, aprir\u00e0 cinque nuove vie e compir\u00e0 la prima salita invernale.\n\u00c8 stato nel 1989, dopo Maurizio Giarolli ed Elio Orlandi che la ipotizzarono e la tentarono per primi nel 1987, che con loro e Andrea Sarchi tent\u00f2 il concatenamento delle \"quattro sorelle\" patagoniche, ovvero del Cerro Standhart, della Punta Herron, della Torre Egger sino al Cerro Torre; tenta diverse volte ma deve sempre rinunciare a causa meteo sfavorevole (impresa poi riuscita all'amico Rolando Garibotti).\nIl 31 luglio 1989 concatena in solitaria e slegato in 11 ore 58 minuti:\nNel 1988 stabilisce il nuovo record italiano di chilometro lanciato con gli sci raggiungendo la velocit\u00e0 di 211,640\u00a0km/h che deterr\u00e0 per 5 anni.\nHa compiuto diverse discese di sci estremo, fra cui la parete nord della Cima Presanella, il Canalone Neri della Cima Tosa e lo scivolo nord della Cima Brenta.\nIl Cerro Torre.\nSu consiglio di Renato Casarotto, si avvicina alla Patagonia nel 1982, ove si reca per la prima volta con Elio Orlandi; salgono la \"via del compressore\" di Maestri giungendo sino al compressore a circa 50 metri dalla cima.\nNel 1983, accompagnato da Maurizio Giarolli, riesce a giungere in vetta il 17 ottobre percorrendo la via Maestri sino al compressore e successivamente ripetendo il percorso di Jim Bridwell del 1979.\nNel 1985 compie il primo tentativo invernale al Cerro Torre assieme ad Andrea Sarchi, Maurizio Giarolli e Paolo Caruso, giungendo in vetta il 7 luglio. In occasione di tale tentativo effettua la sua prima esperienza come cineoperatore realizzando un documentario per la trasmissione \"Jonathan, dimensione avventura\" condotta da Ambrogio Fogar.\nNel 1995, assieme a Roberto Manni e Piergiorgio Vidi compie un nuovo tentativo invernale lungo il versante meridionale aprendo la \"via Infinito Sud\"; restano in parete 24 giorni consecutivi portando con loro un apposito box in alluminio, che sollevano durante la progressione, per ripararsi dalle terribili raffiche di vento patagoniche; giungono in cima ma non riescono a salire in vetta per le condizioni del ghiaccio del fungo sommitale.\nNel 1999 effettua il primo tentativo alla parete est assieme a Mauro Mabboni; dopo aver rinunciato al progetto iniziale salgono lungo il versante sud aprendo una variante alla via del compressore.\nNel 2004, assieme ad Alessandro Beltrami ed a Giacomo Rossetti (faceva inizialmente parte della spedizione anche Matteo Rivadossi, che rinuncer\u00e0 al momento dell'attacco alla parete), giunge in cima per la quarta volta il 13 novembre aprendo una nuova via sulla parete est \"Quinque anni ad paradisum\".\nNel 2005, assieme a Rolando Garibotti ed Alessandro Beltrami, dopo numerosi tentativi non andati a buon fine in precedenza, giunge in cima il 13 novembre scalando la parete nord. In tale occasione compie cos\u00ec la sua impresa pi\u00f9 significativa per la storia dell'alpinismo in quanto apre la nuova \"El arca del los Vientos\" che ripercorre la via che Cesare Maestri afferm\u00f2 di aver salito nel 1959 assieme a Toni Egger: durante la scalata Salvaterra ed i compagni non trovano le tracce del passaggio di Maestri e riscontrano condizioni della montagna assai differenti da quelle descritte dal primo. Le dichiarazioni di Salvaterra, inizialmente sostenitore di Maestri, avallano cos\u00ec direttamente la tesi che dubita della veridicit\u00e0 dell'ascensione di Maestri ed alimentano le polemiche al riguardo. La scalata ha comunque fornito un contribuito fondamentale a dirimere quello che \u00e8 forse il principale dibattito dell'alpinismo attuale. Il quotidiano \"Il Giornale\" gli ha assegnato la \"medaglia d'oro\" per l'impresa sportiva dell'anno.\nCuriosit\u00e0.\nNel 2011 Salvaterra ha aperto una via moderna in valle del Sarca sulla parete del Limar\u00f2 che ha chiamato \"Moonbears\" per ricordare i maltrattamenti a cui sono sottoposti gli orsi della luna in alcuni paesi asiatici, rinchiusi in quelle che sono definite Fattoria della bile; tale via risulta una delle pi\u00f9 apprezzate della zona\nIl climber americano Tommy Caldwell ha dichiarato che gradirebbe arrampicare, fra tutti gli alpinisti italiani, proprio con Ermanno Salvaterra."}
{"id": "4171536", "revid": "110157", "url": "https://it.wikipedia.org/wiki?curid=4171536", "title": "Leskovec nad Moravic\u00ed", "text": "Leskovec nad Moravic\u00ed (in tedesco \"Spachendorf\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171537", "revid": "158286", "url": "https://it.wikipedia.org/wiki?curid=4171537", "title": "Olaf Olafsson", "text": ""}
{"id": "4171541", "revid": "228587", "url": "https://it.wikipedia.org/wiki?curid=4171541", "title": "Walter Scott, I lord Scott di Buccleuch", "text": "Biografia.\nWalter Scott era il figlio secondogenito di Sir Walter Scott, IV barone di Buccleuch (a sua volta nipote di Walter Scott di Branxholme e Buccleuch) e di sua moglie, Margaret Douglas.\nNominato cavaliere dal re Giacomo VI di Scozia nel 1590, lord Buccleuch venne nominato dallo stesso sovrano governatore di Liddesdale e guardiano delle West Marches.\nNel 1594, lord Buccleuch venne rinominato governatore di Liddesdale, e fu in questo ruolo che due anni dopo egli riusc\u00ec a catturare Kinmont Willie Armstrong, famoso brigante di confine. Armstrong venne catturato da alcuni soldati inglesi assistiti da Warden Salkeld il 17 marzo 1596 in piena violazione delle leggi confinarie. Essendo stato catturato presso Carlisle venne imprigionato nel locale castello.\nLord Buccleuch, come governatore, chiese al guardiano inglese Sir Thomas Scrope che Armstrong venisse rilasciato in quanto la sua cattura non era conforme alle leggi, ma questa petizione fu senza successo. Non riuscendo a liberare Armstrong per vie diplomatiche, nella notte del 13 aprile 1596 lord Buccleuch si pose alla guida di un gruppo di ottanta uomini e si diresse verso Carlisle. Lasciando gran parte degli uomini a breve distanza dalla citt\u00e0, si intrufol\u00f2 nel castello ove Armstrong era tenuto prigioniero. Riusc\u00ec a farsi aprire le porte grazie ad un contatto interno e a liberare Armstrong, facendo ritorno nei confini scozzesi. Nell'operazione non vi furono morti da entrambe le parti.\nIl raid al castello cre\u00f2 un incidente diplomatico tra Scozia ed Inghilterra, e la guerra sembrava ormai imminente quanto lord Buccleuch decise di arrendersi alle autorit\u00e0 inglesi. Accusato della liberazione di Armstrong, lord Buccleuch venne posto in custodia presso il Master of the Ordnance a Berwick, Sir William Selby, e venne successivamente inviato a Londra.\nQuando lord Buccleuch raggiunse Londra, dopo essere stato presentato alla regina, Elisabetta I gli chiese cosa mai l'avesse spinto a compiere un'azione tanto disperata quanto presuntuosa e si narra che lord Buccleuch abbia detto in tale occasione: \"Cosa avrebbe potuto spingere un uomo a non farlo?\". Elisabetta, rivolgendosi al suo valletto dir\u00e0 poi \"Con 10.000 uomini come questo i nostri fratelli scozzesi potrebbero far tremare i troni pi\u00f9 saldi d'Europa\".\nUn discendente di lord Buccleuch, il noto scrittore Sir Walter Scott, trascrisse una famosa ballata su questo raid dal titolo \"Kinmont Willie\" che si trova nella sua collezione \"Minstrelsy of the Scottish Border, Vol. 1\".\nEgli venne creato Lord del Parlamento, col titolo di lord Scott di Buccleuch nel 1606 da Giacomo I d'Inghilterra, gi\u00e0 re di Scozia.\nDal 1604 sino al 1609, lord Buccleuch guid\u00f2 una compagnia di \"scottish borderers\" al servizio di Maurizio di Nassau, principe di Orange durante la Rivolta olandese.\nLord Buccleuch mor\u00ec il 15 dicembre 1611, e venne sepolto nella St Mary's Kirk, di Hawick.\nMatrimonio e figli.\nLord Scott spos\u00f2 (contratto datato al 1\u00ba ottobre 1586) Mary, figlia di Sir William Kerr di Cessford e di sua moglie, Janet Douglas. La coppia ebbe quattro figli:\nScott ebbe anche una figlia illegittima avuta da Delia, figlia del capitano Thomas Butler. La figlia, Jean, spos\u00f2 poi Robert Scott di Whitslaid. Oltre a questa egli ebbe un figlio illegittimo John (probabilmente da identificarsi con John Scott, prevosto di Crichton, morto nel 1646)."}
{"id": "4171543", "revid": "110157", "url": "https://it.wikipedia.org/wiki?curid=4171543", "title": "Lichnov (Brunt\u00e1l)", "text": "Lichnov (in tedesco \"Lichten\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171547", "revid": "767487", "url": "https://it.wikipedia.org/wiki?curid=4171547", "title": "Olav Klepp", "text": "Carriera.\nClub.\nKlepp cominci\u00f2 la carriera con la maglia dello Start, per poi passare ai danesi del Br\u00f8ndby. Sempre nello stesso anno, fece ritorno allo Start e vi rimase fino al 1991.\nNazionale.\nGioc\u00f2 una partita per la . Il 6 maggio 1987, infatti, fu titolare nel pareggio per 1-1 contro la ."}
{"id": "4171548", "revid": "1698934", "url": "https://it.wikipedia.org/wiki?curid=4171548", "title": "James Wilson (calciatore 1989)", "text": "Carriera.\nNazionale.\nEsordisce in nazionale il 15 ottobre 2013 in Belgio-Galles (1-1)."}
{"id": "4171549", "revid": "110157", "url": "https://it.wikipedia.org/wiki?curid=4171549", "title": "Lipta\u0148", "text": "Lipta\u0148 (in tedesco \"Liebental\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171550", "revid": "6923", "url": "https://it.wikipedia.org/wiki?curid=4171550", "title": "Istituto tecnico agrario statale Pastori", "text": ""}
{"id": "4171551", "revid": "6923", "url": "https://it.wikipedia.org/wiki?curid=4171551", "title": "Istituto tecnico industriale Benedetto Castelli", "text": ""}
{"id": "4171552", "revid": "110157", "url": "https://it.wikipedia.org/wiki?curid=4171552", "title": "Lomnice (Moravia-Slesia)", "text": "Lomnice (in tedesco \"Lobnig\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171553", "revid": "767487", "url": "https://it.wikipedia.org/wiki?curid=4171553", "title": "Breach (gruppo musicale)", "text": "I Breach sono stati un gruppo musicale post-hardcore svedese, formatosi nel 1993 e scioltosi nel 2001.\nStoria.\nLa band si \u00e8 formata a Lule\u00e5 nel 1993, e ha pubblicato il suo primo album nel 1995. Poco dopo l'uscita di \"Kollapse\" i Breach hanno annunciato il loro scioglimento. La band ha suonato in una reunion a Stoccolma, il 6 dicembre 2007. Al termine del concerto i componenti hanno distrutto i propri strumenti, lasciando intendere ai propri fan che quello sarebbe stato il loro ultimo concerto assieme."}
{"id": "4171554", "revid": "1310927", "url": "https://it.wikipedia.org/wiki?curid=4171554", "title": "Aaron Meijers", "text": ""}
{"id": "4171556", "revid": "110157", "url": "https://it.wikipedia.org/wiki?curid=4171556", "title": "Ludv\u00edkov", "text": "Ludv\u00edkov (in tedesco \"Ludwigsthal\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171558", "revid": "110157", "url": "https://it.wikipedia.org/wiki?curid=4171558", "title": "Mal\u00e1 Mor\u00e1vka", "text": "Mal\u00e1 Mor\u00e1vka (in tedesco \"Klein Mohrau\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171562", "revid": "110157", "url": "https://it.wikipedia.org/wiki?curid=4171562", "title": "Mal\u00e1 \u0160t\u00e1hle", "text": "Mal\u00e1 \u0160t\u00e1hle (in tedesco \"Klein Stohl\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171564", "revid": "47767", "url": "https://it.wikipedia.org/wiki?curid=4171564", "title": "Febe di Corinto", "text": ""}
{"id": "4171566", "revid": "110157", "url": "https://it.wikipedia.org/wiki?curid=4171566", "title": "Mezina", "text": "Mezina (in tedesco \"Messendorf\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171576", "revid": "110157", "url": "https://it.wikipedia.org/wiki?curid=4171576", "title": "Milotice nad Opavou", "text": "Milotice nad Opavou (in tedesco \"Milkendorf\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171578", "revid": "110157", "url": "https://it.wikipedia.org/wiki?curid=4171578", "title": "Moravskoslezsk\u00fd Ko\u010dov", "text": "Moravskoslezsk\u00fd Ko\u010dov (in tedesco \"M\u00e4hrisch und Schlesisch Kotzendorf\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171579", "revid": "767487", "url": "https://it.wikipedia.org/wiki?curid=4171579", "title": "Marcelo Oliveira Silva", "text": ""}
{"id": "4171580", "revid": "110157", "url": "https://it.wikipedia.org/wiki?curid=4171580", "title": "Nov\u00e1 Pl\u00e1\u0148", "text": "Nov\u00e1 Pl\u00e1\u0148 (in tedesco \"Neurode\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171581", "revid": "767487", "url": "https://it.wikipedia.org/wiki?curid=4171581", "title": "Nov\u00e9 He\u0159minovy", "text": "Nov\u00e9 He\u0159minovy \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171582", "revid": "287204", "url": "https://it.wikipedia.org/wiki?curid=4171582", "title": "Eccellenza Basilicata 2012-2013", "text": "Il campionato italiano di calcio di Eccellenza regionale 2012-2013 \u00e8 stato il ventiduesimo organizzato in Italia. Rappresenta il sesto livello del calcio italiano.\nStagione.\nNovit\u00e0.\nDal campionato di Eccellenza Basilicata 2011-2012 era stato promosso in Serie D l'Atletico Potenza, l'Avigliano Calcio PZ era stato retrocesso nel campionato di Promozione Basilicata, mentre il Potenza Sport Club e il Sapri Comprensorio Tanagro si erano ritirati dalla competizione. Dal campionato di Promozione Basilicata 2011-2012 erano stati promossi in Eccellenza l'Aurora Marconia, primo classificato, lo Sporting Pignola, secondo classificato, e l'Aurora Nicola Russo Tursi, terzo classificato. Dalla Serie D 2011-2012 era stato retrocesso in Eccellenza l'Angelo Cristofaro.\nL'\"A.S.D. Atella Monticchio Vulture\" di Atella si \u00e8 fusa con l'\"A.C. Cavalieri Infissi Lovallo\" di Potenza a dar vita all'\"F.C.D. Rossoblu Potenza\" con sede a Potenza.\nIl C.S. Pisticci non ha presentato domanda di iscrizione al campionato di Eccellenza, di conseguenza a completamento organici \u00e8 stato ammesso in Eccellenza l'A.S.D. Miglionico Calcio, quinto classificato in Promozione Basilicata 2011-2012.\nSono 11 le squadre della provincia di Potenza e 5 quelle della Provincia di Matera.\nFormula.\nLe 16 squadre partecipanti disputano un girone all'italiana con partite di andata e ritorno per un totale di 30 giornate. La prima classificata viene promossa in Serie D. La seconda classificata viene ammessa agli spareggi nazionali per la promozione in Serie D. Le ultime due classificate vengono retrocesse direttamente nel campionato di Promozione.\nClassifica finale.\n\"Fonte: sito FIGC LND Comitato Regionale Basilicata.\"\nLegenda:\nNote:"}
{"id": "4171583", "revid": "287204", "url": "https://it.wikipedia.org/wiki?curid=4171583", "title": "US Open 2012 - Doppio femminile", "text": "Liezel Huber e Lisa Raymond erano le detentrici del titolo ma sono state sconfitte al terzo turno da Hsieh Su-wei e Anabel Medina Garrigues. In finale Sara Errani e Roberta Vinci hanno battuto Andrea Hlav\u00e1\u010dkov\u00e1 e Lucie Hradeck\u00e1 per 6-4, 6-2. Per la coppia italiana \u00e8 il secondo Slam dell'anno."}
{"id": "4171584", "revid": "1543377", "url": "https://it.wikipedia.org/wiki?curid=4171584", "title": "Raffaele Sarra", "text": "Biografia.\nSi laure\u00f2 a Bologna in Medicina, specializzandosi in pediatria e chirurgia, e successivamente consegu\u00ec anche la laurea in Scienze Naturali. Frequent\u00f2 corsi di specializzazione nelle Universit\u00e0 di Berlino e Vienna.\nStudi\u00f2 in particolare l'entomologia, non trascurando anche la paleontologia; nella sua citt\u00e0 natale, Matera, fu docente di Scienze naturali presso il Liceo Ginnasio ed esercit\u00f2 la professione medica.\nPubblic\u00f2 oltre trenta testi di carattere medico scientifico e di storia locale; in particolare nel 1901 pubblic\u00f2 \"\u00abLa rivoluzione repubblicana del 1799 in Basilicata\u00bb\", dedicata allo storico Giuseppe Gattini, ed in seguito \"\u00abLa rivoluzione degli anni 1647 e 1648 in Basilicata\u00bb\" e \"\u00abLa Civita ed i Sassi di Matera\u00bb\".\nNel 1902 fu eletto sindaco di Matera, nel periodo delle agitazioni dei contadini guidati da Luigi Loperfido, il cosiddetto \"monaco bianco\"; da sindaco fu promotore di due importanti provvedimenti, cio\u00e8 l'abolizione della cinta daziaria, con la quale ogni contadino doveva pagare un'imposta per ogni prodotto introdotto in citt\u00e0, e la distribuzione di terre demaniali ai contadini."}
{"id": "4171585", "revid": "110157", "url": "https://it.wikipedia.org/wiki?curid=4171585", "title": "Oborn\u00e1", "text": "Oborn\u00e1 (in tedesco \"Spillendorf\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171587", "revid": "110157", "url": "https://it.wikipedia.org/wiki?curid=4171587", "title": "Osoblaha", "text": "Osoblaha (in tedesco \"Hotzenplotz\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171589", "revid": "1684799", "url": "https://it.wikipedia.org/wiki?curid=4171589", "title": "Petrovice (Moravia-Slesia)", "text": "Petrovice (in tedesco \"Petersdorf\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171593", "revid": "110157", "url": "https://it.wikipedia.org/wiki?curid=4171593", "title": "Razov\u00e1", "text": "Razov\u00e1 (in tedesco \"Raase\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171594", "revid": "599013", "url": "https://it.wikipedia.org/wiki?curid=4171594", "title": "Sarov", "text": ""}
{"id": "4171597", "revid": "729019", "url": "https://it.wikipedia.org/wiki?curid=4171597", "title": "Castello di Viareggio", "text": "Il castello di Viareggio (\"Castrum de via Regia\") era un castello costruito dalla citt\u00e0 di Lucca e ultimato il 2 gennaio 1172. Venne smantellato nel XVI secolo sebbene resti di questa costruzione fossero visibili fino alla costruzione dello stabilimento Salov nel 1919 sull'area nella quale insistevano.\nStoria.\nLa citt\u00e0 di Lucca, da sempre in guerra o in disaccordo con Pisa, assieme all'alleata Genova concordano di costruire un castello per sostituire la preesistente torre in legno \"formata con tronchi di albero e tavolame, circondata da una solida palizzata e da un ampio fossato per renderne pi\u00f9 difficile l'assalto\". L'edificazione risult\u00f2 particolarmente difficoltosa a causa del terreno sabbioso, della mancanza quasi totale di legname e pietra in loco e che quindi doveva essere trasportato in un luogo dalla natura paludosa non servito da strade.\nCon difficolt\u00e0 e dispendio di mezzi, estraendo pietre dalla cava di Colfiorito, venne costruita la Via Regia che attraverso la zona acquitrinosa, da Montramito, ai piedi delle colline, attraverso il padule, raggiungeva il mare.\nIl XVI secolo il castello ormai si trovava a circa 600 m nell'interno e non risultava pi\u00f9 efficace nella protezione dell'approdo sulla costa, fu quindi smantellato del governo lucchese per costruire la torre Matilde."}
{"id": "4171598", "revid": "1305772", "url": "https://it.wikipedia.org/wiki?curid=4171598", "title": "Roudno", "text": "Roudno (in tedesco \"Rautenberg\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171599", "revid": "110157", "url": "https://it.wikipedia.org/wiki?curid=4171599", "title": "Rudn\u00e1 pod Prad\u011bdem", "text": "Rudn\u00e1 pod Prad\u011bdem (in tedesco \"Vogelseifen\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171602", "revid": "110157", "url": "https://it.wikipedia.org/wiki?curid=4171602", "title": "Rus\u00edn", "text": "Rus\u00edn (in tedesco \"Rausen\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171608", "revid": "110157", "url": "https://it.wikipedia.org/wiki?curid=4171608", "title": "R\u00fd\u017eovi\u0161t\u011b", "text": "R\u00fd\u017eovi\u0161t\u011b (in tedesco \"Braunseifen\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171609", "revid": "339392", "url": "https://it.wikipedia.org/wiki?curid=4171609", "title": "Anthos Solomou", "text": ""}
{"id": "4171614", "revid": "110157", "url": "https://it.wikipedia.org/wiki?curid=4171614", "title": "Slezsk\u00e9 Pavlovice", "text": "Slezsk\u00e9 Pavlovice (in tedesco \"Deutsch Paulowitz\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171616", "revid": "110157", "url": "https://it.wikipedia.org/wiki?curid=4171616", "title": "Slezsk\u00e9 Rudoltice", "text": "Slezsk\u00e9 Rudoltice (in tedesco \"Rosswald\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171619", "revid": "110157", "url": "https://it.wikipedia.org/wiki?curid=4171619", "title": "Star\u00e1 Ves (Moravia-Slesia)", "text": "Star\u00e1 Ves (in tedesco \"Altendorf\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171623", "revid": "110157", "url": "https://it.wikipedia.org/wiki?curid=4171623", "title": "Star\u00e9 He\u0159minovy", "text": "Star\u00e9 He\u0159minovy \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171625", "revid": "110157", "url": "https://it.wikipedia.org/wiki?curid=4171625", "title": "Star\u00e9 M\u011bsto (Brunt\u00e1l)", "text": "Star\u00e9 M\u011bsto (in tedesco \"Altstadt\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171628", "revid": "1431409", "url": "https://it.wikipedia.org/wiki?curid=4171628", "title": "Charlie Austin", "text": "Biografia.\nAll'et\u00e0 di 20 anni, prima di intraprendere la carriera da calciatore professionista, ha lavorato come muratore presso l'impresa edile del padre, alternandosi tra il lavoro e il pallone.\nCaratteristiche tecniche.\nAustin \u00e8 un centravanti, agile nei movimenti, che predilige giocare di sponda in modo da favorire l'inserimento dei compagni. Nel suo repertorio ci sono il colpo di testa, il tiro dalla distanza e il senso della posizione che gli permette di sfruttare le sue doti da opportunista. \u00c8 prezioso anche in fase difensiva.\nCarriera.\nMuove i suoi primi passi da calciatore nel settore giovanile del Reading. Scartato all'et\u00e0 di 17 anni per motivi di natura fisica, seguono le esperienze al Kintbury Rangers e all'Hungerford Town, squadra della sua citt\u00e0 natale.\nDurante l'esperienza al Poole Town, viene notato da alcuni osservatori dello Swindon Town che lo mettono sotto contratto - in seguito ad un provino dall'esito positivo - fino al termine della stagione.\nEsordisce tra i professionisti il 24 ottobre 2009 in Norwich City-Swindon Twon (1-0), subentrando a 18' dal termine. Il 21 novembre segna la sua prima rete tra i professionisti ai danni del Carlisle United.\nIl 2 febbraio 2010 rinnova il proprio contratto fino al 2012. Termina l'annata segnando 20 reti in 38 presenze complessive.\nIl 28 gennaio 2011 si lega al Burnley - societ\u00e0 militante in Championship - tramite un contratto di tre anni. Esordisce con i \"Clarets\" da titolare il 1\u00ba febbraio nella trasferta persa 1-0 contro il Doncaster Rovers, venendo sostituito a 19' dal termine da Martin Paterson.\nA causa di un infortunio alla spalla \u00e8 costretto a terminare la stagione in anticipo.\nMette a segno la sua prima rete con i \"Clarets\" il 6 agosto 2011 contro il Watford. Il 31 marzo 2012 \u00e8 autore di tre delle cinque reti con cui il Burnley si impone per 5-1 ai danni del Portsmouth. Termina l'annata segnando 16 reti in 41 apparizioni.\nIl 23 ottobre 2012 eguaglia il record inglese di marcature in partite consecutive, in precedenza appartenuto a Ray Pointer (1958-1959). Il 6 novembre 2012 diventa il calciatore pi\u00f9 veloce dei \"Clarets\" ad aver toccato quota 20 reti in stagione, superando il precedente primato di Andy Lochhead risalente al 26 novembre 1966.\nIl 1\u00ba agosto 2013 sottoscrive un contratto triennale con il QPR. Il costo dell'operazione \u00e8 costato agli \"Hoops\" 4 milioni di sterline. Esordisce con gli \"Hoops\" il 3 agosto contro lo Sheffield Wednesday, sostituendo Bobby Zamora al 24' della ripresa.\nCon i londinesi disputa un'ottima stagione, culminata - grazie al successo sul Derby County nella finale play-off - con il ritorno in Premier League. Termina l'annata segnando 20 reti in 37 presenze.\nEsordisce in Premier League il 16 agosto 2014 in QPR-Hull City (0-1), vedendosi respingere - a 5' minuti dal termine - un calcio di rigore. Il 20 dicembre 2014 mette a segno una tripletta ai danni del West Bromwich.\nIl 16 gennaio 2016 viene acquistato per sei milioni di euro dal Southampton, con cui firma un contratto quadriennale. Una settimana pi\u00f9 tardi, all'esordio con la nuova maglia, segna una rete decisiva nella partita vinta per 1-0 contro il Manchester United ad Old Trafford. Tuttavia, a causa di un problema al ginocchio destro, \u00e8 costretto a saltare gran parte degli incontri rimanenti.\nL'8 agosto 2019 viene acquistato dal West Bromwich Albion per circa cinque milioni di euro.\nStatistiche.\nPresenze e reti nei club.\n\"Statistiche aggiornate al 26 dicembre 2019\""}
{"id": "4171630", "revid": "110157", "url": "https://it.wikipedia.org/wiki?curid=4171630", "title": "Sv\u011btl\u00e1 Hora", "text": "Sv\u011btl\u00e1 Hora \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171632", "revid": "120641868", "url": "https://it.wikipedia.org/wiki?curid=4171632", "title": "Sarov (Russia)", "text": "Sarov () \u00e8 una citt\u00e0 chiusa della Russia europea centro-orientale, nell'oblast' di Ni\u017enij Novgorod. Era conosciuta come Arzamas-16 (\u0410\u0440\u0437\u0430\u043c\u0430\u0301\u0441-16) dal 1946 al 1991, mentre fino al 1995 era nominata Kremlyov (\u041a\u0440\u0435\u043c\u043b\u0451\u0432). La citt\u00e0 era chiusa perch\u00e9 era il centro russo per la ricerca nucleare. Popolazione: 92.047 (Census 2010). \nLa storia della citt\u00e0 pu\u00f2 essere divisa in due periodi. Prima della Rivoluzione era una dei luoghi santi della Chiesa Ortodossa a causa del suo monastero, dove visse Serafino di Sarov. Poi, dagli anni quaranta del XX sec., divenne il centro di ricerca e produzione per le armi nucleari prima sovietiche e poi russe. \nStoria.\nNell'area attorno a Sarov sono stati trovati resti di insediamenti umani risalenti al XII e XIII sec., quando fu fondato in questo luogo un insediamento dei Mordvini. Nel 1298 il villaggio fu conquistato dai Tatari. \nLa citt\u00e0 moderna prese il nome dal sito del monastero Sarov, vicino al fiume omonimo. Nel 1664 il monaco ortodosso Teodosio per la prima volta costru\u00ec un insediamento sulla collina di Sarov. Nel 1706 fu fondato il Monastero della Dormizione della Madre di Dio (\"\u0421\u0432\u044f\u0442\u043e-\u0423\u0441\u043f\u0435\u043d\u0441\u043a\u0430\u044f \u0421\u0430\u0440\u043e\u0432\u0441\u043a\u0430\u044f \u043f\u0443\u0441\u0442\u044b\u043d\u044c)\". Originario di Kursk, Serafino di Sarov, venerato come santo dalla Chiesa Ortodossa russa, entr\u00f2 come novizio al monastero di Sarov nel 1779, prendendovi gli ordini nel 1783 e rimanendovi fino alla morte, accorsa nel 1833. Nel 1903 il monastero fu visitato dallo zar Nicola II Romanov e dai membri della famiglia reale: all'epoca il monastero aveva nove chiese, di cui una ipogea e vi vivevano circa trecentoventi monaci. \nNel 1923 il monastero fu chiuso a causa delle repressioni bolsceviche e molti monaci furono giustiziati. Durante la Seconda Guerra mondiale, gli edifici un tempo del monastero furono usati come fabbriche per la costruzione dei lanciarazzi BM-13 \"Katyusha\". \nNel 1946 l'Istituto di ricerca sovietico di fisica sperimentale (chiamato con l'acronimo VNIIEF in Occidente), fu costruito a Sarov e la citt\u00e0 divenne una citt\u00e0 chiusa, venendo cos\u00ec cancellata da tutte le mappe non top-secret. La citt\u00e0 fu allora chiamata con vari nomi provvisori (Base 112, Sito 550, Yasnogorsk, Kremlyev and Arzamas-75). Si decise poi di chiamare il luogo Arzamas-16, nome con cui venne denominato fino al 1991, e dal 1954 fu garantito all'insediamento lo status di citt\u00e0. Nel 1995 Boris El'cin ribattezz\u00f2 la citt\u00e0 come Sarov, su richiesta dei residenti.\nIl 20 giugno 1997 Alexandr Zakharov, professore dello VNIIEF, sub\u00ec una dose fatale di 4850 rem in un incidente. Durante la famosa ondata di incendi che colp\u00ec varie zone della Russia tra la fine di luglio e l'inizio di settembre del 2010, l'Esercito russo prese misure preventive contro i possibili incendi delle foreste limitrofe a Sarov e, a quanto \u00e8 stato riportato, molto materiale radioattivo fu messo al sicuro in altre zone della Russia.\nNel 2006 il Monastero della Dormizione della Madre di Dio fu riaperto e in questi anni si stanno ricostruendo gli edifici danneggiati. Esso si trova sotto la giurisdizione della Eparchia di Ni\u017enij Novgorod.\nOggi il Centro Nucleare della Federazione Russa \u00e8 responsabile di importanti decisioni circa lo sviluppo, la produzione, lo stoccaggio e l'utilizzo di armi nucleari, nonch\u00e9 il riciclo di materiale radioattivo e non, e la ricerca in fisica fondamentale ed applicata. Nonostante fondazioni internazionali abbiano incentivato con fondi comuni l'invio di nuovi ricercatori e scienziati a Sarov dopo la caduta dell'URSS, tuttora attorno alla citt\u00e0 vi sono recinzioni cos\u00ec come attorno ai magazzini. Anche ai russi che non vivono a Sarov non \u00e8 consentito entrare in citt\u00e0 senza permesso. Gli stranieri che giungono per motivi di affari devono consegnare passaporti, telefoni e videocamere alla sicurezza.\nLa citt\u00e0.\nLa citt\u00e0 \u00e8 la sede del Centro Nucleare della Federazione Russa e del museo della bomba atomica, che possiede un certo numero di involucri di armi dell'epoca sovietica e di fotografie di coloro che erano coinvolti nella loro produzione. Una gran parte della citt\u00e0 \u00e8 situata nel terreno del Parco Statale PGS, che si trova nel Distretto di Temnikovsky della Repubblica di Mordovia.\nNel 1993 la citt\u00e0 divenne gemellata a Los Alamos, nel New Mexico, in cui ha sede il laboratorio per il progetto delle armi nucleari statunitensi (Los Alamos National Laboratory o LANL). Gli scienziati del LANL e del VNIIEF hanno cooperato sui programmi di controllo di molte armi e sul programma di salvaguardia nucleari (Programma Nunn\u2013Lugar). A causa di questi contatti gli scienziati di Los Alamos hanno saputo, per loro divertimento, che i Russi durante la guerra fredda chiamavano in modo irriverente il proprio sito \"Los Arzamas\". \nSituazione amministrativa.\nAll'interno della struttura amministrativa russa, essa \u00e8 incorporata come citt\u00e0 di importanza oblast (\u043f\u043e\u0441\u0451\u043b\u043e\u043a \u0433\u043e\u0440\u043e\u0434\u0441\u043a\u043e\u0433\u043e \u0442\u0438\u043f\u0430 \u043e\u0431\u043b\u0430\u0441\u0442\u043d\u043e\u0433\u043e \u0437\u043d\u0430\u0447\u0435\u043d\u0438\u044f) di Sarov, ovvero ha una propria circoscrizione pur dipendendo da Ni\u017enij Novgorod. Come divisione municipale \u00e8 incorporata come Okrug Urbano di Sarov. \nAmministrazione.\nGemellaggi.\nLa citt\u00e0 \u00e8 gemellata con Los Alamos (USA) e con Akhali Atoni (it. Nuovo Athos, Abcasia [de iure Georgia]). "}
{"id": "4171635", "revid": "110157", "url": "https://it.wikipedia.org/wiki?curid=4171635", "title": "Svobodn\u00e9 He\u0159manice", "text": "Svobodn\u00e9 He\u0159manice (in tedesco \"Frei Hermersdorf\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171636", "revid": "110157", "url": "https://it.wikipedia.org/wiki?curid=4171636", "title": "\u0160irok\u00e1 Niva", "text": "\u0160irok\u00e1 Niva (in tedesco \"Breitenau\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171637", "revid": "1987129", "url": "https://it.wikipedia.org/wiki?curid=4171637", "title": "Sottobicchiere", "text": "Un sottobicchiere \u00e8 un oggetto utilizzato come appoggio per le bevande. Lo scopo principale del sottobicchiere \u00e8 quello di proteggere la superficie di un tavolo o di qualunque altro mobile sul quale pu\u00f2 essere poggiata la bevanda, dalle goccioline che possono crearsi per via della condensa sul bicchiere o dal liquido che potrebbe straripare. Per questo motivo spesso sono realizzati in materiali assorbenti. Nei locali pubblici e nei bar possono essere utilizzati anche come mezzo di promozione per le aziende di produzione delle bevande o del locale stesso.\nStoria.\nNel 1880, i primi sottobicchieri di cartone sono stati prodotti dalla societ\u00e0 di stampa tedesca, Friedrich Horn. Nel 1892, Robert Sputh di Dresden realizz\u00f2 il primo sottobicchiere in pasta di legno. La Watney brewery li utilizz\u00f2 nel Regno Unito nel 1920 per pubblicizzare la loro birra pale ale. L'azienda di imballaggio Quarmby Promotions, fondata nel 1872, inizi\u00f2 la produzione di sottobicchieri a Milnsbridge nel 1931. Dopo essere stata rilevata dal gruppo Katz, la produzione fu spostata a Brighouse e nel 2006 a Morley, West Yorkshire, prima di interromperne la produzione nel 2009.\nIn Europa, i piattini sono utilizzati con la stessa funzione dei sottobicchieri, soprattutto abbinati con tazze da t\u00e8 o caff\u00e8.\nProduzione.\nI sottobicchieri sono realizzati principalmente in cartone ad alta grammatura, ma possono essere realizzati anche in vari strati di carta velina.\nIl gruppo Katz, con sede a Weisenbach, Germania, produce circa il 75% dei circa 5.5 miliardi di sottobicchieri nel mondo, inclusi circa i due terzi del mercato europeo ed il 97% del mercato statunitense. Oltre alla sede di Weisenbach, l'azienda ha altre due fabbriche negli Stati Uniti, una a Sanborn, New York e l'altra a Johnson City, Tennessee."}
{"id": "4171641", "revid": "767487", "url": "https://it.wikipedia.org/wiki?curid=4171641", "title": "Henri Delaborde (pittore)", "text": "Biografia.\nStudi\u00f2 per qualche tempo a Parigi con Delaroche e, in seguito, dipinse rappresentazioni storiche di tipo classico convenzionale.\nFu padre dello storico Henri-Fran\u00e7ois Delaborde.\nDivenne ufficiale della Legion d'Onore nel 1870.\nOpere.\nTra le sue opere vi sono: \nRealizz\u00f2 anche affreschi nella Basilica di Santa Clotilde.\nEgli \u00e8 per\u00f2 noto principalmente come critico d'arte. Oltre ai suoi scritti, come segretario perpetuo dell'Accademia di Belle Arti, contribu\u00ec alla \"Revue des Deux Mondes\" (Rivista dei Due Mondi) e ad altri periodici. \nGli articoli sono stati riuniti nelle raccolte \"M\u00e9langes sur l'art contemporain\" (1866) e \"Etudes sur les beaux-arts en France et en Italie\" (1864). \nPubblic\u00f2, tra gli altri, anche i seguenti volumi: \nIl Conte Delaborde fu eletto all'Istituto di Francia nel 1868 e fu conservatore del dipartimento delle stampe della Biblioteca Nazionale a Parigi tra il 1855 ed il 1885."}
{"id": "4171642", "revid": "110157", "url": "https://it.wikipedia.org/wiki?curid=4171642", "title": "T\u0159eme\u0161n\u00e1", "text": "T\u0159eme\u0161n\u00e1 (in tedesco \"R\u00f6wersdorf\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171646", "revid": "287204", "url": "https://it.wikipedia.org/wiki?curid=4171646", "title": "Tvrdkov", "text": "Tvrdkov (in tedesco \"P\u00fcrkau\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171649", "revid": "110157", "url": "https://it.wikipedia.org/wiki?curid=4171649", "title": "\u00davalno", "text": "\u00davalno (in tedesco \"Lobenstein\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171650", "revid": "110157", "url": "https://it.wikipedia.org/wiki?curid=4171650", "title": "V\u00e1clavov u Brunt\u00e1lu", "text": "V\u00e1clavov u Brunt\u00e1lu (in tedesco \"Wildgrub\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171652", "revid": "110157", "url": "https://it.wikipedia.org/wiki?curid=4171652", "title": "Val\u0161ov", "text": "Val\u0161ov (in tedesco \"Kriegsdorf\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171653", "revid": "767487", "url": "https://it.wikipedia.org/wiki?curid=4171653", "title": "Giacomo Caimo", "text": "Biografia.\nNato ad Udine e compiuti i primi studi nella citt\u00e0 friulana, il giovane Caimo si trasfer\u00ec a Roma presso lo zio paterno Pompeo, che lo colloc\u00f2 come paggio presso il principe Peretti, fratello del cardinal Montalto di cui lo zio era medico. Segu\u00ec lo zio quando questi ottenne la cattedra di medicina teorica all'Universit\u00e0 di Padova e il giovane Caimo si laure\u00f2 \"in utroque iure\" l'8 giugno 1629.\nNella citt\u00e0 veneta si era comunque gi\u00e0 messo in evidenza nel 1627 con l'opera \"Panegirico per Girolamo Lando, podest\u00e0 di Padova nel fine del Reggimento\", anche se lo scritto era lavoro dello zio, il quale aveva preferito non esporsi in prima persona.\nDopo la morte dello zio, avvenuta nel 1631, gli furono affidati vari corsi presso l'Universit\u00e0, sia grazie alle benemerenze acquisite dallo zio, che aveva donato la sua biblioteca personale, sia alle amicizie di famiglia."}
{"id": "4171654", "revid": "110157", "url": "https://it.wikipedia.org/wiki?curid=4171654", "title": "Velk\u00e1 \u0160t\u00e1hle", "text": "Velk\u00e1 \u0160t\u00e1hle (in tedesco \"Gross Stohl\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171656", "revid": "110157", "url": "https://it.wikipedia.org/wiki?curid=4171656", "title": "Vysok\u00e1 (Moravia-Slesia)", "text": "Vysok\u00e1 (in tedesco \"Waissak\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171657", "revid": "329581", "url": "https://it.wikipedia.org/wiki?curid=4171657", "title": "Jacopo Caimo", "text": ""}
{"id": "4171659", "revid": "110157", "url": "https://it.wikipedia.org/wiki?curid=4171659", "title": "Z\u00e1tor", "text": "Z\u00e1tor (in tedesco \"Seifersdorf\") \u00e8 un comune della Repubblica Ceca facente parte del distretto di Brunt\u00e1l, nella regione della Moravia-Slesia."}
{"id": "4171676", "revid": "716642", "url": "https://it.wikipedia.org/wiki?curid=4171676", "title": "Ben Turner", "text": "Carriera.\nConta pi\u00f9 di 100 presenze in seconda divisione inglese."}
{"id": "4171677", "revid": "22475", "url": "https://it.wikipedia.org/wiki?curid=4171677", "title": "Monini", "text": "Monini S.p.A. \u00e8 un'azienda agroalimentare italiana a conduzione familiare con sede a Spoleto, in provincia di Perugia.\nStoria.\nLa \"AGM. Gualfucci Monini\" fu fondata nel 1920 a Spoleto, in provincia di Perugia, su iniziativa di due soci, Pietro Gualfucci e Zefferino Monini, che diedero vita ad una ditta per la commercializzazione di olii di oliva. La societ\u00e0 fu sciolta nel 1929, e Monini diede vita alla \"Zefferino Monini Olio di Oliva\", che punt\u00f2 su una tipologia di prodotto fino ad allora mai messa in commercio, quella dell'olio extravergine di oliva, non raffinato ed ottenuto tramite la spremitura delle olive. L'olio extravergine di oliva costitu\u00ec un'importante intuizione per la ditta di Monini, la cui commercializzazione si afferm\u00f2 non soltanto in tutta l'Umbria, ma anche nel Lazio, nelle Marche e nella Romagna.\nDurante la seconda guerra mondiale, la produzione fu interrotta poich\u00e9 il prodotto venne tesserato. Nel 1945, grazie anche alla liberalizzazione dei prodotti alimentari, l'attivit\u00e0 produttiva venne ripresa, e Monini venne affiancato dai suoi quattro figli Carlo, Nello, Giuseppe e Paolo, nella conduzione della ditta. Il prodotto, fino ad allora venduto sfuso dai negozianti conservato nelle damigiane, cominci\u00f2 ad essere commercializzato nelle bottiglie di vetro a partire dagli anni cinquanta. \nNel 1958, Nello Monini apr\u00ec la filiale di Roma, ma l'ulteriore crescita dell'azienda umbra si verific\u00f2 alcuni anni pi\u00f9 tardi: nel 1964, su idea di Giuseppe Monini, terzogenito di Zeffirino, venne inaugurato lo stabilimento produttivo nella frazione spoletina di Eggi, che inizialmente impiegava 40 addetti. In quel periodo, grazie al pi\u00f9 giovane dei figli del fondatore, Paolo Monini, l'azienda svilupp\u00f2 una sempre pi\u00f9 rilevante presenza a carattere interregionale, che gli valse il riconoscimento del Mercurio d'Oro nel 1964. L'azienda avvi\u00f2 anche investimenti nella pubblicit\u00e0: nel 1965, fu varata la prima campagna di affissioni stradali per reclamizzare l'olio Monini, e nel 1970, Nello coni\u00f2 lo \"slogan\" dell'azienda, \"\u00abMonini: una spremuta di olive\u00bb\".\nNel 1980, l'azienda venne trasformata da societ\u00e0 in accomandita semplice a societ\u00e0 per azioni. Tre anni pi\u00f9 tardi, nel 1983, furono trasmessi i primi spot televisivi. Tuttavia per\u00f2, Monini in quel periodo attraversava una situazione di crisi, e nel 1988, la Findim S.p.A., holding della famiglia Fossati, che controllava l'azienda conserviera Star, acquis\u00ec il 35% delle sue azioni. L'alleanza con Star si rivel\u00f2 importante, e port\u00f2 ad una ripresa dell'azienda umbra, che nel 1994 acquis\u00ec il marchio Gaslini.\nNegli anni 2000, Monini, la cui gestione era passata dalla fine degli anni ottanta ai fratelli Maria Flora e Zefferino Monini, figli di Giuseppe, avvi\u00f2 un'espansione commerciale all'estero con la creazioni di filiali distributive. Nel 2001, Monini impianta una coltivazione di olive in Australia. L'anno seguente, nel 2002, la famiglia Monini decise di ricomprare le quote azionarie precedentemente cedute a Star, e da allora \u00e8 l'unica proprietaria.\nAl 2011, Monini risultava il secondo marchio di riferimento, dopo Carapelli, nel settore dell'olio extravergine sul mercato nazionale, il primo nell'ambito della GDO in 13 regioni italiane. Il suo olio Extra Vergine \"Classico\", il pi\u00f9 venduto in Italia.\nNel 2012, viene avviata una partnership commerciale con l'azienda conserviera Mutti per il mercato statunitense. Nello stesso anno, L'olio extra vergine \u201cClassico\u201d Monini vince il test del mensile francese \"60 millions de consommateurs\" in cui dieci professionisti hanno analizzato venti olii provenienti da differenti Paesi.\nInformazioni e dati.\nMonini S.p.A. \u00e8 un'azienda con sede a Spoleto, in provincia di Perugia, che opera nella trasformazione agroalimentare. Il suo \"core business\" \u00e8 rappresentato dalla produzione e commercializzazione dell'olio extravergine di oliva, prodotto storico e di punta dell'azienda umbra, e la sua gamma di prodotti comprende anche gli olii di oliva per la frittura, gli aceti e i succhi di limone.\nNel 2019, Monini realizzava un fatturato di 135,1 milioni di euro, un utile netto di 10,3 milioni, ed impiegava 138 dipendenti. Il fatturato \u00e8 generato per il 44% all'estero, per l'87% dall'olio extravergine, e per il 93% dal proprio marchio. L'esportazione dei prodotti Monini avviene in 60 paesi nel mondo.\nLa produzione, che registra annualmente una capacit\u00e0 di 30 milioni di litri, avviene in due stabilimenti, quello storico di Eggi dove \u00e8 concentrato il grosso delle attivit\u00e0, e quello pugliese di Carpino, in provincia di Foggia, destinato alla produzione degli olii extravergine biologici Dop. Conta altres\u00ec, due filiali distributive negli Stati Uniti e in Polonia, rispettivamente aperte nel 2000 e nel 2008, e possiede terreni di coltivazione in Umbria, Puglia, Basilicata, Sicilia e Australia.\nSponsorizzazioni.\nNel corso degli anni Monini ha sponsorizzato squadre sportive ed \u00e8 uno dei principali partner organizzativi del Festival dei Due Mondi di Spoleto. \nNel 2008 ha contribuito all'illuminazione di Spoletosfera.\nAltre attivit\u00e0.\nI fratelli Maria Flora e Zefferino Monini, attivi nel mecenatismo, nel 2010 danno vita alla Fondazione Monini, che si occupa di attivit\u00e0 di formazione in ambito culturale, con erogazione di borse di studio, e della cura dell'archivio di tutti i materiali cartacei, fotografici e audiovisivi del Festival dei Due Mondi. Attraverso la fondazione, viene acquistata Casa Menotti, che dal 2011 ospita il centro di documentazione. Nel luglio 2014, la fondazione, nella persona di Maria Flora Monini, ha vinto il \"Montblanc Arts Patronage Award 2014\" (in giuria c'erano Valeria Golino, Toni Servillo, il fotografo Rankin e Stefano Accorsi)."}
{"id": "4171688", "revid": "33751", "url": "https://it.wikipedia.org/wiki?curid=4171688", "title": "Rudy Gestede", "text": "Carriera.\nCresciuto nelle giovanili del , ha esordito nel 2007 e ha giocato per due anni con il club, per poi trascorrere un anno in prestito al , con cui ha segnato 4 gol in 22 presenze nel 2009-2010. Rientrato al Metz nel 2010, nel 2011 \u00e8 stato ceduto al , che ha contribuito a portare in Premier League, segnando vari gol nel campionato cadetto inglese. Avendo trovato poco spazio tra i titolari all'inizio della stagione 2013-2013, nell'agosto 2013 si \u00e8 trasferito al , dapprima in prestito e poi, nel gennaio 2014, a titolo definitivo. Qui ha formato un valido tandem d'attacco con Jordan Rhodes, rimanendo nelle file del club fino al 2015. In seguito ha vestito per un biennio la maglia dell' e per un triennio quella del , poi, nel novembre 2020, si \u00e8 spostato in Australia per giocare nel . Nel 2021 ha collezionato qualche presenza con i greci del , per poi approdare, nell'ottobre 2021, all', club iraniano. \nA livello di nazionali, ha giocato con la Francia Under-19 e in seguito, ottenuta la cittadinanza beninese, ha militato nella nazionale del Benin."}
{"id": "4171689", "revid": "227767", "url": "https://it.wikipedia.org/wiki?curid=4171689", "title": "Guerra russo-turca 1828-1829", "text": ""}
{"id": "4171692", "revid": "599013", "url": "https://it.wikipedia.org/wiki?curid=4171692", "title": "Duca di Queensberry", "text": "Duca di Queensberry, \u00e8 un titolo fra i pari di Scozia creato il 3 febbraio 1684.\nStoria.\nIl titolo di duca di Queensberry venne creato nella par\u00eca di Scozia il 3 febbraio 1684 assieme al titolo sussidiario di marchese del Dumfriesshire per il William Douglas. Il ducato venne mantenuto assieme al marchesato di Queensberry sino alla morte del quarto duca (e quinto marchese), quando il marchesato venne ereditato da sir Charles Douglas di Kelhead, V baronetto, mentre il ducato pass\u00f2 al terzo duca di Buccleuch.\nNel 1708 il secondo duca venne creato duca di Dover (assieme ai titoli sussidiari di marchese di Beverley e di barone Ripon) nella par\u00eca di Gran Bretagna, ma questi titoli si estinsero alla morte del secondo duca di Dover nel 1778.\nMolti altri titoli sussidiari sono associati al ducato di Queensberry, oltre a quello di marchese del Dumfriesshire (1683): conte di Drumlanrig e Sanquhar (1682), visconte di Nith, Tortholwald e Ross (1682) e lord Douglas of Kilmount, Middlebie e Dornock (1682) (tutti nella par\u00eca di Scozia).\nLa sede dei duchi \u00e8 il castello di Drumlanrig, costruito dal primo duca.\nDuchi di Queensberry (1684).\nAltri titoli: marchese del Dumfriesshire, conte di Drumlanrig e Sanquhar, visconte di Nith, Torthorwald e Ross e lord Douglas di Kilmount, Middlebie e Dornock (1684)\nAltri titoli (dal primo al quarto duca): marchese di Queensberry (1682), conte di Queensberry (1633), conte di Drumlanrig e Sanquhar (1682), visconte di Drumlanrig (1628), visconte di Drumlanrig (1633), visconte di Nith, Torthorwald e Ross (1682), lord Douglas di Hawick e Tibbers (1628), lord Douglas di Hawick e Tibbers (1633) e Llord Douglas di Kilmount, Middlebie e Dornock (1682)\nAltri titoli (secondo e terzo duca): duca di Dover, marchese di Beverley e barone Ripon (1708)\nAltri titoli (terzo duca): conte di Solway, visconte Tibbers e lord Douglas di Lockerby, Dalveen e Thornhill (1706)\nAltri titoli (quarto duca): conte di Ruglen (1697), conte di March (1697), visconte di Riccartoun (1697), visconte di Peebles (1697), lord Hillhouse (1697), lord Douglas di Neidpath, Lyne e Munard (1697) e barone Douglas di Amesbury nella contea di Wiltshire (GB, 1786)\nAltri titoli (dal quinto duca in poi): duca di Buccleuch (1663), conte di Buccleuch (1619), conte di Doncaster, nella contea di York (soppresso nel 1663, restaurato nel 1743), conte di Dalkeith (1663), lord Scott di Buccleuch (1606), barone Scott di Whitchester e Eskdaill (1619), barone Scott di Tindall, nella contea del Northumberland (soppresso nel 1663, restaurato 1743) e lord Scott di Whitchester e Eskdale (1663)"}
{"id": "4171698", "revid": "1543377", "url": "https://it.wikipedia.org/wiki?curid=4171698", "title": "51 Piscium", "text": "51 Piscium \u00e8 una Stella bianco-azzurra di sequenza principale, situata a circa 264 anni luce dalla Terra nella costellazione dei Pesci, di magnitudine apparente 5,69 e assoluta 1,15.\nLa sua velocit\u00e0 radiale positiva indica che la stella si sta allontanando dal sistema solare.\nOccultazioni.\nPer la sua posizione prossima all'eclittica, \u00e8 talvolta soggetta ad occultazioni da parte della Luna e, pi\u00f9 raramente, dei pianeti, generalmente quelli interni.\nL'ultima occultazione da parte di un pianeta avvenne rispettivamente il 28 marzo 2005 (Mercurio).\nL'ultima occultazione lunare avvenne il 3 settembre 2012, mentre la prossima occultazione lunare avverr\u00e0 il 23 novembre 2012."}
{"id": "4171703", "revid": "1926649", "url": "https://it.wikipedia.org/wiki?curid=4171703", "title": "Unione Sportiva Cremonese 2012-2013", "text": "Questa voce raccoglie le informazioni riguardanti l'Unione Sportiva Cremonese nelle competizioni ufficiali della stagione 2012-2013.\nStagione.\nLa stagione 2012-2013 della Cremonese \u00e8 la 7\u00aa consecutiva in Prima Divisione e la 43\u00aa complessiva nella terza serie. La squadra del riconfermato allenatore Oscar Brevi, inizia la stagione in Coppa Italia superando 4-0 il nel primo turno e il 2-1 (dopo i tempi supplementari) nel secondo turno, mentre al terzo turno la squadra viene eliminata dal per 3-1. In campionato si piazza al settimo posto con 46 punti, dopo aver affrontato il 25 settembre 2012 l'avvicendamento tecnico tra Brevi e Giuseppe Scienza.\nMaglie e sponsor.\nIl fornitore ufficiale di materiale tecnico per la stagione 2012-2013 \u00e8 Acerbis, mentre gli sponsor di maglia sono Iltainox (in casa), Arinox in trasferta e \u00c8pi\u00f9. In occasione dell'anniversario dei 110 anni di storia, nel marzo 2013 il club ha affiancato alle tre divise stagionali anche una speciale uniforme celebrativa, che ripropone gli storici colori bianco e lilla del 1903.\nOrganigramma societario.\nArea direttiva\nArea tecnica\nArea sanitaria\nRosa.\n\"Rosa e numerazione aggiornate al 31 gennaio 2013\""}
{"id": "4171704", "revid": "729019", "url": "https://it.wikipedia.org/wiki?curid=4171704", "title": "Assedio di Herat", "text": "L'assedio di Herat fu parte della Conquista islamica della Persia. Il Califfo \u02bfUmar ibn al-Kha\u1e6d\u1e6d\u0101b lanci\u00f2 un'offensiva contro l'Impero Sasanide nel 642 e nel giro di un anno i territori in mano sasanide caddero, ad eccezione di Armenia e Khorasan. Un generale veterano delle truppe musulmane, Ahnaf ibn Qais, venne scelto dal califfo per conquistare il Khorasan, che a quel tempo comprendeva la maggior parte dell'attuale nord-est dell'Iran, l'Afghanistan e il Turkmenistan. Tale conquista avvenne a ridosso della met\u00e0 del 644, quando Ahnaf vinse la battaglia nei pressi del fiume Oxus, conquist\u00f2 il Khorasan e spinse l'ultimo imperatore sasanide Yazdegerd III alla fuga. Con la sua morte nel 651, avr\u00e0 fine l'ultima dinastia persiana non musulmana."}
{"id": "4171706", "revid": "547034", "url": "https://it.wikipedia.org/wiki?curid=4171706", "title": "Felice Casati", "text": "Biografia.\nNon se ne conosce il nome secolare n\u00e9 la famiglia di origine. \u00c8 ipotizzabile una possibile appartenenza ad uno dei rami della famiglia Casati. Cappuccino, fu maestro noviziale ad Orta e Vigevano dal 1621 al 1630. Uomo pio e caritatevole, durante l'epidemia di peste del 1630 fu alla direzione del celebre lazzaretto di Milano, affiancato dal fedele Michele Pozzobonelli, fino al 1632. Divenuto dunque padre guardiano a Cremona e in altri conventi lombardi, fu eletto provinciale di Lombardia dal 1637 al 1640 e nuovamente dal 1648 al 1651.\nUna lapide presso la facciata della chiesa della Santissima Trinit\u00e0 di Livorno attesta che vi erano seppelliti i resti del padre cappuccino. Dopo i bombardamenti la tomba risulta dispersa.\nLa citt\u00e0 di Milano gli ha dedicato una via nell'area dell'ex Lazzaretto.\nCitazioni.\nNe \"I promessi sposi\" di Alessandro Manzoni viene descritto come un religioso instancabile, che basa la sua sicurezza sull'accettazione della volont\u00e0 divina.\nTenne nel lazzaretto una predica sui motivi della carit\u00e0 e del perdono, riportata da Manzoni nei promessi sposi (cap.XXXVI)."}
{"id": "4171707", "revid": "729019", "url": "https://it.wikipedia.org/wiki?curid=4171707", "title": "Varga RMI-1", "text": "L'RMI-1, noto anche come X/H, fu un bimotore turboelica ad ala bassa sviluppato dall'ingegnere ungherese L\u00e1szl\u00f3 Varga per conto della Rep\u00fcl\u0151 M\u0171szaki Int\u00e9zet (RMI) nei tardi anni trenta e rimasto allo stadio di prototipo.\nRealizzato per testare operativamente le caratteristiche dei nuovi motori aeronautici turboelica Jendrassik Cs-1, a causa della complessit\u00e0 della messa a punto dei motori gli venne preferito il caccia pesante multiruolo Messerschmitt Me 210 con la conseguenza che il programma di sviluppo sub\u00ec rallentamenti e radicali cambiamenti tali da arrestarne lo sviluppo.\nL'unico esemplare non riusc\u00ec nemmeno ad essere portato in volo, rimanendo distrutto a causa di un bombardamento alleato nel corso della seconda guerra mondiale.\nStoria del progetto.\nIl progetto venne concepito al M\u0171egyetem Aerotechnikai Int\u00e9zet\u00e9nek, distaccamento dell'Universit\u00e0 di Tecnologia e di Economia di Budapest ed in seguito diventato Rep\u00fcl\u0151 M\u0171szaki Int\u00e9zet (RMI), allo scopo di creare un velivolo in grado di utilizzare una nuova tecnologia nel campo dei motori aeronautici, il motore turboelica, a sua volta sviluppato dall'ingegnere Gy\u00f6rgy Jendrassik."}
{"id": "4171708", "revid": "599013", "url": "https://it.wikipedia.org/wiki?curid=4171708", "title": "Suore della Sacra Famiglia del Sacro Cuore", "text": "Le Suore della Sacra Famiglia del Sacro Cuore sono un istituto religioso femminile di diritto pontificio: le suore di questa congregazione pospongono al loro nome la sigla S.F.S.C.\nStoria.\nLa congregazione fu fondata dal gesuita Louis-Etienne Rabussier assieme con Marie-Ad\u00e9la\u00efde Melin: nel 1887 la giovane Melin entr\u00f2 nell'opera delle Zelatrici dei Sacri Cuori di Bourges, iniziata e diretta da padre Rabussier. La Melin e altre sodali presero presto a condurre vita comune e nel 1889 emisero i voti religiosi.\nAgli inizi del XX secolo, a causa delle leggi anticongregazioniste, le religiose lasciarono la Francia e aprirono comunit\u00e0 a Liegi e Roma; nel 1919 si aprirono all'apostolato missionario raggiungendo il Dahomey.\nL'istituto ricevette il pontificio decreto di lode il 24 luglio 1902 e le sue costituzioni, ricalcate su quelle della Compagnia di Ges\u00f9, furono approvate definitivamente dalla Santa Sede il 10 luglio 1928.\nAttivit\u00e0 e diffusione.\nIl fine principale della congregazione \u00e8 l'insegnamento della dottrina cristiana.\nLa sola comunit\u00e0 della congregazione \u00e8 quella presso la casa generalizia, in via delle Vigne Nuove a Roma.\nAlla fine del 2008 la congregazione contava 6 religiose in un'unica casa."}
{"id": "4171709", "revid": "580197", "url": "https://it.wikipedia.org/wiki?curid=4171709", "title": "Coppa delle Coppe 1987-1988 (pallamano maschile)", "text": "La Coppa delle Coppe 1987-1988 \u00e8 stata la 13\u00aa edizione del torneo europeo di pallamano riservato alle squadre vincitrici delle coppe nazionali. \u00c8 stata organizzata dall'International Handball Federation, la federazione internazionale di pallamano. La competizione \u00e8 iniziata ad ottobre 1987 si \u00e8 conclusa il 23 maggio 1988.\nIl torneo \u00e8 stato vinto dalla compagine sovietica dello SKA Minsk per la 1\u00aa volta nella sua storia."}
{"id": "4171713", "revid": "599013", "url": "https://it.wikipedia.org/wiki?curid=4171713", "title": "Suore di San Giuseppe di Pinerolo", "text": "Le Suore di San Giuseppe di Pinerolo sono un istituto religioso femminile di diritto pontificio.\nStoria.\nLa congregazione sorse per iniziativa di Pierre-Joseph Rey (1770-1842) che, eletto vescovo di Pinerolo, pens\u00f2 di introdurre in diocesi le suore di San Giuseppe di padre Jean-Pierre M\u00e9daille, che aveva avuto modo di conoscere quando era sacerdote a Chamb\u00e9ry.\nL'8 novembre 1825 giunsero dalla Savoia le prime tre religiose (Speranza Vaudey, Pelagia Bonnet e Febronia Devarnaz): il ramo pinerolese si svilupp\u00f2 rapidamente rendendosi autonomo dalla casa madre e il 20 ottobre 1828 ottenne il riconoscimento civile con regie patenti di Carlo Felice di Savoia.\nLe suore si diffusero rapidamente in tutto il Piemonte e, a partire dal 1892, in altre regioni italiane (Veneto, Liguria, Campania, Basilicata); la prima missione estera fu aperta nel 1952 in Argentina.\nL'istituto ricevette il pontificio decreto di lode il 29 aprile 1948; la congregazione per i Religiosi ne approv\u00f2 le costituzioni il 25 dicembre 1982.\nAttivit\u00e0 e diffusione.\nLe suore si dedicano all'istruzione e all'assistenza a malati, anziani e ragazzi abbandonati.\nOltre che in Italia, sono presenti in Argentina e Brasile; la sede generalizia \u00e8 a Pinerolo.\nAlla fine del 2008 la congregazione contava 151 religiose in 25 case."}
{"id": "4171714", "revid": "830939", "url": "https://it.wikipedia.org/wiki?curid=4171714", "title": "Thomas Sully", "text": "Emigrato negli USA nel 1792, fu allievo di Benjamin West a Londra (1809). Svolse la sua attivit\u00e0 per lo pi\u00f9 a Philadelphia, ma nel 1837 torn\u00f2 in patria per dipingere il ritratto di Vittoria d'Inghilterra . \u00c8 citato per il suo stile pittorico realistico ma sfumato, da Edgar Allan Poe nel suo racconto Il ritratto ovale."}
{"id": "4171717", "revid": "1310927", "url": "https://it.wikipedia.org/wiki?curid=4171717", "title": "Anest\u012bs Argyriou", "text": "Caratteristiche tecniche.\n\u00c8 un terzino destro.\nCarriera.\nClub.\nDopo aver giocato nelle giovanili del , nel 2007 passa al , in cui milita fino al 2010. Nel 2010 si trasferisce all'Aek Atene. Nel 2012 si trasferisce in Scozia, al Rangers. Nel settembre del 2013 rimane svincolato.\nNel 2014 viene ingaggiato dallo Zawisza Bydgoszcz, squadra polacca militante in Ekstraklasa. Nel 2015 gioca per sei mesi a Cipro, con l'Ethnikos Achnas. Al termine della stagione rimane svincolato.\nNel 2016 torna a giocare in patria, venendo ingaggiato dall'Agrotikos. Al termine della stagione rimane svincolato. Nel gennaio 2018 firma un contratto con il Naoussa. Nell'estate 2018 passa all'Almopos Arideas."}
{"id": "4171721", "revid": "599013", "url": "https://it.wikipedia.org/wiki?curid=4171721", "title": "Missionarie ausiliarie del Sacro Cuore", "text": "Le Missionarie Ausiliarie del Sacro Cuore (in inglese \"Mission Helpers of the Sacred Heart\") sono un istituto religioso femminile di diritto pontificio: le suore di questa congregazione pospongono al loro nome la sigla M.H.S.H.\nStoria.\nLe origini della congregazione risalgono al 1888, quando la vedova Anna Hartwell offr\u00ec a John Slattery, superiore provinciale della Societ\u00e0 di San Giuseppe del Sacro Cuore, la sua disponibilit\u00e0 a svolgere attivit\u00e0 missionaria e catechistica presso la popolazione nera di Baltimora. Alla Hartwell si unirono presto alcune compagne insieme con le quali, il 5 agosto 1890, diede inizio all'istituto delle Missionarie Ausiliarie Figlie dello Spirito Santo.\nIn seguito le religiose iniziarono a progettare di estendere il loro apostolato ai bianchi, mentre Slattery impose alle religiose di continuare a limitare la loro opera ai neri: i contrasti furono superati nel 1895 grazie all'intervento del cardinale James Gibbons, arcivescovo di Baltimora, che rimosse Slattery dalla carica di superiore ecclesiastico della comunit\u00e0 sostituendolo con padre Peter Tarro e che approv\u00f2 la nuova finalit\u00e0 dell'istituto.\nLa congregazione assunse la denominazione di Missionarie Ausiliarie del Sacro Cuore; il titolo di fondatrice venne attribuito a Mary Cunningam, l'unica del gruppo che aveva dato inizio all'istituto a non aver gi\u00e0 abbandonato la comunit\u00e0.\nNel 1902 fu aperta la prima missione a Porto Rico.\nLe Missionarie Ausiliarie del Sacro Cuore ottennero il pontificio decreto di lode il 21 dicembre 1941 e l'approvazione definitiva delle costituzioni l'11 luglio 1949.\nAttivit\u00e0 e diffusione.\nLe religiose si dedicano specialmente alla catechesi e all'educazione, anche in scuole speciali per ciechi, sordomuti e disabili psichici.\nOltre che negli Stati Uniti d'America, sono presenti a Porto Rico e in Venezuela; la sede generalizia \u00e8 a Baltimora.\nAlla fine del 2008 la congregazione contava 73 religiose in 31 case."}
{"id": "4171722", "revid": "1573940", "url": "https://it.wikipedia.org/wiki?curid=4171722", "title": "Porzana fluminea", "text": "Il voltolino australiano (Porzana fluminea ) \u00e8 un uccello della famiglia dei Rallidi originario dell'Australia.\nDescrizione.\nCon una lunghezza di circa 20\u00a0cm, il voltolino australian \u00e8 un rallide di piccole dimensioni, dalle regioni superiori di colore marrone striate di bianco e la gola e l'addome grigio-blu; i fianchi sono ricoperti da strisce bianche e il sottocoda \u00e8 bianco. L'iride \u00e8 di colore rosso, mentre il becco e le zampe sono di colore giallo-verde.\nIl suo forte richiamo viene emesso generalmente in duetti, ma pu\u00f2 anche produrre stridenti grida territoriali.\nDistribuzione e habitat.\nIl voltolino australiano \u00e8 endemico dell'Australia. Si incontra lungo le coste orientali e meridionali del continente, comprese le regioni orientali della Tasmania, e lungo i fiumi che scorrono nelle regioni semiaride dell'interno, comprese alcune zone del bacino del Murray-Darling. \u00c8 presente anche lungo le coste meridionali e occidentali dell'Australia Occidentale, dalle quali si disperde nell'interno e verso nord, fino al Kimberley. Dalle regioni sud-orientali del continente pu\u00f2 disperdersi verso nord fino alle zone centrali del Queensland. \u00c8 del tutto assente nelle regioni settentrionali del Queensland, penisola di Capo York inclusa, nel Territorio del Nord a nord del tropico del Capricorno, nella met\u00e0 occidentale dell'Australia Meridionale e in quella orientale dell'Australia Occidentale.\nVive nelle zone di fitta vegetazione attorno alle paludi, sia di acqua dolce che salmastra, lungo le rive di laghi, fiumi e negli estuari.\nBiologia.\nIl voltolino australiano va in cerca di cibo tra la vegetazione che circonda le zone umide; spesso esce allo scoperto di prima mattina o nel tardo pomeriggio, spostandosi lungo i banchi di fango per catturare gli insetti acquatici e le altre creature lasciate esposte dalla bassa marea. Tuttavia, trascorre la maggior parte del tempo nella fitta boscaglia ripariale ed \u00e8 molto difficile da avvistare, sebbene sia piuttosto facile udirne il richiamo."}
{"id": "4171723", "revid": "599013", "url": "https://it.wikipedia.org/wiki?curid=4171723", "title": "Ultime della notte", "text": "Con questo titolo sono note due opere, una letteraria l'altra cinematografica:"}
{"id": "4171724", "revid": "2210568", "url": "https://it.wikipedia.org/wiki?curid=4171724", "title": "William Douglas, IV duca di Queensberry", "text": "Biografia.\nNato a Peebles, William Douglas era l'unico figlio di William Douglas, II conte di March, e di sua moglie, Lady Anne Hamilton.\nEgli venne nominato cavaliere dell'Ordine del Cardo nel 1761 e fu un pari scozzese dal 1761. Nominato Vice Ammiraglio di Scozia dal 1767 al 1776. Fu Lord Luogotenente di Dumfries dal 1794 al 1810.\nEgli succedette al padre nella reggenza della contea di March nel 1731 e a sua madre nella Contea di Ruglen nel 1748. Egli succedette inoltre a suo cugino Charles al titolo di duca di Queensberry nel 1778 e venne creato Barone Douglas di Amesbury nella Par\u00eca di Gran Bretagna nel 1786.\nAmico del Principe di Galles, venne nominato Gentleman of the Bedchamber da Giorgio III nel 1760.\nIl duca di Queensberry non si spos\u00f2 mai ma si sia stato il vero padre di Maria \"Mie-Mie\" Fagnani, avuta da una delle sue amanti, l'italiana Costanza Brusati, moglie del marchese del nobile milanese Giacomo II Fagnani, IV marchese di Gerenzano.\nAlla sua morte il ducato di Queensberry ed il castello di Drumlanrig passarono al suo cugino di secondo grado Henry Scott, III duca di Buccleuch. Il marchesato di Queensberry pass\u00f2 al suo cugino di quarto grado Sir Charles Douglas, V baronetto, i cui discendenti portano ancora questo titolo. Suo cugino di secondo grado Francis Douglas, VIII conte di Wemyss divenne Conte di Wemyss e March. La contea di Ruglen si estinse.\nCome Lord March il suo personaggio \u00e8 presente nella novella di William Makepeace Thackeray dal titolo \"I Virginiani\" e viene presentato come un dissoluto libertino."}
{"id": "4171725", "revid": "110157", "url": "https://it.wikipedia.org/wiki?curid=4171725", "title": "Jaroslav Kulhav\u00fd", "text": "Carriera.\nJaroslav Kulhav\u00fd nel 2002 vince l'argento nel cross country e il bronzo nel team relay ai campionati europei juniores. L'anno successivo si aggiudica, sempre tra gli juniores, l'oro nel cross country ai Campionati europei di Graz, oltre a laurearsi campione del mondo di categoria nella medesima specialit\u00e0. Nel 2004 debutta ai Giochi olimpici di Atene, nella prova di cross country, ma si ritira.\nDurante la stagione 2007 \u00e8 bronzo mondiale nel cross country tra gli Under-23, e argento a livello europeo; nella stessa stagione \u00e8 anche campione nazionale ceco Elite di cross country (vincer\u00e0 anche nel 2008 e nel 2010). L'anno successivo partecipa ai Giochi olimpici di Pechino classificandosi diciottesimo nel cross country. Parallelamente, nel ciclocross, tra il 2008 e il 2011 vince le gare internazionali di TOI TOI Cup a Hol\u00e9 Vrchy, Louny, Uni\u010dov e Mnichovo Hradi\u0161t\u011b.\nNel 2010 ottiene le prime medaglie mondiali Elite: vince infatti l'argento nel cross country, battuto dal solo Jos\u00e9 Antonio Hermida, e il bronzo con la squadra ceca nel team relay. Si laurea inoltre campione europeo Elite nel cross country a Haifa. L'anno dopo vince, sempre nel cross country, tre importanti titoli, la Coppa del mondo (con cinque vittorie parziali), i campionati del mondo a Champ\u00e9ry e i campionati europei a Dohnany, mentre ai campionati del mondo di marathon \u00e8 argento alle spalle di Christoph Sauser.\nNel 2012 non ottiene successi in Coppa del mondo, ma conquista l'unico alloro che mancava al suo palmar\u00e8s, il titolo olimpico: ai Giochi di Londra precede infatti Nino Schurter e Marco Aurelio Fontana nella prova del cross country, aggiudicandosi cos\u00ec la medaglia d'oro. Nelle tre stagioni seguenti non ottiene medaglie mondiali individuali nel cross country; nel 2014 \u00e8 per\u00f2 campione del mondo di marathon a Pietermaritzburg e medaglia di bronzo nel team relay di cross country, mentre l'anno dopo \u00e8 campione europeo di marathon."}
{"id": "4171726", "revid": "298229", "url": "https://it.wikipedia.org/wiki?curid=4171726", "title": "Progressione del record mondiale degli 800 metri piani femminili", "text": "La voce seguente illustra la progressione del record mondiale degli 800 metri piani femminili di atletica leggera.\nIl primo record mondiale femminile venne riconosciuto dalla federazione internazionale di atletica leggera nel 1922, mentre il primo record mondiale indoor risale al 1980. Ad oggi, la World Athletics ha ratificato ufficialmente 29 record mondiali assoluti e 5 record mondiali indoor di specialit\u00e0."}
{"id": "4171728", "revid": "1031941", "url": "https://it.wikipedia.org/wiki?curid=4171728", "title": "Jeronimo Jim\u00e9nez de Urrea", "text": "Biografia.\nFu autore di \"D\u00edalogo de la verdadera honra militar\" (1566), \"El victorioso Carlos V\", \"La famosa Epila\" e \"Don Clarisel de las Flores y Australia\" (1879, postumo). A lui si deve anche la prima traduzione in castigliano dell\"'Orlando furioso\" di Ludovico Ariosto (1549)."}
{"id": "4171731", "revid": "767487", "url": "https://it.wikipedia.org/wiki?curid=4171731", "title": "Fronte occidentale (prima guerra mondiale)", "text": ""}
{"id": "4171737", "revid": "83531", "url": "https://it.wikipedia.org/wiki?curid=4171737", "title": "Salzatal", "text": "Salzatal \u00e8 un comune della Germania che si trova nel circondario della Saale nel \"Land\" della Sassonia-Anhalt.\nNon esiste alcun centro abitato denominato \u00abSalzatal\u00bb; si tratta pertanto di un comune sparso.\nGeografia fisica.\nSalzatal si trova nella parte di nord-ovest del Saalekreis e confina ad est con la grande citt\u00e0 di Halle. Confina inoltre a nord con Wettin-L\u00f6bej\u00fcn, con Teutschenthal a sud, con Seegebiet Mansfelder Land e Gerbstedt (entrambe appartenenti al Circondario di Mansfeld-S\u00fcdharz) ad ovest.\nStoria.\nIl comune di Salzatal venne costituito il 1\u00ba gennaio 2010 dalla fusione dei comuni di Beesenstedt, Bennstedt, Fienstedt, H\u00f6hnstedt, Kloschwitz, Lieskau, Salzm\u00fcnde, Schochwitz e Zappendorf.\nIl nome proviene dal fiume Salza, un affluente della Saale, nel quale confluisce nel territorio dell'ex comune di Salzm\u00fcnde (ora frazione di Salzatal).\nGeografia antropica.\nIl comune di Salzatal \u00e8 diviso in 9 municipalit\u00e0 (\"Ortschaft\"), a loro volta ulteriormente divise in frazioni (\"Ortsteil\"):"}
{"id": "4171739", "revid": "599013", "url": "https://it.wikipedia.org/wiki?curid=4171739", "title": "Joe Lewis (calciatore)", "text": "Statistiche.\nPresenze e reti nei club.\n\"Statistiche aggiornate al 7 Marzo 2020.\""}
{"id": "4171743", "revid": "1784492", "url": "https://it.wikipedia.org/wiki?curid=4171743", "title": "Rukometni klub Prvo plinarsko dru\u0161tvo Zagreb", "text": "Il Rukometni Klub Prvo plinarsko dru\u0161tvo Zagreb, o anche RK PPD Zagreb, \u00e8 una squadra di pallamano maschile con sede a Zagabria."}
{"id": "4171746", "revid": "767487", "url": "https://it.wikipedia.org/wiki?curid=4171746", "title": "Stratford Canning, I visconte di Stratford de Redcliffe", "text": "Biografia.\nUltimogenito di un mercante irlandese e cugino del primo ministro George Canning, studi\u00f2 a Eton e al King\u2019s College di Cambridge.\nNel 1807 entra al Foreign Office e dopo una prima missione in Danimarca, diventa plenipotenziario a Istanbul e in Svizzera.\nLa carriera diplomatica.\nNell'ottobre 1815 durante il Congresso di Vienna viene nominato consigliere del visconte Castlereagh, il rappresentante britannico.\nInviato come plenipotenziario negli Stati Uniti, nel 1820 viene nominato membro del Consiglio privato di Sua Maest\u00e0 e nel 1823 torna a Londra.\nNominato ambasciatore britannico a Istanbul, durante la guerra d'indipendenza greca a causa di contrasti col primo ministro Lord Aberdeen, si dimette.\nTornato in patria, Canning entra nella Camera dei Comuni ma con il ritorno al potere dei Whig e di Lord Palmerston alla guida del Foreign Office decide di tornare in diplomazia.\nFu nuovamente nominato ambasciatore a Istanbul ma, a causa di contrasti con Lord Palmerston sulla nomina diOttone, principe di Baviera a re di Grecia, lascia l'incarico. Nominato ambasciatore a San Pietroburgo non pot\u00e9 prendere servizio in quanto lo zar Nicola I di Russia si rifiut\u00f2 di riceverlo.\nAncora una volta torn\u00f2 a Istanbul dove ricopr\u00ec la carica di ambasciatore dal 1842 al 1852.\nVita privata.\nLord Stratford \u00e8 stato sposato due volte. La prima moglie mor\u00ec a soli 27 anni nel febbraio 1817. In secondo nozze spos\u00f2 Eliza Charlotte Alexander (1805\u20131882) dalla quale ebbe cinque figli:\nTutti e cinque i suoi figli morirono senza essersi sposati e dunque alla morte di Lord Stratford nel 1880 il suo titolo si estinse. \u00c8 sepolto nel cimitero di Frant, nel Sussex."}
{"id": "4171748", "revid": "830939", "url": "https://it.wikipedia.org/wiki?curid=4171748", "title": "Pedro Manuel Jim\u00e9nez de Urrea", "text": "Biografia.\nFu autore di un \"Cancionero\" (1513), di \"Penitencia de amor\" (1514) e di \"Peregrinac\u00edon a Jerusal\u00e9n, Roma e Santiago\" (1514)."}
{"id": "4171749", "revid": "2210568", "url": "https://it.wikipedia.org/wiki?curid=4171749", "title": "Charles Douglas, III duca di Queensberry", "text": "Biografia.\nCharles Douglas era il figlio pi\u00f9 giovane di James Douglas, II duca di Queensberry, I duca di Dover, e di sua moglie Mary Boyle, figlia di Charles Boyle, III visconte Dungarvan. Il 17 giugno 1706 Charles era ancora un bambino quando venne creato di diritto \"Lord Douglas di Lockerbie, Dalveen e Thornhill\", \"Visconte di Tiberris\" e \"Conte di Solway\", titoli che si estinsero tutti alla sua morte. Nel 1711 egli succedette al padre come duca di Wueensberry, grazie al \"novodamus\" che escluse suo fratello maggiore James Douglas dalla successione al ducato a causa della sua pazzia, ma che gli concedeva il marchesato con lo stesso nome.\nIl 10 marzo 1720 egli spos\u00f2 lady Catherine Hyde, figlia di Henry Hyde, IV conte di Clarendon, ma la coppia non ebbe figli che raggiunsero la maggiore et\u00e0.\nNel 1728 il duca di Queensberry prese a cuore la causa di John Gay quando gli venne rifiutata la licenza per la sua opera \"Polly\". Egli entr\u00f2 in discussione con Giorgio II e diede le proprie dimissioni quello stesso anno dalla carica di Consigliere Privato del monarca a cui era giunto. Egli divenne nel governatore del Foundling Hospital, creato nel 1739 e venne nominato Keeper of the Great Seal of Scotland nel 1761, oltre ad ottenere il titolo di Lord Justice General dal 1763 sino alla sua morte nel 1778.\nMassone, fu membro della Prima gran loggia d'Inghilterra."}
{"id": "4171758", "revid": "716642", "url": "https://it.wikipedia.org/wiki?curid=4171758", "title": "Michael Morrison", "text": "Carriera.\nHa giocato nella seconda divisione inglese."}
{"id": "4171760", "revid": "599013", "url": "https://it.wikipedia.org/wiki?curid=4171760", "title": "Giuseppe Spinelli (giocatore di baseball)", "text": ""}
{"id": "4171761", "revid": "438678", "url": "https://it.wikipedia.org/wiki?curid=4171761", "title": "Agapito di Costantinopoli", "text": "Diacono di Santa Sofia, fu autore della \"Scheda regia\", esposizione dei doveri dell'imperatore."}
{"id": "4171767", "revid": "62004", "url": "https://it.wikipedia.org/wiki?curid=4171767", "title": "Gretsch duo jet", "text": ""}
{"id": "4171770", "revid": "287204", "url": "https://it.wikipedia.org/wiki?curid=4171770", "title": "Kategoria Superiore 2012-2013", "text": "La Kategoria Superiore 2012-2013 \u00e8 la 74\u00aa edizione della massima serie del campionato albanese di calcio disputata tra il 24 agosto 2012 e l'11 maggio 2013. Lo Sk\u00ebnderbeu ha vinto il titolo per la quarta volta, la terza consecutiva.\nCapocannoniere del torneo fu Migen Memelli (Flamurtari) con 19 reti.\nStagione.\nNovit\u00e0.\nLuft\u00ebtari, Kuk\u00ebsi e Besa Kavaj\u00eb sono state promosse dalla Kategoria e Par\u00eb, al posto delle retrocesse Dinamo Tirana, Pogradeci e Kamza.\nFormula.\nCome nella stagione precedente le squadre partecipanti furono 14 e disputarono un turno di andata e ritorno per un totale di 26 partite.\nIn vista di una riduzione del numero di club le ultime quattro classificate furono retrocesse in Kategoria e Par\u00eb.\nLe squadre qualificate alle coppe europee furono quattro: la vincente del campionato fu ammessa alla UEFA Champions League 2013-2014; la seconda, la terza classificata e la vincente della coppa d'Albania alla UEFA Europa League 2013-2014.\nClassifica.\nLegenda:\nNote:"}
{"id": "4171771", "revid": "117214612", "url": "https://it.wikipedia.org/wiki?curid=4171771", "title": "Al-'Ajjaj", "text": "Fu un poeta autore di varie poesie in metro \"rajaz\". Apparteneva alla trib\u00f9 araba dei B. Tam\u012bm e si pensa sia nato all'epoca del califfato di \u02bfUthm\u0101n b. \u02bfAff\u0101n (\"reg.\" 644-656).\nFu molto apprezzato dai lessicografi arabi per la ricchezza davvero inusuale del suo vocabolario, abbondante di parole non comuni, inserite in costruzioni poetiche ormai in via di rarefazione.\nQuesta esagerata abbondanza ne condiziona alquanto, quindi, la qualit\u00e0 dell'ispirazione."}
{"id": "4171780", "revid": "298229", "url": "https://it.wikipedia.org/wiki?curid=4171780", "title": "Ronald Clarke", "text": ""}
{"id": "4171789", "revid": "73843", "url": "https://it.wikipedia.org/wiki?curid=4171789", "title": "Ahmet A\u011fao\u011flu", "text": "\u00c8 il fondatore del Kemalismo liberale.\nEsponente del Movimento Unione e Progresso (\"\u0130ttihat ve Terakki F\u0131rkas\u0131\"), divenne in seguito deputato alla Grande Assemblea Nazionale Turca."}
{"id": "4171791", "revid": "599013", "url": "https://it.wikipedia.org/wiki?curid=4171791", "title": "Suore di San Giovanni di Dio", "text": "Le Suore di San Giovanni di Dio (in inglese \"Sisters of St. John of God\") sono un istituto religioso femminile di diritto pontificio: le suore di questa congregazione pospongono al loro nome la sigla S.J.G.\nStoria.\nLa congregazione fu fondata da Thomas Furlong, vescovo di Ferns, insieme con Visitation Collins: nel 1863 la Collins era entrata tra le Suore del Buon Soccorso di Nostra Signora Ausiliatrice, ma per la difficolt\u00e0 dell'istituto ad adattarsi all'ambiente irlandese decise di uscirne e nel 1871 diede inizio a una nuova congregazione di suore infermiere.\nLe suore si diffusero rapidamente in varie citt\u00e0 dell'Irlanda e nel 1895, su invito del vescovo di Perth Matthew Gibney, iniziarono a espandersi in Australia.\nLa congregazione si svilupp\u00f2 in cinque rami autonomi (quelli irlandesi di Wexford, Kilkenny e Waterford e quelli australiani di Subiaco e Broome), ma il 7 gennaio 1924 la Santa Sede ratific\u00f2 l'unione di tutte le comunit\u00e0 in un unico istituto, le cui costituzioni ricevettero l'approvazione definitiva nel 1938.\nAttivit\u00e0 e diffusione.\nLe suore di San Giovanni di Dio si dedicano principalmente all'assistenza agli ammalati, ma anche all'istruzione della giovent\u00f9 e al servizio domestico nei collegi ecclesiastici.\nLe suore sono presenti in Australia, Irlanda, Pakistan, Regno Unito e Sudafrica; la sede generalizia \u00e8 a Wexford.\nAlla fine del 2008 la congregazione contava 297 religiose in 61 case."}
{"id": "4171796", "revid": "1788047", "url": "https://it.wikipedia.org/wiki?curid=4171796", "title": "International Hockey League (1945-2001)", "text": "L'International Hockey League (IHL) \u00e8 stata una lega minore professionistica di hockey su ghiaccio che ha operato negli Stati Uniti e in Canada dal 1945 al 2001. Nel corso degli anni le squadre della IHL funsero da farm team per le franchigie della National Hockey League insieme a quelle della American Hockey League. Dopo 56 stagioni nel 2001 alcuni problemi finanziari costrinsero la lega a cessare le attivit\u00e0; sei squadre fra quelle rimaste si unirono dalla stagione successiva alla AHL.\nStoria.\nPrimi anni.\nLa IHL fu fondata nel dicembre del 1945 e inizialmente era formata da quattro squadre disposte lungo il confine fra le citt\u00e0 di Detroit e di Windsor. Nel 1947 si aggiunse una squadra di Toledo, nell'Ohio, mentre l'anno dopo si aggiunsero quattro squadre provenienti da altre citt\u00e0 statunitensi. L'espansione dur\u00f2 per poco e gi\u00e0 nella stagione 1949-50 la lega era ritornata ai vecchi confini di Detroit e di Windsor, con l'aggiunta di centri canadesi come Sarnia e Chatham. Dopo il ritiro della squadra di Windsor nel 1950 ricominci\u00f2 l'espansione negli Stati Uniti, con il ritorno di Toledo e la creazione di nuove squadre a Grand Rapids (1950), Troy, (1951), Cincinnati (1952), Fort Wayne (1952) e Milwaukee (1952). Nello stesso anno si ritir\u00f2 l'ultima squadra proveniente dal Canada, i Chatham Maroons. Nel 1953 arrivarsono tre nuove citt\u00e0 americane. Nel corso degli anni 1950 il numero delle squadre oscill\u00f2 fra le 5 e le 9 formazioni, prima di una nuova grande espansione nel 1959. Per la stagione 1962-63 ritornarono brevemente due squadre canadesi, i Windsor Bulldogs e il ritorno dei Chatham Maroons. Dopo il loro ritiro non ci sarebbe stata pi\u00f9 una formazione del Canada fino al 1996.\nEspansione e successo.\nA partire dalla fine degli anni 1960 la qualit\u00e0 della IHL crebbe sempre pi\u00f9 fino a raggiungere a met\u00e0 degli anni settanta quella della American Hockey League, prima lega professionistica affiliata alla National Hockey League. A partire da allora alcune franchigie della NHL scelsero come loro farm team principali alcune formazione della IHL. Nel 1984 la lega assorb\u00ec le formazioni sopravvissute alla chiusura della Central Hockey League.\nVerso la fine degli anni ottanta la IHL si apr\u00ec a nuovi mercati come quelli di Atlanta, Cincinnati, Cleveland, Denver, Houston, Indianapolis, Kansas City, Las Vegas, Minneapolis Saint Paul, Orlando, Phoenix, Salt Lake City, San Antonio, San Diego e San Francisco. Molte di queste realt\u00e0 in passato avevano avuto una franchigia in World Hockey Association o direttamente una della NHL, inoltre la IHL aggiunse squadre in citt\u00e0 gi\u00e0 sedi di formazioni della NHL come Chicago, Detroit e Long Beach (vicino a Los Angeles). A met\u00e0 degli anni novanta le squadre di Atlanta e di Minneapolis\u2013Saint Paul si trasferirono a Qu\u00e9bec e a Winnipeg, riportando la lega in Canada e colmando il vuoto lasciato dalla partienza dei Quebec Nordiques e dei Winnipeg Jets.\nDeclino e chiusura.\nSecondo alcune fonti l'espansione della IHL verso i mercati gi\u00e0 serviti dalla NHL sarebbe stata una strategia per poter entrare direttamente in concorrenza con la principale lega mondiale, soprattutto quando il lock-out nel 1994 minacci\u00f2 la cancellazione dell'intera stagione NHL. Tuttavia nella stagione 1995-96 il salary cap della IHL era di soli 1,5 milioni di dollari, mentre il monte ingaggi pi\u00f9 basso della NHL era pari a 11,4 milioni di dollari.\nCome conseguenza molti club NHL ritornarono all'affiliazione con franchigie della AHL, in particolare nella stagione 1997-98 solo 4 delle 18 formazioni della IHL erano legate a squadre della NHL. A causa delle tasse per la creazione di nuove squadre, costrette a sborsare fino ad 8 milioni di dollari, l'aumento esponenziale dei costi per i viaggi e il ritorno della NHL a mercati fino ad allora in mano alla IHL, la grande espansione della lega caus\u00f2 seri problemi finanziari, fino alla cessazione della attivit\u00e0 al termine della stagione 2000-01.\nSei franchigie della IHL (Chicago Wolves, Grand Rapids Griffins, Houston Aeros, Utah Grizzlies, Milwaukee Admirals e Manitoba Moose) furono ammesse in AHL come expansion team per la stagione 2001-02, e fra di esse vi furono le vincitrici delle tre edizioni successive della Calder Cup. I Cincinnati Cyclones furono invece ammessi nella lega minore della ECHL. I Orlando Solar Bears (ultimi campioni della IHL) e i Kansas City Blades non furono ammessi in AHL poich\u00e9 il loro proprietario, Rich DeVos, era gi\u00e0 in controllo dei Griffins, e secondo le norme della AHL un proprietario poteva possedere solo una franchigia. Le altre due squadre della IHL, i Cleveland Lumberjacks e i Detroit Vipers, chiusero i battenti nel 2001.\nDue delle ex-squadre della IHL confluite nella AHL si sono trasferite, gli Utah Grizzlies nel 2007 si sono spostati a Cleveland dove sono diventati i Lake Erie Monsters, mentre i Manitoba Moose nel 2011 si sono spostati a St. John's divenendo i St. John's IceCaps. Dall'altra parte due ex-franchigie della IHL sono ripartite in ECHL, ovvero gli Utah Grizzlies (precedentemente noti come Lexington Men O' War) nel 2005 e l'expansion team degli Orlando Solar Bears nel 2012. Anche i Worcester IceCats trasferendosi a Peoria nel 2005 hanno ripreso il nome di una vecchia squadra della IHL, i Peoria Rivermen."}
{"id": "4171802", "revid": "641838", "url": "https://it.wikipedia.org/wiki?curid=4171802", "title": "Calcio mercato", "text": ""}
{"id": "4171805", "revid": "716642", "url": "https://it.wikipedia.org/wiki?curid=4171805", "title": "Rhoys Wiggins", "text": "Carriera.\nNazionale.\nHa giocato nelle nazionali giovanili gallesi Under-19 ed Under-21."}
{"id": "4171806", "revid": "228587", "url": "https://it.wikipedia.org/wiki?curid=4171806", "title": "Protocollo di Londra", "text": ""}
{"id": "4171807", "revid": "110157", "url": "https://it.wikipedia.org/wiki?curid=4171807", "title": "Il respiro del drago", "text": "Il respiro del drago \u00e8 un romanzo dello scrittore statunitense Michael Connelly, edito nel 2009.\n\u00c8 il quattordicesimo romanzo con protagonista il detective Harry Bosch.\nTrama.\nIl detective della divisione \"Speciale Omicidi\" Harry Bosch e il suo partner Ignacio Ferras devono indagare sull'omicidio di John Li, un vecchio commerciante cinese ucciso con tre colpi di pistola al petto nel suo negozio di liquori a South Los Angeles.\nAll'apparenza il caso pu\u00f2 essere liquidato come una semplice rapina finita male, ma Bosch capisce che c'\u00e8 dell'altro: dietro al delitto si nasconde infatti la mafia cinese della \"Triade\" e i sospetti si indirizzano subito su Bo-Jing Chang, ripreso dalla telecamera di sorveglianza mentre intasca una tangente da Li.\nBosch procede immediatamente con l'arresto di Chang, ma contemporaneamente gli arriva un video sul cellulare in cui sua figlia Maddie, che vive a Hong Kong con la madre Eleanor Wish, appare legata e imbavagliata.\nConvinto che dietro al rapimento della figlia ci sia la stessa \"Triade\", vendicatasi per l'arresto di Chang, Bosch si precipita a Hong Kong deciso a liberarla: purtroppo sapeva che prima o poi le forze oscure contro le quali lotta ogni giorno avrebbero usato Maddie per arrivare a lui."}
{"id": "4171808", "revid": "767487", "url": "https://it.wikipedia.org/wiki?curid=4171808", "title": "Enrico Agileo", "text": "Deputato agli Stati Generali, divenne celebre per aver tradotto il \"Nomocanone\" di Fozio di Costantinopoli (1561)."}
{"id": "4171814", "revid": "1372005", "url": "https://it.wikipedia.org/wiki?curid=4171814", "title": "Agio di Corvey", "text": "Fu autore di una \"Vita Hathumodae\" (875), agiografia della badessa Hathumoda."}
{"id": "4171815", "revid": "287204", "url": "https://it.wikipedia.org/wiki?curid=4171815", "title": "Nina Otkalenko", "text": "Biografia.\nCorrendo coi colori dell'Unione Sovietica, negli anni '50, Nina Otkalenko domin\u00f2 la specialit\u00e0 degli 800 metri per quasi un decennio. Stabil\u00ec cinque record mondiali consecutivi tra il 1951 ed il 1955. Il suo ultimo record del mondo, di 2'05\"0, stabilito il 24 settembre 1955 a Zagabria, non sar\u00e0 migliorato che nel 1960 dalla sua connazionale Ljudmila \u0160evcova.\nNon potendo disputare i Giochi olimpici, visto che la prova degli 800 m femminili era stata tolta dal programma nel 1928 (verr\u00e0 reinserita nel 1960), Nina Otkalenko riusc\u00ec ad ottenere una medaglia d'oro in una grande competizione internazionale agli Europei del 1954 a Berna in Svizzera, dove vinse col tempo di 2'08\"8/10, davanti alla britannica Diane Leather.\nRecord del mondo.\nNel corso della propria carriera Nina Otkalenko ha stabilito pi\u00f9 volte il record del mondo degli 800 metri piani:"}
{"id": "4171816", "revid": "298229", "url": "https://it.wikipedia.org/wiki?curid=4171816", "title": "Kenneth Matthews", "text": ""}
{"id": "4171826", "revid": "729019", "url": "https://it.wikipedia.org/wiki?curid=4171826", "title": "Louis-Marie Bossut", "text": "Fu uno dei pi\u00f9 grandi fantini della storia dell'ippica francese, sportivo e pioniere del carrismo in Francia. Mor\u00ec al comando del 1\u00ba Raggruppamento Artiglieria d'Assalto durante un attacco a Berry-au-Bac nel corso della Seconda battaglia dell'Aisne.\nBiografia.\nNacque a Roubaix il 17 aprile 1873, figlio di Jean, un industriale del settore tessile ed armatore. Comp\u00ec studi umanitari presso il collegio dei gesuiti di Boulogne-sur-Mer, dove consegu\u00ec il suo diploma in lettere il 17 novembre 1891.\nLa speranza di proseguire i suoi studi presso l'Accademia Navale viene delusa dal rifiuto all'arruolamento determinato dalla cattiva qualit\u00e0 della sua vista che l'obbligher\u00e0, tutta la sua vita, a portare il monocolo.. Dopo il rifiuto della marina prov\u00f2 con l'esercito, ed il 7 luglio 1892 si arruol\u00f2 volontario nell'Arma di Cavalleria, con una ferma di 4 anni, assegnato al 19\u00ba Reggimento Cacciatori a cavallo di Hesdin, presso il Passo di Calais. La carriera militare prosegu\u00ec rapidamente, in quanto fu promosso Brigadiere il 16 gennaio 1893, Maresciallo della logistica il 1\u00ba ottobre dello stesso anno, e Maresciallo capo il 13 giugno 1895. Incontrata a Hesdin Emme Thuillier, la spos\u00f2 nel corso di un viaggio in Inghilterra, effettuato probabilmente per partecipare a delle competizioni ippiche.\nIl 7 luglio 1896 rinnovava la ferma, e il 1\u00ba ottobre 1898 divent\u00f2 allievo della prestigiosa scuola di equitazione di Saumur. Promosso sottotenente il 25 settembre 1899, fu destinato a prestare servizio nel 22\u00ba Reggimento Dragoni di Sedan, per passare poi ai 14\u00ba Reggimento Dragoni. Fu promosso tenente il 25 settembre 1900, capitano il 25 settembre 1909, e successivamente ricevette la formazione di istruttore a Saumur distinguendosi per una serie di conferenze \"impegnate\" tenute nel 1911.\nIl suo amore per i cavalli.\nIl suo amore per gli animali ed il suo gusto per la competizione, lo portarono molto rapidamente a partecipare alle corse ippiche, con la stampa si abitu\u00f2 presto all'eco dei suoi successi. In breve ottenne tre licenze di corsa: Gentleman-rider, Military, e Jockey, e non manc\u00f2 di partecipare anche a rally automobilistici ed a corse campestri.\nSi fece conoscere come cavallerizzo di grande valore, tanto nei concorsi ippici internazionali come nell'ambiente militare. Dopo aver effettuato il corso di istruttore a Saumur si prese un periodo di riposo occupandosi dell'allenamento dei suoi 7 cavalli personali.\nFino al 1914 partecip\u00f2 a pi\u00f9 di 250 corse, vincendone 150. Per tre anni sar\u00e0 1 competitore del Gentleman-rider GR\nNel marzo 1912 si prese un congedo senza retribuzione dall'esercito, diventando allenatore a Warenghem. A causa dell'insuccesso nell'attivit\u00e0 di allenatore o per nostalgia dell'esercito, ritorn\u00f2 in servizio attivo. Riprese servizio presso il 14\u00ba Reggimento Dragoni, per passare poi al 1\u00ba Reggimento Dragoni di Joigny, dove assunse il comando del 3\u00ba Squadrone.\nLa prima guerra mondiale.\nLo scoppio della prima guerra mondiale vide il 1\u00ba Reggimento Dragoni di guarnigione a Lu\u00e7on, con il 3\u00ba Squadrone distaccato a Les Sables d'Olonne. Il reggimento fu subito impegnato in combattimento, ma con metodi che risalivano al periodo napoleonico: lance contro mitragliatrici, il 20 agosto 1914 a Neufch\u00e2teau. Il 10 settembre fu insignito della Croce di guerra, ricevendo la sua prima citazione all'ordine del giorno dell'esercito il 14 dello stesso mese. Dopo la Prima battaglia della Marna, il 1\u00b0 Dragoni partecip\u00f2 a vari contrattacchi. Malgrado la stanchezza dei cavalli e gli effettivi ridotti, i reggimento ripass\u00f2 la Marna e sloggi\u00f2 i tedeschi da Somme-Vesle, con un'avanzata giornaliera che super\u00f2 i 29\u00a0km. Tra gli inizi della guerra ed il 24 aprile 1915 l'ormai capitano Bossut fu citato 6 volte all'ordine del giorno. Fu insignito della Croce Cavaliere dell'Ordine di Sant'Anna che gli venne appuntata personalmente dal Presidente della Repubblica Raymond Poincar\u00e9. La guerra di posizione costrinse il 1\u00ba Reggimento Dragoni a combattere a piedi, nelle trincee, per di pi\u00f9 in un tranquillo settore nel sud dell'Alsazia. Scrisse Bossut su una foto che lo mostra mentre gioca a cricket: \"le croquet, le jeu de guerre o\u00f9 l'on s'eng\u2026le plus\".\nL'entrata nelle truppe corazzate.\nLa richiesta per volontari \"per una missione segreta e pericolosa\" lanciata per formare le truppe dell'artiglieria d'assalto, lo vede immediatamente volontario. Questa richiesta svuot\u00f2 una parte dei reparti del 1\u00b0 Dragoni, principalmente il 3\u00ba Squadrone.\nLe prime unit\u00e0 di carri armati (Artillerie sp\u00e9ciale) erano state create nel 1916 in seno all'81\u00ba Reggimento d'artiglieria pesante, ed egli entr\u00f2 nell'81\u00b0 R.A.L. nel settembre dello stesso anno, portando con s\u00e9 una parte del suo squadrone. L'incontro con il colonnello Estienne, creatore delle unit\u00e0 corazzate, fu particolarmente fruttuoso, quello con la commissione parlamentare per i mezzi corazzati molto meno. Tuttavia egli, con il suo entusiasmo, trasciner\u00e0 tutti: il deputato de Gouyon, membro di questa commissione si dimetter\u00e0 dal suo incarico per diventare suo assistente tecnico in vista della preparazione dell'attacco del 16 aprile 1917. Lott\u00f2 per apportare delle modifiche al materiale corazzato in dotazione, che saranno applicate, purtroppo, solamente dopo l'attacco del 16 aprile. Non manc\u00f2 di criticare apertamente la commissione parlamentare, responsabile a suo dire della scomparsa del segreto sui mezzi corazzati. Parimenti fallir\u00e0 sulla sua proposta di spostare il luogo dell'attacco su un terreno favorevole all'impiego dei mezzi corazzati.\nDapprima nel centro di addestramento di Marly-le-Roi, poi in quello di Trou d'Enfer, e quindi a Champlieu, egli far\u00e0 regnare, assistito per i suoi vecchi compagni dei 1\u00b0 Dragoni, un'atmosfera al tempo stesso laboriosa e rilassata. Al 1\u00ba aprile 1917 l'artiglieria speciale aveva ricevuto in dotazione 208 carri d'assalto medi Schneider CA1 di cui 34 inutilizzabili, e 48 carri d'assalto pesanti Saint-Chamond. A quell'epoca il nuovo comandante in capo dell'esercito francese, generale Robert Georges Nivelle, stava organizzando l'offensiva sullo Chemin des Dames. Egli ordin\u00f2 l'impiego delle unit\u00e0 dell'artiglieria speciale, in appoggio all'attacco della Ve Arm\u00e9e, vicino a Berry-au-Bac. Tale attacco fu fissato per il 16 aprile 1917, malgrado l'opposizione del generale Estienne che considerava prematura l'entrata in azione dei carri.\nPer l'occasione egli assunse il comando del 1\u00ba Raggruppamento Artiglieria d'Assalto (1er Groupement d'Artillerie d'Assaut o anche Groupement Bossut) che, con 5 gruppi (AS 2, 4, 5, 6, 9) dotati di 82 carri, doveva attaccare in appoggio al XXXII Corpo d'armata.\nA tale attacco partecip\u00f2 anche il 2\u00ba Raggruppamento Artiglieria d'Assalto (2em\u00e9 Groupement d'Artillerie d'Assaut o anche Groupement Chaub\u00e8s) del comandante Louis L\u00e9onard Chaub\u00e9s, forte di 3 gruppi (A.S. 3, 7, 8) dotati di 50 carri, che doveva attaccare in appoggio al V Corpo d'armata.\nPoco prima dell'attacco egli scrisse al colonnello Estienne: \"Vous n'ignorez pas que le plan de la premi\u00e8re attaque des chars fran\u00e7ais est loin d'\u00eatre ce que j'avais pr\u00e9conis\u00e9 ! (\u2026) Je ne veux pas que les survivants me reprochent la mort inutile de leurs camarades. En leur montrant moi-m\u00eame le chemin, cette crainte dispara\u00eet. Je n'accepte donc de transmettre l'ordre d'attaque qu'\u00e0 condition de marcher le premier \u00e0 l'ennemi\". Presentendo l'insuccesso chiese ed ottenne di partecipare personalmente all'attacco in posizione di testa, utilizzando il suo carro personale, ribattezzato \"Trompe la Mort\".\nL'attacco di Berry-au-Bac.\nArrivati per ferrovia a Courlandon i carri d'assalto si misero in marcia verso Cuiry-l\u00e8s-Chaudardes. Alla sera del 15 aprile furono concentrati a Pontavert da dove si mossero alle 6:30 del 16 aprile, una mezz'ora dopo la fine del bombardamento preparatorio dell'artiglieria. Tenuti sotto osservazione dall'aviazione tedesca, i mezzi del 2\u00ba Raggruppamento del comandante Chaub\u00e8s attaccarono in direzione di Corbeny, ad ovest di Miette. I carri non giunsero mai a superare la fattoria du Temple, subendo pesanti perdite.\nIl 1\u00ba Raggruppamento attacc\u00f2 con 80 carri in direzione di Prouvais, tra la Miette e l'Aisne.\nAlle 9:30, il comandante Bossut invi\u00f2 al generale Olivier Mazel che comandava la Ve Arm\u00e9e un ultimo messaggio tramite piccione viaggiatore: \"\"Sommes arr\u00eat\u00e9s devant 2e position allemande par trous d'obus impossibles \u00e0 franchir. Mes deux adjoints sont bless\u00e9s. Sommes navr\u00e9s ne pouvoir avancer plus vite. Faisons notre possible\".\nArrivando verso le 10 all'incrocio del Colera sulla strada Laon-Reims, i suoi carri riuscirono a superare la seconda posizione tedesca, e i gruppi A.S. 5 e A.S. 9 anche la terza, posizionata tra Juvincourt-et-Damary e Guignicourt. Purtroppo l'attacco fu bloccato ed carri superstiti finirono per ripiegare verso le linee francesi alle 17:30,\ncon totale insuccesso e numerose perdite sia di carri che tra gli equipaggi, tra cui lui stesso. Egli aveva condotto a piedi gran parte dell'attacco, spostandosi con grande pericolo da carro a carro. Dopo essere risalito a bordo del suo carro comando, fu colpito da un proiettile che riusc\u00ec a penetrare la corazzatura buttandolo esanime fuori dal veicolo. Il suo corpo fu ritrovato sul campo di battaglia da suo fratello Pierre, aiutante all'A.S. 2 e sepolto nel cimitero comunale di Maizy. Al termine della guerra la salma fu traslata nel cimitero di Roubaix e inumata nella tomba di famiglia.\nIl generale Estienne, rendendogli omaggio all'epoca dell'inaugurazione del monumento alla sua memoria nel parco Barbieux di Roubaix nell'ottobre 1925, dir\u00e0: \"Bossut est mort vainqueur\u2026(les sacrifices) ont \u00e9t\u00e9 pay\u00e9s d'un tr\u00e8s r\u00e9el succ\u00e8s\"\".\nIl grande regista Jean Renoir che prest\u00f2 servizio sotto i suoi ordini, volontariamente o no, prese Bossut come modello nel film \"La grande illusione\", per il ruolo del capitano de Bo\u00ebldieu che \u00e8 una copia di Louis Bossut."}
{"id": "4171829", "revid": "438678", "url": "https://it.wikipedia.org/wiki?curid=4171829", "title": "Prva makedonska fudbalska liga 2012-2013", "text": "La Prva makedonska fudbalska liga 2012-2013 \u00e8 la 21\u00aa stagione del massimo campionato macedone. Il torneo \u00e8 iniziato l'11 agosto 2012 ed \u00e8 terminato il 2 giugno 2013. Il ha vinto il titolo per la settima volta.\nRegolamento.\nLe 12 squadre partecipanti si affrontano in un triplo girone di andata-ritorno-andata, per un totale di 33 giornate.\nLa squadra campione di Macedonia \u00e8 ammessa al secondo turno di qualificazione della UEFA Champions League 2013-2014.\nLa seconda e la terza classificata sono ammesse al primo turno di qualificazione della UEFA Europa League 2013-2014.\nLa nona e la decima classificata affrontano rispettivamente la quarta e la terza classificata della Vtora Liga nei play-off promozione-retrocessione.\nLe ultime due classificate sono retrocesse direttamente in Vtora Liga."}
{"id": "4171836", "revid": "228587", "url": "https://it.wikipedia.org/wiki?curid=4171836", "title": "John Herbert (politico)", "text": "Biografia.\nHerbert nacque a Neath Abbey da Matthew Herbert di Swansea e discendeva da un figlio illegittimo di William Herbert, I Conte di Pembroke.\nHerbert potrebbe essere stato educato alla Christ Church di Oxford, sebbene ci\u00f2 non sia certo.\nFu ammesso come membro onorario al College of Doctors of Laws nel novembre 1573, ove consegu\u00ec il diploma di Master of Arts.\nFu commissario dell'High Court of Admiralty dal 1575 al 1584 (con David Lewis) e Master of Requests dal 1586 al 1601 (con William Aubrey dal 1590).\nLa Regina Elisabetta lo nomin\u00f2 Segretario del Consiglio del Nord e Custode del Sigillo.\nNel 1586, Herbert fu eletto Membro del Parlamento per Grampound.\nConsegu\u00ec la laurea di Dottore in diritto civile presso l'Universit\u00e0 di Oxford nel 1587. Nel 1588, fu eletto Membro del Parlamento per Gatton.\nFu eletto Membro del Parlamento per Christchurch nel 1593 e Membro del Parlamento per Bodmin nel 1597.\nNell'aprile 1600, fu nominato secondo Segretario di Stato e membro del Consiglio privato.\nNel 1601 fu eletto Membro del Parlamento per Glamorgan e per Wallingford e decise di rappresentare Glamorgan.\nFu investito cavaliere nel 1602.\nNel 1604 fu eletto Membro del Parlamento per Monmouthshire, rimanendo in carica fino al 1611.\nFu Alto Sceriffo di Glamorgan nel 1605.\nHerbert fu un linguista di talento (non parlava solo inglese e gallese) e quindi era utilizzato per interrogare i prigionieri stranieri e nel corso di missioni commerciali e politiche in Danimarca, Polonia, Brandenburgo, Paesi Bassi e Francia. Mantenne l'incarico anche sotto Giacomo I d'Inghilterra, anche se Giacomo preferiva impiegare segretari non ufficiali come Philip Herbert, IV Conte di Pembroke.\nQuando Robert Cecil, I Conte di Salisbury mor\u00ec nel 1612, Herbert sperava di succedergli come Segretario di Stato principale, ma Giacomo I lasci\u00f2 l'ufficio vacante fino al 1614.\nPertanto, successivamente, fu Segretario di Stato solo di nome.\nMor\u00ec a 67 anni il 9 luglio 1617 a seguito di un duello combattuto due mesi prima contro Sir Lewis Tresham.\nHerbert spos\u00f2 Margaret Morgan, figlia di William Morgan di Cefn Coch."}
{"id": "4171839", "revid": "608200", "url": "https://it.wikipedia.org/wiki?curid=4171839", "title": "Universit\u00e4t Oldenburg", "text": ""}
{"id": "4171859", "revid": "287204", "url": "https://it.wikipedia.org/wiki?curid=4171859", "title": "Aaron Schock", "text": "Biografia.\nQuartogenito di un medico di famiglia e di una casalinga, Schock nacque in Minnesota ma si trasfer\u00ec da bambino a Peoria.\nAl termine degli studi Schock si dedic\u00f2 alla politica, riuscendo a farsi eleggere nel comitato scolastico locale all'et\u00e0 di diciannove anni; due anni dopo fu nominato vicepresidente e l'anno successivo fu eletto presidente.\nAll'et\u00e0 di ventitr\u00e9 anni Schock ampli\u00f2 il suo impegno politico e riusc\u00ec a farsi eleggere come repubblicano alla \"Camera dei Rappresentanti dell'Illinois\". Schock serv\u00ec per quattro anni all'interno della legislatura statale, finch\u00e9 nel 2008 si candid\u00f2 per un seggio alla Camera dei Rappresentanti nazionale, che riusc\u00ec ad aggiudicarsi con una larga maggioranza di voti.\nDopo essere stato rieletto per altri tre mandati nel 2010, nel 2012 e nel 2014, Schock rassegn\u00f2 le proprie dimissioni nel marzo del 2015, in seguito a svariate critiche sul suo utilizzo dei fondi federali: in particolare, gli furono contestati i numerosi viaggi pagati con i soldi dei contribuenti e l'arredamento sfarzoso del suo ufficio ispirato alla serie televisiva \"Downton Abbey\", motivo per cui aveva restituito 40.000 dollari con l'intento di placare le polemiche.\nPoliticamente Schock si configura come un deciso conservatore, soprattutto in ambito fiscale.\nAttraverso un sondaggio dell'Huffington Post Schock \u00e8 stato indicato come \"il deputato neoeletto pi\u00f9 sexy del Congresso\" e ha fatto scalpore una sua apparizione a torso nudo sulla copertina di Men's Health del giugno 2011 oltre alla pubblicazione di alcune sue foto in costume da bagno.\nNel 2019 il suo nome torna alla ribalta per via di alcune foto che lo ritraggono in un locale gay di Citt\u00e0 del Messico. Schock era precedentemente noto per le sue battaglie in difesa della famiglia tradizionale e ostili alla comunit\u00e0 omosessuale.\nNel marzo 2020 fa coming out dichiarandosi omosessuale, precisando che se fosse al Congresso sosterrebbe i diritti LGBTQ in ogni modo possibile. Attraverso \"Instagram\" ha affermato:"}
{"id": "4171861", "revid": "329581", "url": "https://it.wikipedia.org/wiki?curid=4171861", "title": "Carlo Michelst\u00e4dter", "text": ""}
{"id": "4171871", "revid": "287204", "url": "https://it.wikipedia.org/wiki?curid=4171871", "title": "Jaroslav Kulhavy", "text": ""}
{"id": "4171874", "revid": "62004", "url": "https://it.wikipedia.org/wiki?curid=4171874", "title": "Marga Fullana", "text": ""}
{"id": "4171875", "revid": "88740", "url": "https://it.wikipedia.org/wiki?curid=4171875", "title": "Pain fitzJohn", "text": "L'origine della famiglia \u00e8 senza dubbio normanna, ma non vi sono grandi tracce che essi intrattenessero dei forti legami con la loro terra d'origine e pare che essi abbiano passato molto del loro tempo in Inghilterra e nelle Marche gallesi. Pain fece carriera nella corte grazie alle propria abilit\u00e0 e venne ricompensato con un matrimonio che Enrico organizz\u00f2 con un'importante ereditiera, questo accadeva nel 1115 e nello stesso anno il re gli diede il controllo del Castello di Ludlow. Sebbene alcuni medievalisti sostengano che Pain abbia detenuto la carica di Ciambellano non vi sono molti documenti coevi che sostengano questa teoria, \u00e8 sicuro invece che abbia ricoperto il ruolo di sceriffo e di ciambellano in alcune contee d'Inghilterra e delle Marche.\nQuando nel 1135 Enrico mor\u00ec Pain sostenne suo nipote Stefano I d'Inghilterra, solo due anni dopo egli mor\u00ec in un'imboscata tesagli dai gallesi mentre si recava al presidio di Carmarthen.\nL'infanzia.\nPain era figlio, probabilmente il maggiore, di John fitzRichard un feudatario che figura nel Domesday Book e poich\u00e9 suo padre si ammogli\u00f2 due volte l'identit\u00e0 della madre di Pain resta incerta. Sulla base dei possedimenti terrieri della famiglia si \u00e8 pensato che ella potesse essere la figlia di Ranulph de Mortimer che secondo il Domesday Book possedeva terre a Wigmore. La famiglia di Pain era originaria di Avranches e suo nonno paterno era un Magistrato monetario che possedeva un mulino e suo fratello Eustace fitz John divenne un ufficiale della corona con diverse propriet\u00e0 nel nord del paese. Gli altri fratelli erano William, anch'egli lavor\u00f2 per il re e divenne proprietario di alcune terre nell'ovest dell'Inghilterra, Alice, che divenne badessa all'Abbazia di Barking ed Agnes che spos\u00f2 Roger de Valognes (morto 1141 o 1142).\nPain nacque in data imprecisata poco prima del 1100 e pu\u00f2 darsi che suo padre fosse al servizio di Enrico ancora prima che questi diventasse re nel 1100, allora le terre dei fitzJohn in Inghilterra non erano molte e si concentravano nell'Anglia orientale ed egli ne eredit\u00f2 la gran parte visto che nel 1130 egli pag\u00f2 per il Danegeld 40 Shilling contro i 9 del fratello Eustace.\nIl matrimonio vantaggioso.\nNel 1115 Pain si un\u00ec in matrimonio con una donna di nome Sibyl, anche se l'identit\u00e0 della sua famiglia d'origine resta incerta. Secondo il Dictionary of National Biography ella era Sibyl Talbot, nipote di Hugh de Lacy, la cui madre Agnes sarebbe stata la figlia di Walter de Lacy. Altri storici sostengono che Sibyl fosse invece la figlia di Hugh de Lacy stesso. In ogni caso sia Enrico che Stefano riconobbero i suoi diritti sulle terre che aveva acquisito con il matrimonio cui si aggiunsero anche quelle che erano state requisite dalla corona al momento dell'esilio di Gilbert de Lacy avvenuto nel 1095, a quel punto le propriet\u00e0 di suo padre, Roger, andarono al fratello Hugh, da lui andarono a Sibyl e da Sibyl a Pain. Quando Roger de Lacy mor\u00ec attorno al 1106 Gilbert prov\u00f2 a chiedere per s\u00e9 le propriet\u00e0 inglesi oltre a quelle normanne che aveva gi\u00e0 ereditato parzialmente, si pensa che sia stata la relativa insicurezza di tali propriet\u00e0 che spinsero Pain ad assicurarsi quante pi\u00f9 terre possibili attorno a Ludlow.\nPain \u00e8 il presunto costruttore del Painscastle che sorge nel Radnorshire ed oltre a questo e a quello di Ludlow controll\u00f2 anche il castello di Caus, nello Shropshire e sebbene egli fosse nominalmente a capo del castello di Weobley non lo amministr\u00f2 mai questo perch\u00e9 alla fine fu dato a Gilbert de Lacy. Pain non fu il solo a beneficiare delle terre del defunto Hugh de Lacy, qualcosa and\u00f2 anche a Josceline Dinan (che spos\u00f2 Sibyl dopo la morte di Pain) e a Miles di Gloucester, I conte di Hereford (1100 24 dicembre 1143). In tutto Pain accumul\u00f2 propriet\u00e0 nell'Herefordshire, nel Gloucestershire, nel Worcestershire e nell'Oxfordshire.\nIl servo (quasi sempre) leale di Enrico.\nPain era troppo giovane per servire sotto Guglielmo II d'Inghilterra, ma secondo il cronacotecario Walter Map egli avrebbe gi\u00e0 potuto essere sotto il servizio di Enrico il fratello minore del re. Pi\u00f9 che un Ciambellano pare che Pain fosse per Enrico una sorta di antico Maggiordomo e Map racconta che egli lo serviva rispondendo anche di notte alle sue chiamate e mescendogli il vino e bench\u00e9 successivamente si arricchisca di particolari difficilmente verificabili riesce comunque a dimostrare che per Enrico Pain fu un servitore sia personale, che giudiziario e che di governo. Riguardo al fatto che Map attesti che fosse una sorta di Ciambellano c'\u00e8 da rilevare che nessun documento dell'epoca prova tale carica. L'anonimo autore delle \"Gesta Stephani\" descrivono Pain come un Paggio che entr\u00f2 giovane alla corte di Enrico probabilmente insieme ai fratelli. Nel 1115 Pain assistette alla stesura di un documento che il re redasse per Geoffrey de Clive (morto 1119), Vescovo di Hereford, poi, in un momento imprecisato fra il 1123 ed il 1127 fu nominato Sceriffo dell'Herefordshire e nel 1127 lo divenne anche per lo Shropshire. Pain tenne le cariche probabilmente fino alla morte e riguardo a queste due contee egli viene spesso definito \"vicereggente\" o \"giustiziere\" ed ebbe la custodia Waleran de Beaumont, I conte di Worcester, che era stato imprigionato dai soldati reali perch\u00e9 aveva ordito contro il re insieme a Guglielmo Cliton, dal settembre 1126 fino alla fine dell'anno quando fu posto sotta la custodia di Brian FitzCount presso il Wallingford Castle.\nPain divenne uno dei cosiddetti \"new man\" degli uomini che dovevano la propria ricchezza e posizione al re per averlo sostenuto sin dall'inizio, lo storiografo Orderico Vitale dice che tutti costoro non erano di buona famiglia, ma \u00e8 di certo un'esagerazione visto che la famiglia di Pain era pi\u00f9 che rispettabile. Tuttavia vi fu qualcosa in cui Pain non support\u00f2 il suo re, secondo alcuni storici egli infatti non condivise il giuramento che il sovrano richiese a tutti i suoi nobili nel 1126 secondo il quale dovevano riconoscere sua figlia Matilde come sua legittima erede e si suppone che sia per questo che Beaumont fu tolto dalla sua custodia proprio in quel periodo.\nPer consolidare il proprio potere nelle due contee sotto la sua giurisdizione Pain risiedette spesso al castello di Bridgnorth preferendolo a Shrewsbury che era stata la sede preferita per la gestione degli affari per gli sceriffi che lo avevano preceduto.\nNel 1128 Pain cattur\u00f2 Llywleyn ab Owain uno dei nipoti di Maredudd ap Bleddyn principe del Powys. Oltre che a Bridgnorth egli risiedette spesso anche a Ludlow vista la sua vicinanza con le Marche che durante il regno di Enrico furono terra di conflitti ed incursioni fra gallesi ed anglo-normanni.\nSecondo le Gesta Stephani Pain e Miles di Gloucester erano i maggiori proprietari terrieri dell'Inghilterra occidentale ed essi fecero in modo di poter dominare la somministrazione della giustizia in quelle regioni, tanto che lo scrittore Giraldus Cambrensis li definiva segretari e consiglieri del re. Nel 1130 i Pipe Rolls annotano che Pain era divenuto amministratore della giustizia reale nello Staffordshire, Gloucestershire e Pembroke, non v'\u00e8 traccia di tale attivit\u00e0 nello Shropshire, ma probabilmente \u00e8 dovuto al fatto che i documenti relativi alla regione per quell'anno sono mancanti. Sempre in quell'anno Enrico interpell\u00f2 Pain circa il rimpiazzo da collocare nel vescovado di Hereford che era rimasto vacante dall'agosto 1127 quando era morto il vescovo Richard de Capella ed egli accett\u00f2 la proposta di Enrico di far insediare Robert de Bethune che era stato priore a Llanthony Priory. Nel 1132 \u00e8 testimoniata la presenza a corte di Pain e dei fratelli per i festeggiamenti natalizi. Due anni dopo uno dei castelli di Pain, quello di Caus, fu distrutto da un incendio appiccato dai ribelli gallesi e Pain rispose duramente a quell'attacco sopprimendo la rivolta in corso.\nIl regno di Stefano.\nNel 1135 Enrico mor\u00ec e prima che sua figlia Matilde potesse insediarsi sul trono suo cugino Stefano la batt\u00e9 sul tempo e si incoron\u00f2 re d'Inghilterra. Matilde era l'unica figlia legittima del defunto sovrano, dopo che l'unico figlio maschio Guglielmo Adelin era perito per il naufragio della Nave Bianca, ella si era sposata con Enrico V di Franconia prima e con Goffredo V d'Angi\u00f2 dopo. Tuttavia ella era troppo lontana per arrivare in tempo in patria e questo diede campo libero ai suoi cugini Stefano e Tebaldo II di Champagne. Nonostante i nobili avessero giurato al re di riconoscere la figlia come erede legittima non si opposero quando Stefano si precipit\u00f2 in Inghilterra per incoronarsi ed anche i duchi normanni accettarono la sua sovranit\u00e0. Dal canto suo Matilde conquist\u00f2 il supporto degli scozzesi il cui re Davide I di Scozia era zio materno di Matilde, essendo stata sua sorella Matilde di Scozia moglie di Enrico I. Nel 1138 anche il suo fratellastro Roberto di Gloucester decise di supportarla nella lotta contro Stefano.\nQuando Enrico fu seppellito nel dicembre 1135 Pain era presente e quasi subito decise di appoggiare Stefano nonostante si mormorasse che egli non volesse farsi vedere a corte per il timore di doversi confrontare con molte delle persone che in passato aveva oppresso. In ogni caso egli era accanto al nuovo re nel gennaio 1136 com'\u00e8 testimoniato da alcuni documenti redatti a Reading ed entro la Pasqua sia lui che il fratello Eustace si erano formalmente sottomessi al re che li ricompens\u00f2 riconfermando sia i loro incarichi che i loro possedimenti.\nDopo la morte di Enrico i gallesi provarono a respingere indietro i normanni che durante il suo regno avevano ulteriormente ampliato i loro domini, Pain era con Stefano all'assedio di Exeter dell'aprile 1136 e taluni storici ritengono che il nuovo sovrano aveva scarsa fiducia in lui e per questo aveva scelto di tenerselo vicino per poterne controllare le azioni ed impedire o quantomeno ritardare che egli sposasse apertamente la causa di Matilde.\nI rapporti con la chiesa.\nNel 1119 Papa Callisto II mand\u00f2 una lettera a diversi nobili, fra cui Pain, accusandoli di essersi appropriati di diverse terre nella Diocesi di Llandaff e pretendendone la restituzione, altre accuse simili furono fatte di nuovo nel 1128 per mano di Papa Onorio II, anch'egli richiedeva che tali terre fossero ridate alla chiesa.\nDal canto suo Pain don\u00f2 delle terre a Llanthony Priory aiutandoli a far prosperare il loro monastero, tuttavia \u00e8 difficile distinguere i suoi doni da quelli di Hugh de Lacy giacch\u00e9 i monaci trascrissero le loro donazioni sotto un'unica voce. Pain don\u00f2 delle terre anche all'abbazia di Gloucester cos\u00ec come avevano gi\u00e0 fatto suo padre e suo fratello e cos\u00ec come fece sua moglie poich\u00e9 l'abate era uno dei suoi zii.\nLa morte e la discendenza.\nIl 10 luglio 1137 Pain fu ucciso da un dardo che lo colp\u00ec alla testa in un'imboscata tesa dai gallesi mentre guidava una spedizione di soccorso diretta al presidio di Carmarthen. Egli fu sepolto all'abbazia di Gloucester ed il funerale venne celebrato Robert de Bethune, vi presenziarono diversi baroni delle Marche fra cui anche Miles di Gloucester. Sua moglie Sibyl conserv\u00f2 il controllo su Ludlow fino al 1139 quando ella fu forzata da Stefano a cedergli la propriet\u00e0, successivamente egli la fece sposare a Josceline Dinan assumendo su di s\u00e9 il controllo di Ludlow.\nPain e Sibyl ebbero due figlie, Cecily ed Agnes ed il suo successore fu il fratello Eustace. Entrambe le figlie si sposarono diverse volte, ma non ebbero mai eredi. Cecily si spos\u00f2 con Roger FitzMiles, II conte di Hereford (morto il 22 settembre 1155), tale unione fu voluta da Pain e i termini prevedevano che Roger avrebbe ereditato le propriet\u00e0 del suocerto, ma la morte di questi ritard\u00f2 le nozze fino al dicembre 1137 quando Stefano ratific\u00f2 gli accordi presi. Cecily mor\u00ec nel 1207, sua sorella Agnes si spos\u00f2 due volte e mor\u00ec nel 1185."}
{"id": "4171881", "revid": "52091924", "url": "https://it.wikipedia.org/wiki?curid=4171881", "title": "Schweizerische Industrie-Gesellschaft", "text": ""}
{"id": "4171897", "revid": "124792160", "url": "https://it.wikipedia.org/wiki?curid=4171897", "title": "Joseph Walland", "text": "Biografia.\nComp\u00ec gli studi ecclesiastici prima a Graz e poi a Lubiana. Diventato sacerdote, fu tra i primi ad insegnare la pastorale nel seminario di Lubiana in sloveno e non in tedesco. Nel periodo di ripresa della vita religiosa dopo la caduta di Napoleone, Walland riordin\u00f2 la vita ecclesiastica nel territorio goriziano, promosse iniziative a favore del popolo, segu\u00ec l'impostazione del Seminario Teologico Centrale aperto nel 1818 e ne fu direttore dello Studio teologico. Fu nominato vescovo di Gorizia nel 1819 e resse la sede fino alla morte, nel 1834. Nel 1830, dopo numerose pressioni, anche del governo austriaco, riusc\u00ec a far elevare nuovamente Gorizia ad arcidiocesi, come lo era al momento dell'istituzione nel 1752, dopo la soppressione del patriarcato di Aquileia. Riconoscendo alle genti friulane della diocesi gli stessi diritti linguistici degli sloveni e dei tedeschi, nel 1820 fece pubblicare la \"Traduzion in dialet gurizan-furlan dellis Litaniis di dug i Sanz cui Salmos e cullis rispettivis prejeris e orazions\".\nGenealogia episcopale.\nLa genealogia episcopale \u00e8:\nLa successione apostolica \u00e8:"}
{"id": "4171904", "revid": "62004", "url": "https://it.wikipedia.org/wiki?curid=4171904", "title": "Francesco Lasca", "text": "Carriera.\nTra il 2007 e il 2011 Lasca gareggia tra i dilettanti \u2013 prima come Under-23, poi, all'ultimo anno, come Elite \u2013 con i colori dell'Associazione Ciclistica Monsummanese, sponsorizzata Bedogni-Grassi. Con tale formazione riesce a cogliere sette vittorie, tutte a livello nazionale, oltre a numerosi piazzamenti, tra cui il terzo posto al Gran Premio della Liberazione del 2009 dietro a Sacha Modolo e Michael Matthews.\nDebutta tra i professionisti nel 2012 con la divisa della squadra Professional Continental spagnola Caja Rural. Al primo anno da \"pro\" ottiene subito due vittorie, in maggio una tappa al Circuit de Lorraine e in agosto una tappa al Giro del Portogallo; si piazza inoltre quarto al Dwars door Drenthe e ottavo alla Cholet-Pays de Loire.\nIl 31 marzo 2013 si aggiudica, primo italiano vincitore su 53 edizioni disputate, la Vuelta a La Rioja."}
{"id": "4171909", "revid": "599013", "url": "https://it.wikipedia.org/wiki?curid=4171909", "title": "Trijang Rinpoce", "text": "Trijang Rinpoce \u00e8 un'importante figura del Buddhismo tibetano.\nDescrizione.\nTrijang Rinpoce \u00e8 un lama reincarnato di scuola Gelug, per tradizione khenpo del Monastero di Chatreng, nel Kham.\nIl detentore del titolo \u00e8 considerato la reincarnazione dei maestri indiani Buddhapalita, Dignaga, Candrak\u012brti, S\u00e0ntaraksita e, soprattutto, Ati\u015ba, il quale secondo una particolare leggenda fu visitato dal bodhisattva T\u0101r\u0101, che lo invit\u00f2 a insegnare il Dharma in Tibet, preannunciandogli per\u00f2 che la sua permanenza nell'altopiano, solcato dagli enormi monti himalayani, gli avrebbe ridotto notevolmente la vita.\nIl lignaggio di reincarnazione include peraltro alcuni lama tibetani quali Lotsawa Dorje Drag, Ghesce Langri Thangpa Dorje Senge, l'VIII Karmapa, Zurchen Choying Rangdr\u00f6l e l'Ottavo, il Sessantanovesimo e l'Ottantacinquesimo Ganden Tripa.\nL'attuale Trijang.\nIl pi\u00f9 celebre e influente esponente del lignaggio dei Trijang Rinpoce fu il diciassettesimo, Losang Yeshe Tenzin Gyatso Pelsangpo, considerato tra i lama pi\u00f9 eruditi del suo tempo, allievo di Pabongka Rinpoche e secondo tutore del XIV Dalai Lama.\nLa sua reincarnazione venne riconosciuta in Tenzin Losang Gyatso, nato in India nel 1982 e attuale Trijang. Al momento il giovane vive con una ristretta cerchia di fedelissimi a Northfield, in Vermont, negli Stati Uniti, dove ha abbandonato la vita religiosa. Analogamente alla sua precedente incarnazione \u00e8 infatti un praticante del culto di Dorje Shugden, che il XIV Dalai Lama, suo principale insegnante, proib\u00ec nel 1975. Quando il Dalai Lama gli chiese di rinunciare alla pratica della controversa entit\u00e0 spirituale come condizione per ricevere i suoi insegnamenti e le relative iniziazioni tantriche, ricevette una serie di minacce, probabilmente da altri fanatici praticanti del culto. Il giovane tulku si trasfer\u00ec dapprima al Monastero Rabten Choeling di Ginevra, sotto la tutela di Gonsar Tulku Rinpoche, e in seguito negli Stati Uniti, dichiarando di voler continuare a praticare Dorje Shugden e il Buddhismo lontano da ogni polemica e dalle correnti tra loro in lotta."}
{"id": "4171919", "revid": "125130472", "url": "https://it.wikipedia.org/wiki?curid=4171919", "title": "Luigi Gonzaga (1566-1580)", "text": "Biografia.\nEra figlio di Vespasiano Gonzaga, duca di Sabbioneta e di Anna Trast\u00e1mara d'Aragona, nobile spagnola.\nErede universale del padre, all'et\u00e0 di due anni fu affidato ai maestri di corte mentre Vespasiano part\u00ec per la Spagna. Fu in seguito accompagnato dal padre, facendo ritorno a Sabbioneta solo nel 1578.\nUna versione ottocentesca dei fatti rivela che, all'et\u00e0 di quattordici anni, per avergli mancato di rispetto, sub\u00ec le percosse di Vespasiano e mor\u00ec a causa delle ferite. Altri studiosi affermano sia morto di malattia.\nCon Luigi si estinse il ramo principale dei \"Gonzaga di Sabbioneta\".\nVespasiano Gonzaga, rimasto senza eredi diretti, si rispos\u00f2 nel 1582 con Margherita Gonzaga, dalla quale non ebbe figli. Gli successe l'unica figlia rimasta, Isabella, che nel 1591 divenne duchessa di Sabbioneta."}
{"id": "4171920", "revid": "729019", "url": "https://it.wikipedia.org/wiki?curid=4171920", "title": "Battaglia di Bov", "text": "La battaglia di Bov \u00e8 stato un episodio della Prima guerra dello Schleswig durante il quale le forze danesi sconfissero quelle del principato dello Schleswig-Holstein nei pressi di Flensburgo il 9 aprile 1848.\nContesto.\nA seguito della crisi dei Ducati, il Regno di Prussia, l'Impero austriaco e la Confederazione germanica inviarono delle truppe per sostenere la secessione di ducati germanofoni dello Schleswig-Holstein dalla Danimarca.\nLa battaglia.\nIl 31 marzo 1848 ancor prima dell'arrivo delle forze austro-tedesche il generale Krohn occup\u00f2 Flensburgo.\nL'esercito danese tuttavia arriv\u00f2 a est di Flensburgo costringendo Krohn a ritirarsi.\nIl principe di Noer cerc\u00f2 di resistere ma le truppe danesi sconfissero agevolmente quelle del Ducato di Schleswig-Holstein."}
{"id": "4171921", "revid": "158913", "url": "https://it.wikipedia.org/wiki?curid=4171921", "title": "Qiddushin", "text": ""}
{"id": "4171928", "revid": "484362", "url": "https://it.wikipedia.org/wiki?curid=4171928", "title": "Lago Salerno", "text": "Il lago Salerno \u00e8 un lago della provincia canadese dell'Ontario. Ha una superficie di 6,4\u00a0km\u00b2.\nSi tratta di un lago stretto che assomiglia a un grande fiume. Il lago si trova in una grande vallata e il livello dell'acqua cala piuttosto rapidamente; in media la profondit\u00e0 \u00e8 circa 7,6\u00a0m in due punti si arriva intorno ai 14\u00a0m. Nel lago di Salerno sfocia il fiume Irondale mentre l'emissario \u00e8 il fiume Burnt. Tramite i due fiumi il lago \u00e8 stato utilizzato per il trasporto di tronchi verso Toronto nel XIX e XX secolo.\nI comuni vicino al lago sono Kinmount e Gooderham.\nOriginariamente il lago si chiamava \"Devil's Lake\" (\"lago del Diavolo\"); il nome venne cambiato in Salerno quando nell'omonima citt\u00e0 italiana, sbarc\u00f2 l'esercito canadese nel 1943.\nIl cambio di nome \u00e8 stato suggerito dal governo dell'Ontario e pubblicato su una mappa federale nel 1944 come un nome distintivo, al fine di eliminare il nome di \"Devil\". Il nome del lago di Salerno \u00e8 stato approvato dal Consiglio canadese nomi geografici nel 1953.\nFauna.\nNel lago Salerno \u00e8 possibile trovare il pesce persico, la trota, il boccalone, \"walleye\", \"muskellunge\" ma anche \"rock bass\", cozze e gamberi."}
{"id": "4171931", "revid": "113674222", "url": "https://it.wikipedia.org/wiki?curid=4171931", "title": "Lieskau", "text": ""}
{"id": "4171934", "revid": "453768", "url": "https://it.wikipedia.org/wiki?curid=4171934", "title": "Acinonyx pardinensis", "text": "Il ghepardo gigante (Acinonyx pardinensis ) \u00e8 un mammifero carnivoro estinto della famiglia dei felini vissuto oltre 1,5 milioni di anni fa, nel Pleistocene inferiore, in Eurasia e Nord Africa.\nIl felide presentava peculiarit\u00e0 tipiche del ghepardo attuale, come un cranio relativamente arrotondato, un muso corto, denti premolari e molari con cuspidi alte e appuntite, ma anche caratteri tipici delle pantere, come il giaguaro e il leopardo, tra cui i canini massicci, le suture del palato e la stessa massa corporea, che poteva superare gli 80 chili.\nSi trattava di un animale di grande stazza, con un'architettura dello scheletro tale da non consentirgli di raggiungere picchi di velocit\u00e0 forse paragonabili a quelli di un ghepardo. Aveva uno scheletro esile dalle dimensioni contenute, con un piccolo cranio tondeggiante dotato di ampie cavit\u00e0 nasali, che favoriscono un maggior flusso d'aria durante la corsa.\nIn Italia sono stati ritrovati resti fossili a Monte Argentario e nell'unit\u00e0 faunistica di Triversa."}
{"id": "4171940", "revid": "1305772", "url": "https://it.wikipedia.org/wiki?curid=4171940", "title": "Jaizkibel", "text": "Lo Jaizkibel (pron.:/xajs'kibel/) o anche - secondo l'ortografia spagnola - Jaizqu\u00edbel \u00e8 una collina pirenaica di 543-547 metri, situata nella provincia spagnola di Guip\u00fazcoa, nei Paesi Baschi (Spagna nord-orientale), e lungo la costa che si affaccia sul Golfo di Biscaglia (Mar Cantabrico, Oceano Atlantico).\nSi tratta di una delle vette costiere pi\u00f9 alte d'Europa ed \u00e8 solitamente considerata - anche se erroneamente - la pi\u00f9 occidentale delle montagne pirenaiche.\nEtimologia.\nIl toponimo basco \"Jaizkibel\" significa letteralmente \"dietro allo scoglio\", in ragione della vicinanza del monte con la costa.\nGeografia.\nCollocazione.\nLo Jaizkibel si trova tra le localit\u00e0 di Hondarribia, Lezo e Pasaia, nei pressi del confine con la Francia. \u00c8 la prima vetta pirenaica che si incontra partendo dalla costa atlantica e dirigendosi verso est.\nGeologia.\nIl monte Jaizkibel \u00e8 costituito principalmente da arenaria.\nGran parte della montagna si form\u00f2 nel Paleocene e nell'Eocene.\nFlora &amp; Fauna.\nSul monte Jaizkibel si trovano specie botaniche o faunistiche rare in altre zone della Penisola iberica, come le felci tropicali e l'uccello delle tempeste europeo.\nSport.\nLo Jaizkibel rappresenta una salita di prima categoria della corsa ciclistica \"Cl\u00e1sica San Sebasti\u00e1n\"."}
{"id": "4171953", "revid": "648716", "url": "https://it.wikipedia.org/wiki?curid=4171953", "title": "Numero ottaedrico troncato", "text": "In teoria dei numeri, un numero ottaedrico troncato \u00e8 un numero figurato che rappresenta un ottaedro troncato.\nLa formula per l\"'n\"-simo numero ottaedrico troncato \u00e8:\nI primi numeri ottaedrici troncati sono: 1, 38, 201, 586, 1289, 2406, 4033, 6266, 9201, 12934.\nPropriet\u00e0 matematiche.\nL\"'n\"-esimo numero ottaedrico troncato pu\u00f2 essere espresso come la differenza del (3\"n\"-2)-esimo numero ottaedrico e di 6 volte l'(n-1)-esimo numero piramidale quadrato. Un ottaedro troncato \u00e8 infatti un ottaedro a cui \u00e8 stata tolta un piramide quadrata in corrispondenza di ognuno dei suoi vertici.\nLa funzione generatrice dei numeri ottaedrici \u00e8"}
{"id": "4171955", "revid": "110157", "url": "https://it.wikipedia.org/wiki?curid=4171955", "title": "Ba\u0161ka (Repubblica Ceca)", "text": "Ba\u0161ka (in tedesco \"Baschka\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4171957", "revid": "154893", "url": "https://it.wikipedia.org/wiki?curid=4171957", "title": "Altopiano di Piani di Pezza", "text": ""}
{"id": "4171958", "revid": "154893", "url": "https://it.wikipedia.org/wiki?curid=4171958", "title": "Altopiano del Fucino", "text": ""}
{"id": "4171959", "revid": "110157", "url": "https://it.wikipedia.org/wiki?curid=4171959", "title": "B\u00edl\u00e1 (Moravia-Slesia)", "text": "B\u00edl\u00e1 (in tedesco \"Bila\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4171962", "revid": "110157", "url": "https://it.wikipedia.org/wiki?curid=4171962", "title": "Bocanovice", "text": "Bocanovice (in polacco \"Boconowice\", in tedesco \"Boczanowitz\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4171966", "revid": "736476", "url": "https://it.wikipedia.org/wiki?curid=4171966", "title": "Jaizqu\u00edbel", "text": ""}
{"id": "4171967", "revid": "2210568", "url": "https://it.wikipedia.org/wiki?curid=4171967", "title": "James Douglas, II duca di Queensberry", "text": "Biografia.\nJames Douglas era il figlio di William Douglas, I duca di Queensberry, e di sua moglie, Lady Isabel Douglas, figlia di William Douglas, I marchese di Douglas.\nCarriera.\nEducato all'Universit\u00e0 di Glasgow, James venne nominato Consigliere Privato di Scozia nel 1684 e fu tenente colonnello del reggimento a cavallo di Dundee. Egli si un\u00ec alla causa di Guglielmo III d'Inghilterra nel 1688 e venne nominato colonnello del 6th Horse Guards Regiment.\nEgli venne nominato Lord High Treasurer of Scotland dal 1693 e Keeper of the Privy Seal of Scotland dal 1695 sino al 1702. Egli divenne Lord High Commissioner to the Parliament of Scotland nel 1700, 1702 e 1703, ruolo col quale egli si preoccup\u00f2 di abbandonare lo Schema Dari\u00e9n.\nNel 1701 venne nominato cavaliere dell'Ordine della Giarrettiera e fu Segretario di Stato per la Scozia dal 1702. Egli incoraggio i giacobiti dalle sue attitudini indecise sulla questione degli insediamenti, e venne deluso dal disegno prospettatogli da Simon Fraser, XI lord Lovat. Si ritir\u00f2 dal governo nel 1704.\nNel 1705 venne riammesso al governo come Keeper of the Privy Seal of Scotland e fu commissario delle residenze dei reali nel 1706, oltre ad essere tra i fautori dell'Act of Union.\nVenne creato duca di Dover, marchese di Beverley e conte di Ripon nel 1708, e nominato Consigliere Privato nel Regno di Gran Bretagna in quello stesso anno. Egli fu nuovamente Segretario di Stato per la Scozia dal 1709 sino alla sua morte.\nMatrimonio.\nSpos\u00f2, il 1\u00ba dicembre 1685, Mary Boyle, figlia di Charles Boyle, III visconte Dungarvan e Lady Jane Seymour. Ebbero due figli:\nMorte.\nIl duca di Queensberry mor\u00ec nella sua casa di Albermarle Street, a Piccadilly, Londra, nel 1711, di ostruzione intestinale.\nQueensberry House a Edimburgo \u00e8 attualmente parte dello Scottish Parliament Building."}
{"id": "4171977", "revid": "736476", "url": "https://it.wikipedia.org/wiki?curid=4171977", "title": "Stephan Kaefer", "text": ""}
{"id": "4171979", "revid": "2210568", "url": "https://it.wikipedia.org/wiki?curid=4171979", "title": "William Douglas, I duca di Queensberry", "text": "Biografia.\nWilliam Douglas era figlio di James Douglas, II conte di Queensberry, e della sua seconda moglie, Margaret Stewart, figlia di John Stewart, I conte di Traquair.\nCarriera.\nEgli venne nominato Consigliere Privato del sovrano per la Scozia nel 1667, Lord Justice General (1680-1682) e Lord High Treasurer of Scotland (1682-1686).\nEgli venne creato inoltre Marchese di Queensberry (11 febbraio 1682) e Duca di Queensberry (3 novembre 1684), con possibilit\u00e0 di trasmettere i titoli ai suoi discendenti maschi. Egli si rifiut\u00f2 di supportare le misure adottate da Giacomo II contro la chiesa anglicana nel 1685.\nDivenne quindi Lord President of the Privy Council (1686-1689). Nel 1687 venne accusato da James Drummond, I duca di Perth di cattiva amministrazione e venne privato dei propri incarichi politici. Dal 1685 fu uno dei lords del Privy Council sia per la Scozia che per l'Inghilterra.\nMatrimonio.\nSpos\u00f2, nel 1657, Lady Isabel Douglas, figlia di William Douglas, I marchese di Douglas e di Lady Mary Gordon. Ebbero quattro figli:"}
{"id": "4171980", "revid": "144796", "url": "https://it.wikipedia.org/wiki?curid=4171980", "title": "Conte di Queensberry", "text": ""}
{"id": "4171983", "revid": "124817790", "url": "https://it.wikipedia.org/wiki?curid=4171983", "title": "Masakatsu Funaki", "text": "Ha ottenuto grande fama prima come lottatore di arti marziali miste, lottando nella categoria openweight, per poi dedicarsi al puroresu, lottando in quella dei pesi massimi.\n\u00c8 stato co-fondatore della promozione di arti marziali miste Pancrase.\nCarriera.\nDebutta nel puroresu nel 1985, all'et\u00e0 di soli 15 anni. Allenatosi presso il \"New Japan Dojo\" della New Japan Pro-Wrestling, si esibisce per essa come peso medio-massimo sino al 1989. Non avendo conseguito alcun successo sostanziale, abbandona in quell'anno la federazione di debutto passando al wrestling di stile \"shooto\": presentato come \"vero\", questo tipo di wrestling enfatizzava l'uso di tecniche e regole prese dalle arti marziali e dalla lotta libera per ragioni di realismo.\nSi esibisce dapprima per la UWF, divenendo celebre per i suoi incontri con Akira Maeda, che lo rendono molto noto, per poi seguire nel 1990, essendo nel frattempo la UWF fallita, il suo mentore Yoshiaki Fujiwara nel nuovo progetto Pro Wrestling Fujiwara Gumi. Abbandona tale federazione tre anni pi\u00f9 tardi assieme ad altri atleti per dedicarsi alle arti marziali miste, provocando il declassamento della stessa.\nCo-fondatore, nel 1993, dell'organizzazione di arti marziali miste Pancrase, tuttora esistente e tra le maggiori e pi\u00f9 importanti al mondo, ne \u00e8 stato l'uomo di punta per anni. In questa disciplina ha raggiunto il primato di 39 vittorie su 53 incontri ed ha conseguito una notevole fama a livello internazionale. Si esibisce anche nel mondo della kickboxing per il K-1.\nHa abbandonato tali sport nel 2009 per ri-dedicarsi al wrestling, che aveva praticato fino al 1993. Attraverso accordi interfederazionali della AJPW, ha potuto esisbirsi anche in altre federazioni, tra le quali la NJPW. Da questa data \u00e8 sotto contratto per la giapponese All Japan Pro Wrestling. Qui, il 26 agosto 2012, all'et\u00e0 di quarantatr\u00e9 anni, si \u00e8 laureato campione del mondo sconfiggendo Jun Akiyama per il titolo Triple Crown Heavyweight.\nAttivit\u00e0 cinematografica.\nIl suo successo sportivo lo ha portato a recitare in varie pellicole cinematografiche d'azione."}
{"id": "4171992", "revid": "767487", "url": "https://it.wikipedia.org/wiki?curid=4171992", "title": "Thy Serpent", "text": "I Thy Serpent sono una band black metal proveniente da Espoo, Finlandia.\nStoria.\nIniziano la loro carriera come progetto solista del chitarrista e fondatore Sami Tenetz, autore ed esecutore di tutte le musiche. Nel 1994 pubblicano la demo d'esordio intitolata \"Frozen Memory\", seguita l'anno dopo da \"Into Everlasting Fire\". Entrambe le demo riscuotono un discreto successo nell'underground internazionale e, fra il 1995 ed il 1996, vengono arruolati in pianta stabile fra le file del gruppo Azhemin (tastiere e voce), Agathon (batteria) e Luopio (basso e voce). Con questa formazione la band registra e pubblica nel 1996 il proprio disco d'esordio intitolato Forests of Witchery. I Thy Serpent pubblicheranno il lavoro per la Spinefarm Records, label fondata dallo stesso Sami Tenetz con la quale pubblicheranno tutti i loro lavori futuri.\nNel 1997 pubblicano una raccolta di brani intitolata Lords of Twilight contenente il materiale registrato, ma non pubblicato, destinato originariamente al disco d'esordio. Durante lo stesso anno la band si avvale della collaborazione di Alexi Laiho alla chitarra, con il quale registreranno un solo brano (\"Only Dust Moves...\") pubblicato poi nel singolo The Carpenter dei Nightwish.\nIl 1998 vede la fuoriuscita dal gruppo di Luopio e con la formazione ridotta a tre, con Azhemin a ricoprire anche il ruolo di bassista, i Thy Serpent pubblicano il terzo album da studio: Christcrusher.\nDopo alcune date in suolo finnico, a smentita della diceria che voleva la band mai esibita dal vivo, i Thy Serpent si ritrovano orfani di Agathon; entreranno di l\u00ec a poco Tomi Ullgr\u00e9n (Impaled Nazarene, Shape of Despair) alle chitarre e Teemu Laitinen alla batteria, completando cos\u00ec la line-up che nel 2000 dar\u00e0 la luce all'EP Death, quinta, e fino ad ora ultima, pubblicazione ufficiale del gruppo.\nDa qui in poi la band fa perdere lentamente le proprie tracce facendo pensare anche allo scioglimento. Nel 2007 Sami Tenetz entra a far parte dei rifondati Beherit e lo stesso anno riprende ufficialmente in mano i Thy Serpent insieme ad Azhemin, Luopio ed il batterista Marko Tarvonen (Moonsorrow)."}
{"id": "4171994", "revid": "124708910", "url": "https://it.wikipedia.org/wiki?curid=4171994", "title": "Guru Har Gobind", "text": "\u00c8 stato il sesto guru dei Sikh.\nFu figlio del pi\u00f9 famoso Guru Arjan Dev, che mor\u00ec per mano dell'Impero moghul, il 30 maggio 1606, quando Har Gobind aveva 10 anni.\nNel corso della storia, Har Gobind \u00e8 stato considerato un nemico mortale dell'Impero mongolo, perch\u00e9 era il primo Guru sikh ad avere una guerra con l'impero."}
{"id": "4171995", "revid": "2186996", "url": "https://it.wikipedia.org/wiki?curid=4171995", "title": "Walt Disney Studios Motion Pictures", "text": "Walt Disney Studios Motion Pictures \u00e8 una casa di distribuzione cinematografica statunitense, unit\u00e0 della divisione Disney Media and Entertainment Distribution di The Walt Disney Company. L'azienda si occupa della distribuzione cinematografica e talvolta digitale, del marketing e della promozione dei film prodotti dalle casi di produzione dei Walt Disney Studios, inclusi Walt Disney Pictures, Walt Disney Animation Studios, Pixar, Marvel Studios, Lucasfilm, 20th Century Studios e Searchlight Pictures.\nNata come Buena Vista Film Distribution Company, Inc. nel 1953, l'azienda (in seguito Buena Vista Distribution Company, Inc. e Buena Vista Pictures Distribution, Inc.) ha assunto il nome attuale nel 2007.\nPrima del 1953 le produzioni Disney erano distribuite da Winkler Pictures, Powers Pictures, Universal Pictures (cortometraggi di \"Oswald il coniglio fortunato\"), Columbia Pictures (1929\u20131932), United Artists (1932\u20131937) e RKO Radio Pictures (1937\u20131954).\nStoria.\nBuena Vista.\nNel 1953, una disputa con RKO Pictures riguardante la distribuzione di \"Deserto che vive\", primo lungometraggio della serie di documentari \"La natura e le sue meraviglie\", port\u00f2 Walt e suo fratello Roy O. Disney a formare una consociata interamente controllata da loro, la Buena Vista Film Distribution Company, per gestire la distribuzione in Nord America dei propri prodotti. Il nome \"Buena Vista\" deriva dalla strada dove si trovavano (e si trovano tuttora) gl studi Disney. \"Deserto che vive\" venne distribuito il 10 novembre 1953 e vinse l'Oscar per il miglior documentario. Nel luglio 1959 nelle sale americane usc\u00ec \"Il grande pescatore\", la prima produzione di terze parti finanziata dalla Disney.\nNell'aprile 1960, la societ\u00e0 cambi\u00f2 nome in Buena Vista Distribution Company. Nel 1961, Disney registr\u00f2 la Buena Vista International. Nel 1979 Buena Vista distribu\u00ec \"Take Down\", il suo primo film con classificazione PG, ovvero bambini accompagnati, che fu acquistato da uno studio esterno indipendente, rendendo cos\u00ec \"The Black Hole - Il buco nero\", uscito nello stesso anno, il primo film prodotto da Disney e distribuito da Buena Vista con classificazione PG. \nNel luglio 1987, Buena Vista Distribution Company cambi\u00f2 nuovamente nome in Buena Vista Pictures Distribution. Nella seconda met\u00e0 degli anni ottanta, la Disney acquist\u00f2 una quota di maggioranza in parte del circuito teatrale Pacific Theatres, diventando proprietaria del El Capitan Theatre e del Crest Theatre, che vennero interamente rinnovati. El Capitan apr\u00ec al pubblico il 19 giugno 1991 con la premi\u00e8re di \"Le avventure di Rocketeer\". \nNegli anni novanta Buena Vista firm\u00f2 un accordo di distribuzione con Cinergi Pictures. Nel 1992 finanzi\u00f2 con 5,6 milioni di dollari i film di Cinergi \"Mato Grosso\" e \"Mezzo professore tra i marines\", e nel 1994 finanzi\u00f2 Cinergi Pictures con ulteriori 5 milioni di dollari.\nNel 1991 Disney e Gaumont annunciarono la creazione della Gaumont Buena Vista International, una joint venture per la distribuzione cinematografica in territorio francese attiva dal 1993 al 2004. Nell'agosto 1996 Disney e Tokuma Shoten Publishing firmarono un accordo tramite il quale Disney avrebbe distribuito in home video i film d'animazione dello Studio Ghibli, finanziando inoltre il 10% de \"La citt\u00e0 incantata\" e distribuendo internazionalmente \"Princess Mononoke\". Tramite l'accordo, la Disney avrebbe distribuito i film dello Studio Ghibli attraverso i suoi marchi Walt Disney Pictures, Buena Vista Home Video, Miramax e Touchstone Pictures.\nNel settembre 1996, in seguito all'acquisizione di Capital Cities/ABC da parte di Disney, Buena Vista Pictures Distribution venne fusa con ABC, Inc., la societ\u00e0 madre di quel gruppo. Nel 1997 Disney, che all'epoca possedeva il 5% delle azioni di Cinergi Pictures, acquis\u00ec il catalogo della casa di produzione, e Cinergi Pictures venne assorbita in Buena Vista. Nel 2003, la Disney firma un contratto di distribuzione per quattro film d'animazione con la Vanguard Animation; tuttavia, un solo film, \"Valiant - Piccioni da combattimento\" venne distribuito nell'ambito dell'accordo.\nWalt Disney Studios Motion Pictures.\nNell'aprile 2007, Disney sospese l'utilizzo di Buena Vista come marchio di distribuzione, cambiando il nome della societ\u00e0 in Walt Disney Studios Motion Pictures.\nNel 2009, la Disney firm\u00f2 un accordo di distribuzione con DreamWorks; l'accordo prevedeva che circa 30 film prodotti da DreamWorks in un periodo di cinque anni sarebbero stati distribuiti attraverso il marchio Touchstone Pictures. Nel 2011 GKIDS acquist\u00f2 i diritti di distribuzione cinematografica nordamericana dei film dello Studio Ghibli, mentre Walt Disney Studios Home Entertainment avrebbe mantenuto i diritti di distrubizione home video fino a luglio 2017.\nL'accordo di distribuzione con DreamWorks si concluse nel 2016, dopo che i due studi decisero di non rinnovare l'accordo, e Universal Pictures subentr\u00f2 come distributore dei film DreamWorks. Al termine dell'accordo, la Disney aveva distribuito 14 dei 30 previsti ; tredici tramite Touchstone e uno tramite Walt Disney Pictures. Disney acquis\u00ec inoltre i diritti di propriet\u00e0 completa di quei 14 film DreamWorks da Amblin Partners come compensazione dei prestiti concessi a quella societ\u00e0. \"La luce sugli oceani\", l'ultimo film di quell'accordo di distribuzione, \u00e8 stato anche l'ultimo film uscito sotto il marchio Touchstone.\nNel dicembre 2017 The Walt Disney Company annunci\u00f2 l'intenzione di acquisire 21st Century Fox, che includeva 20th Century Fox e Fox Searchlight Pictures. L'acquisizione venne finalizzata nel marzo 2019. In seguito alla riorganizzazione degli studi acquisiti, la Walt Disney Studios Motion Pictures ha iniziato a distribuire i film di 20th Century Studios, mentre Searchlight Pictures continua a gestire autonomamente la distribuzione dei propri film. \nTra la fine del 2020 e l'inizio del 2021, la Disney riorganizz\u00f2 le proprie divisioni, spostato la distribuzione cinematografica sotto il controllo di Disney Media and Entertainment Distribution, che supervisione anche la distribuzione di contenuti su Disney+. Con la nuova struttura, la Walt Disney Studios Motion Pictures supervisiona la distribuzione statunitense e internazionale di tutti i film prodotti dalla divisione Walt Disney Studios, che include Walt Disney Pictures, Walt Disney Animation Studios, Pixar Animation Studios, Marvel Studios, Lucasfilm, 20th Century Studios, Searchlight Pictures e, fino al 2021, Blue Sky Studios.\nDistribuzione.\nWalt Disney Studios Motion Pictures distribuisce film dei Walt Disney Studios, di altre unit\u00e0 Disney e di alcune case di produzione esterne:\nAttivi\nPassati"}
{"id": "4171997", "revid": "298229", "url": "https://it.wikipedia.org/wiki?curid=4171997", "title": "Progressione del record mondiale dei 1500 metri piani maschili", "text": "La voce seguente illustra la progressione del record mondiale dei 1500 metri piani maschili di atletica leggera.\nLa gara dei 1500 metri piani divenne comune in Europa nella seconda met\u00e0 del XIX secolo, probabilmente come versione metrica della distanza del miglio (1609,344 metri), una distanza molto popolare nei paesi di lingua inglese.\nIl primo record mondiale maschile venne riconosciuto dalla federazione internazionale di atletica leggera nel 1912, mentre il primo record mondiale indoor risale al 1986. Ad oggi, la World Athletics ha ratificato ufficialmente 38 record mondiali assoluti e 7 record mondiali indoor di specialit\u00e0."}
{"id": "4171999", "revid": "110157", "url": "https://it.wikipedia.org/wiki?curid=4171999", "title": "Bruzovice", "text": "Bruzovice (in polacco \"Bruzowice\", in tedesco \"Brusowitz\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172006", "revid": "110157", "url": "https://it.wikipedia.org/wiki?curid=4172006", "title": "Bukovec (Moravia-Slesia)", "text": "Bukovec (in polacco \"Bukowiec\", in tedesco \"Bukowetz\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172007", "revid": "107797320", "url": "https://it.wikipedia.org/wiki?curid=4172007", "title": "Duca di Lennox", "text": "Duca di Lennox, \u00e8 un titolo fra i pari di Scozia creato nel 1581 da Giacomo VI di Scozia per Esm\u00e9 Stewart. Con la morte di Charles Stewart, VI duca di Lennox, unico figlio del quarto figlio del III Duca, morto senza eredi maschi, tutti i suoi titoli ad eccezione della baron\u00eca Clifton si estinsero. Il titolo venne ricreato da re Carlo II d'Inghilterra nel 1675 per il figlio illegittimo, Charles, avuto da Louise de K\u00e9rouaille, duchessa di Portsmouth.\nStoria.\nIl titolo di Duca di Lennox venne creato per i capi del Clan Stewart di Darnley. Il ducato, che prendeva il nome dal distretto di Lennox nello Stirling, venne creato per la prima volta nel 1581 come elevazione per i Conti di Lennox. Il secondo Duca di Lennox venne nominato anche Duca di Richmond; alla sua morte, il ducato di Richmond si estinse. Il quarto Duca di Lennox venne creato anch'egli Duca di Richmond; alla morte del sesto Duca, entrambi i ducati si estinsero.\nNel 1675 entrambi i ducati vennero ricreati per Charles Lennox, figlio illegittimo di Carlo II. Il Duca di Richmond e Lennox venne creato anche Duca di Gordon nel 1876. Per questi particolari favoritismi storici, i Duchi di Richmond, Lennox e Gordon sono oggi tra coloro che detengono pi\u00f9 titoli nel reame (comprendendo anche l'antico ducato francese di Aubigny-sur-N\u00e8re, di derivazione normanna)."}
{"id": "4172009", "revid": "110157", "url": "https://it.wikipedia.org/wiki?curid=4172009", "title": "Hr\u010dava", "text": "Hr\u010dava (in polacco \"Herczawa\", in tedesco \"Hertschawa\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172012", "revid": "110157", "url": "https://it.wikipedia.org/wiki?curid=4172012", "title": "Byst\u0159ice (Moravia-Slesia)", "text": "Byst\u0159ice (in polacco \"Bystrzyca\", in tedesco \"Bistritz\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172014", "revid": "767487", "url": "https://it.wikipedia.org/wiki?curid=4172014", "title": "Outrage Beyond", "text": " \u00e8 un film del 2012 diretto da Takeshi Kitano.\nSi tratta di uno Yakuza film, secondo capitolo di una trilogia aperta da \"Outrage\" del 2010 e chiusa da \"Outrage Coda\" del 2017.\nTrama.\nIn seguito alla presa di potere di Kato, Otomo \u00e8 rimasto ai margini, fingendosi morto per sfuggire alle ritorsioni dei Sanno. Ma le voci sulla reale versione dei fatti e il ritorno in azione di Kimura, preparano la strada a una violenta vendetta.\nDistribuzione.\n\u00c8 stato presentato, in concorso per il Leone d'oro, alla 69\u00aa Mostra internazionale d'arte cinematografica di Venezia."}
{"id": "4172023", "revid": "729019", "url": "https://it.wikipedia.org/wiki?curid=4172023", "title": "Kuz'ma Minin", "text": "Biografia.\nLe informazioni sulle origini di Minin sono molto poche, anche se in base ad una leggenda locale era originario di Balachna. Fu un ricco macellaio e commerciante di Ni\u017enij Novgorod, fino a quando nel 1611 il movimento patriottico della citt\u00e0 non decise di organizzare una milizia popolare, incaricandolo di raccogliere i fondi necessari alla creazione del corpo di volontari. Ammirato e rispettato dalla gilda e dai concittadini, Minin divenne sempre pi\u00f9 influente e, insieme al capo della milizia Dmitrij Po\u017earskij, si distinse nelle battaglie che portarono alla vittoria contro le armate di Jan Karol Chodkiewicz ed alla liberazione di Mosca nell'ottobre 1612. Nel 1613, in seguito all'incoronazione dello zar Michele, fu nominato boiardo della Duma. Mor\u00ec nel 1616, probabilmente nei pressi di Kazan', dove si trovava per contrastare la rivolta dei tartari e dei mari.\nLa famiglia.\nMinin aveva un solo figlio, Nef\u0451d. Dopo la morte dell'eroe, le propriet\u00e0 assegnategli come premio, furono ereditate dal figlio e dalla moglie, Tatania Sem\u0451novna. Un decreto imperiale, emesso il 5 luglio 1616, conferm\u00f2 il possesso da parte della famiglia di una tenuta nel distretto Bogorodskij, con annessi villaggi. Inoltre, Nef\u0451d acquis\u00ec la propriet\u00e0 degli edifici del Cremlino di Ni\u017enij Novgorod, anche se visse quasi sempre a Mosca, dove lavor\u00f2 come impiegato imperiale. Mor\u00ec nel 1632 e i suoi possedimenti tornarono nella disponibilit\u00e0 della corona, prima di passare al principe Jacob \u010cerkasskij. La moglie di Kuz'ma Minin, Tatania Sem\u0451novna, continu\u00f2 a vivere a Ni\u017enij Novgorod e, secondo la tradizione, in et\u00e0 avanzata divenne suora presso il Monastero della Resurrezione del Cremlino della citt\u00e0.\nLa memoria.\nNel 1672 le spoglie mortali di Kuz'ma Minin furono traslate presso la Cattedrale della Trasfigurazione del Cremlino di Ni\u017enij Novgorod. Nel 1930, dopo la distruzione della cattedrale da parte del governo sovietico, le ceneri furono spostate nella vicina Cattedrale dell'Arcangelo Michele, dove si trovano tuttora. La Piazza di Minin e Po\u017earskij nel cuore di Ni\u017enij Novgorod ospita una statua dell'eroe nazionale. La decisione di costruirla fu presa nel 1912, ma lo scoppio della prima guerra mondiale rallent\u00f2 i lavori. Nel 1918 i bolscevichi decisero di distruggerla, tuttavia durante la seconda guerra mondiale, le autorit\u00e0 decisero di indire un concorso per la costruzione di una nuova statua. Infatti, la necessit\u00e0 di stimolare il patriottismo del popolo condusse il governo sovietico a recuperare i simboli dell'antica Russia. La statua, costruita in base al progetto dell'architetto Aleksandr Kolobov fu inaugurata il 7 novembre 1943. Nel 1985 il monumento, in stato di degrado, fu trasferito a Balachna e sostituito da una nuova statua dell'eroe, realizzata da Oleg Komov. Nelle vicinanze \u00e8 presente anche l'Obelisco di Minin e Po\u017earskij, una struttura in granito costruita sulla base di un progetto di Avraam Mel'nikov e ornata da bassorilievi di Ivan Martos. Quest'ultimo fu autore anche del Monumento a Minin e Po\u017earskij della Piazza Rossa di Mosca."}
{"id": "4172024", "revid": "110157", "url": "https://it.wikipedia.org/wiki?curid=4172024", "title": "\u010celadn\u00e1", "text": "\u010celadn\u00e1 (in tedesco \"Czeladna\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172029", "revid": "767487", "url": "https://it.wikipedia.org/wiki?curid=4172029", "title": "Vladimirs Bespalovs", "text": "Carriera.\nClub.\nHa giocato sempre con il Ventspils, squadra con cui ha vinto tre campionati e due coppe lettoni.\nHa tra l'altro disputato un incontro di qualificazione alla UEFA Champions League 2008-2009 contro il Llanelli e due incontri di qualificazione alla UEFA Europa League 2010-2011 contro il Teteks.\nIl 4 aprile 2012, a seguito della morte del padre Jurijs Bespalovs, presidente del club, annunci\u00f2 il suo ritiro per passare a ruoli direttivi.\nNazionale.\nL'11 agosto 2010 ha esordito con l'Under-21 in una partita valida per le Qualificazioni al campionato europeo di calcio Under-21 2011 contro la Russia.\nIl 17 novembre 2010 ha disputato la sua unica partita con la nazionale lettone in occasione dell'amichevole contro la , entrando nei minuti di recupero al posto di Jurijs \u017digajevs."}
{"id": "4172030", "revid": "110157", "url": "https://it.wikipedia.org/wiki?curid=4172030", "title": "T\u0159anovice", "text": "T\u0159anovice (in polacco \"Trzanowice\", in tedesco \"Trzanowitz\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172034", "revid": "110157", "url": "https://it.wikipedia.org/wiki?curid=4172034", "title": "Ostravice", "text": "Ostravice (in polacco \"Ostrawica\", in tedesco \"Ostrawitz\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172035", "revid": "1543377", "url": "https://it.wikipedia.org/wiki?curid=4172035", "title": "Setthathirat II", "text": "Sal\u00ec al trono dopo avere deposto e giustiziato il predecessore, il suo parente Nan Tharat, e durante il suo regno Lan Xang si frazion\u00f2 nei Regni di Luang Prabang e di Vientiane.\nFonti.\nBuona parte delle informazioni che lo riguardano provengono dalle missioni dei gesuiti italiani presenti nel paese, che erano state ammesse a Lan Xang per la prima volta dallo zio Surigna Vongsa, il grande re che aveva regnato dal 1638 al 1690 e che aveva portato Lan Xang al massimo splendore. I resoconti dei missionari si limitarono per\u00f2 a descrivere principalmente gli aspetti religiosi della vita del paese.\nLe cronache indocinesi che lo menzionano provengono dagli antichi annali di Lan Xang, di Ayutthaya e di Birmania, che differiscono tra loro. Gli annali di Lan Xang furono tradotti in altre lingue ed interpretati in diversi modi, dando luogo a controversie sull'attendibilit\u00e0 dei riferimenti storici. La principale tra le critiche che determinarono il cambiamento del testo originale, fu dettata dalla convinzione che molti degli avvenimenti storici fossero stati omessi o distorti nell'edizione originale a maggior gloria del regno.\nBiografia.\nPremesse.\nEra nato a Hu\u1ebf con il titolo di principe Sadet Jaya Anga Hue, detto anche Sai Ong Hue, era figlio del principe Somphu (fratello maggiore del re Surigna Vongsa) e della principessa Sumangala, figlia di Surigna e nipote di Somphu. Somphu era fuggito da Vientiane quando Surigna era diventato re e si era rifugiato a Hu\u1ebf, dove risiedeva alla corte dei signori Nguyen, che controllavano il Vietnam centro-meridionale. Somphu mor\u00ec a Hu\u1ebf nel 1688 ed il figlio crebbe alla corte dei Nguyen. Quando era salito al trono nel 1638, Surigna Vongsa aveva costretto alla fuga i fratelli ed i cugini temendo che tramassero per usurparne il trono. Surigna Vongsa mor\u00ec nel 1690 (secondo alcune fonti nel 1695), non aveva eredi, dopo che il suo unico figlio era stato giustiziato, e i suoi due nipoti erano ancora bambini. Approfitt\u00f2 della situazione il suo primo ministro Phya Muang Chandra, un nobile non imparentato con la casa reale, che usurp\u00f2 il trono e gli succedette con il nome regale Tian Thala.\nSia la popolazione che varie fazioni della nobilt\u00e0 non perdonarono a Tian Thala di aver usurpato il trono, e riemersero drammaticamente gli antichi conflitti interni alla corte di Vientiane che Surigna Vongsa era riuscito ad appianare. Le lotte di tali fazioni e dei vari rami della casa reale non sarebbero pi\u00f9 cessate ed avrebbero portato al frazionamento di Lan Xang nel 1707. Secondo alcune fonti, il nipote di Surigna principe Ong Lo, legittimo pretendente al trono, avrebbe in seguito espugnato Vientiane alla testa di un esercito. Avrebbe catturato e fatto giustiziare Tian Thala pochi mesi dopo che aveva usurpato il trono e si sarebbe fatto incoronare re. Avrebbe regnato quattro anni per essere poi deposto e ucciso da Nan Tharat, il predecessore di Setthathirat II.\nSecondo altre fonti Tian Thala regn\u00f2 fino al 1695. Nel 1694 aveva sposato una figlia di Surigna Vongsa, la principessa Kumari, e l'anno seguente sarebbe stato deposto da Nan Tharat, che era stato fino ad allora governatore della Provincia di Nakhon. L'usurpatore Tian Thala mor\u00ec suicida nel 1696. Durante il regno di Nan Tharat, il cui padre Bu era cugino del padre di Sai Ong Hue, si erano ulteriormente acuiti i conflitti interni all'aristocrazia di corte ed ai vari rami della casa reale.\nAscesa al trono di Lan Xang.\nIl principe Sai Ong Hue si rese conto della debolezza del regno di Nan Tharat ed invase Vientiane con l'aiuto di truppe vietnamite nel 1698, cattur\u00f2 il re e lo fece giustiziare. I vietnamiti intendevano in questo modo estendere su Lan Xang la loro influenza. Finanziarono le operazioni militari di Sai Ong Hue, che sal\u00ec al trono con il nome regale Setthathirat II. Per garantirsi l'appoggio della turbolenta ex capitale Luang Prabang, dove stava crescendo il potere dei cugini Kitsarat, Ong Kham e Inta Som, il sovrano vi invi\u00f2 il fratello Ong Long con le funzioni di vicer\u00e9.\nGoverno e frazionamento del regno.\nNegli anni in cui fu re di Lan Xang, non riusc\u00ec a riconciliare le fazioni nobiliari ed i vari rami della casa reale, che rafforzarono il proprio potere sia a nord, nella stessa Luang Prabang, che a Champasak, la pi\u00f9 importante citt\u00e0 del sud del paese. Nel 1705 fece trasferire il palladio di Lan Xang, la sacra statua del Buddha detta Phra Bang, da Luang Prabang a Vientiane.\nI principi Kitsarat, Ong Kham e Inta Som, temendo di essere soppressi dal cugino, fuggirono da Luang Prabang con le proprie truppe e cominciarono ad organizzare un attacco al potere centrale. Nel giro di qualche mese furono pronti ad attaccare ed espugnarono Luang Prabang, costringendo il vicer\u00e9 Ong Long a rifugiarsi a Vientiane. Marciarono quindi sulla capitale e Setthathirat II, nel timore di uscire sconfitto dal confronto, chiese l'intervento del re del Siam Phetracha. Questi, preoccupato per l'influenza vietnamita su Lan Xang, volle esibire la propria potenza ed arriv\u00f2 nel 1707 nella capitale con un grande esercito.\nIl sovrano siamese impose la tregua e, constatata l'impossibilit\u00e0 di riconciliare le parti, venne decisa consensualmente la spartizione del regno. I due nuovi Stati che nacquero furono chiamati Regno di Luang Prabang Lan Xang e Regno di Vientiane Lan Xang. Quest'ultimo rimase nelle mani di Setthathirat II, mentre quello di Luang Prabang fu affidato a Kitsarat. La linea di confine fu posta lungo il fiume Huang. Aveva cos\u00ec fine il glorioso Regno di Lan Xang, fondato nel 1354 dal re Fa Ngum.\nFondazione del Regno di Champasak.\nCon il frazionamento di Lan Xang, anche le province meridionali cominciarono a lottare per l'indipendenza. La Provincia di Champasak era composta soprattutto da cittadini di etnia cham e gi\u00e0 agli inizi del XVII secolo si era instaurato al governo un principato cham che godeva di buona autonomia dalla capitale Vientiane. In seguito la linea dinastica maschile del principato si estinse ed il governo pass\u00f2 alle discendenti femmine dei principi.\nNel 1688 era morto a Hue Somphu, il padre di Setthathirat II, la madre principessa Sumangala aveva lasciato il Vietnam e si era risposata con Sentip, un nobile di Vientiane che mor\u00ec nel 1693 lasciando la moglie incinta. L'usurpatore al trono di Lan Xang, re Tian Thala, chiese la mano della principessa che si rifiut\u00f2 e fugg\u00ec a Nakhon Phanom, nel Lan Xang centrale, con al seguito un gran numero di sostenitori. Si rifugiarono presso un monastero e subito dopo nacque il figlio di Sumangala, che era fratellastro di Setthathirat II e prese il nome di principe Nokasat. I fuggitivi sarebbero rimasti a Nakhon Phanom diversi anni.\nNel 1709, le milizie del principe Borom Raja, governatore della Provincia di Nakhon Phanom, che a quel tempo faceva parte di Lan Xang come tutto l'odierno Isan, attaccarono Vientiane ma furono respinte dall'esercito reale di Setthathirat II. Le truppe di Borom Raja si ritirarono, ma la provincia sarebbe rimasta indipendente per alcuni anni tagliando i collegamenti tra la capitale e le province meridionali.\nIn seguito i monaci del monastero dove erano rifugiati Sumangala e Nokasat si trasferirono a Champasak. La locale principessa Nang Pheng offr\u00ec il governo della provincia al capo dei monaci. Questi decise che i tempi erano maturi per l'indipendenza della provincia, chiam\u00f2 in citt\u00e0 Sumangala e Nokasat il quale, in virt\u00f9 della sua discendenza reale, fu proclamato nel 1713 sovrano del nuovo Regno di Champasak con il nome regale Soi Sisamut. Il nuovo Stato era composto pi\u00f9 o meno dai territori delle odierne province di Champasak, Attapeu, Salavan e Sekong sulla riva sinistra del Mekong. Sulla riva destra comprendeva le province meridionali dell'odierno Isan, arrivando ad ovest fino ai territori della Provincia di Roi Et. Soi Sisamut divise il regno in province affidandone il governo ai suoi pi\u00f9 fidati collaboratori.\nNel 1715 mor\u00ec il governatore ribelle Borom Raja, Setthathirat riprese il controllo della provincia e vi pose a capo il genero di Borom Raja, mentre il figlio di quest'ultimo si rifugi\u00f2 a Champasak, che non fu attaccata dalle truppe reali e mantenne l'indipendenza.\nUltimi anni di regno e successione.\nNegli ultimi anni del regno di Setthathirat II non si registrarono altri eventi importanti. Il sovrano regn\u00f2 fino alla morte, avvenuta nel 1730 nel palazzo reale di Vientiane. Il Consiglio di Stato proclam\u00f2 re suo figlio, il principe Lankaya, che sal\u00ec al trono con il nome regale Ong Long ed avrebbe regnato fino al 1767.\nGenealogia.\nSai Setthathirath si spos\u00f2 con una nobile vietnamita di Hue ed ebbe almeno tre figli ed una figlia:"}
{"id": "4172042", "revid": "61051", "url": "https://it.wikipedia.org/wiki?curid=4172042", "title": "Serie A 2012-2013 (calcio femminile)", "text": "L'edizione 2012-2013 \u00e8 stata la quarantaseiesima edizione del campionato italiano di Serie A femminile di calcio femminile.\nStagione.\nNovit\u00e0.\nAumenta il numero delle squadre partecipanti, che dalle 14 dell'anno precedente salgono a 16. Alle retrocesse Roma e Milan, si sostituiscono Fortitudo Mozzecane, Graphistudio Pordenone, Grifo Perugia e Napoli, vincitrici dei quattro gironi di A2. La quinta promossa, il Siena, vincitore dei play-off tra le seconde classificate della Serie A2, ha rinunciato alla Serie A, assieme al Venezia 1984, salvo dopo i play-out. Pertanto, vengono riammesse in Serie A la Lazio (che aveva perso proprio col Venezia i play-out della stagione precedente ed \u00e8 stata retrocessa sul campo) e il Fiammamonza, finalista della finale play-off, perdente a sua volta dal Siena.\nSalgono le regioni rappresentate rispetto all'anno precedente (10 contro 8). La Lombardia resta la regione pi\u00f9 rappresentata con 4 squadre, segue il Friuli Venezia Giulia con tre e il Veneto con due. Una squadra a testa per Lazio, Toscana, Umbria, Campania, Piemonte, Sardegna ed Emilia-Romagna.\nFormula.\nDiverse novit\u00e0 rispetto all'anno precedente: oltre all'aumento del numero delle partecipanti (da 14 a 16), cambia il sistema di retrocessioni: retrocedono in Serie A2 quattro squadre: le ultime due classificate, pi\u00f9 altre due dai play-out secondo l'accoppiamento 11\u00aa-14\u00aa e 12\u00aa-13\u00aa, con gare di andata e ritorno, al termine delle quali, in caso di parit\u00e0, sar\u00e0 considerata salva la squadra meglio classificata in campionato. Al loro posto, dalla Serie A2, vengono promosse per l'anno successivo altrettante 4 squadre (le vincitrici dei 4 gironi). Nulla di invariato per l'accesso alla UEFA Women's Champions League: qualificate direttamente per la fase finale la vincitrice dello scudetto e la seconda classificata.\nClassifica finale.\nLegenda:\nNote:"}
{"id": "4172047", "revid": "767487", "url": "https://it.wikipedia.org/wiki?curid=4172047", "title": "Kristaps Blanks", "text": "Carriera.\nClub.\nGioca dal 2003 nello Skonto Riga, squadra della massima serie lettone.\nNazionale.\nA partire dal 2003 ha totalizzato complessivamente 21 presenze nella nazionale lettone."}
{"id": "4172048", "revid": "785863", "url": "https://it.wikipedia.org/wiki?curid=4172048", "title": "Filmografia di Oswald il coniglio fortunato", "text": ""}
{"id": "4172066", "revid": "115682", "url": "https://it.wikipedia.org/wiki?curid=4172066", "title": "Groseau", "text": "Il Groseau \u00e8 una sorgente valchiusana carsica, sita presso il paese di Malauc\u00e8ne (Provenza, Contado Venassino), ma \u00e8 anche il nome del corso d'acqua che ne sgorga. Comunemente, per\u00f2, con il nome Groseau si indica quasi sempre la sorgente.\nPer importanza il Groseau \u00e8 la seconda polla carsica dopo quella assai pi\u00f9 nota di Fontaine de Vaucluse. Il fiume Groseau confluisce poi nell'Ouv\u00e8ze, dopo aver attraversato i comuni di Entrechaux e di Crestet ed aver percorso 9,5\u00a0km..\nEtimologia.\nIl nome Groseau deriva dal dio celtico Gras\u00e8los e dalle ninfe Graselidi.. \u00c8 lo stesso etimo della citt\u00e0 di Gr\u00e9oux-les-Bains.\nGeografia.\nLa sorgente si trova nelle vicinanze di Malauc\u00e8ne, sulla strada del Mont Ventoux, proprio dove inizia la famosa salita con una prima impennata del 18%.\nL'acqua fuoriesce dal piede di una parete rocciosa alta pi\u00f9 di 100 metri. Questo dirupo fa parte di una frattura assai maggiore, orientata a N-E/S-O, che delimita il massiccio del Ventoux, giunto ormai ai suoi ultimi contrafforti..\nGeologia.\nIl calcare della roccia del Groseau presenta una moltitudine di fratture minori che gli conferiscono un aspetto assai tormentato. A monte della sorgente, sulla medesima roccia, si trova una curiosit\u00e0 geologica soprannominata \"Porte Saint-Jean\".\nIdrografia.\nIl fiume Groseau raccoglie un reticolo di ruscelli e impluvi, appartenenti al bacino dell'Ouv\u00e8ze, che va dal rio d'Aygue Marce sino al Lauzon de Puymaras. In esso confluiscono inoltre i seguenti torrenti: Sublon, Rieufroid, Paban, nonch\u00e9 il rio d'impluvio del burrone de La Folie.\nIl regime idrico della sorgente del Groseau \u00e8 di tipo perenne, con un gettito medio che oscilla fra i 50 e i 170 litri al secondo. Il suo bacino di alimentazione si estende per circa 25\u00a0km\u00b2 e corrisponde ad una sinclinale terziaria formata da rocce tenere (marne azzurre, arenarie, sabbie mioceniche), incuneata fra il versante Nord del Ventoux ed il massiccio dei Dentelles de Montmirail.\nAlcuni versanti, con pendenza maggiore del 20%, determinano la distribuzione dei torrenti periglaciali affluenti, tutti di origine quaternaria.\nIl Groseau ed il suo affluente Rieufroid, che drenano un vasto bacino a monte, si inseriscono poi in alvei profondi dalle sponde alte sino a due/tre metri. Dopo la loro confluenza, che avviene due chilometri a monte dell'Ouv\u00e8ze, il Groseau riceve le acque del Sublon, un torrente a forte pendenza. L'ultimo chilometro del fiume, prima di gettarsi nell'Ouv\u00e8ze, \u00e8 stato rettificato e canalizzato da tempo per necessit\u00e0 d'irrigazione..\nStoria.\nPeriodo antico.\nVenerata sin dall'antichit\u00e0 come fonte sacra al dio Groselos, la sorgente aliment\u00f2 in seguito la citt\u00e0 gallo-romana di \"Vesium\" o \"Vasium\" (oggi Vaison-la-Romaine) per mezzo di un acquedotto..\nMedio evo.\nPapa Clemente V (il primo papa \"avignonese\" della storia) nei mesi caldi del 1313, aveva eletto a sua residenza estiva la vicina abbazia di Notre-Dame du Groseau per il clima fresco dovuto alla prossimit\u00e0 della sorgente, ma pot\u00e9 soggiornarvi una sola volta. Mor\u00ec infatti il 20 aprile dell'anno seguente. Egli soleva chiamare questo luogo di ritiro spirituale \"\"il giardino delle mie delizie\".\nIl 26 aprile (9 maggio per il calendario attuale) del 1336 Francesco Petrarca e suo fratello Gerardo compirono la prima ascensione al Ventoux partendo dall'abitato di Malauc\u00e8ne ed iniziando la salita proprio presso la sorgente del Groseau.. Una targa posta presso la sorgente ricorda l'avvenimento.\nRinascimento.\nNel corso del XV secolo l'acqua del Groseau rese possibile l'installazione di mulini a follone, per la farina e per l'olio, e di manifatture della seta e dei martinetti di rame. Dal XVI secolo il fiume, canalizzato, facilit\u00f2 l'impianto di nuovi opifici fra cui, nel 1557, una cartiera.\nPeriodo moderno.\nLa rivoluzione industriale del XIX secolo trasform\u00f2 Malauc\u00e8ne in una autentica cittadina industriale, con una dozzina di fabbriche, fra cui tre filande per la seta, che utilizzavano la forza idraulica del Groseau. A partire dal 1890, sempre grazie all'acqua, sorse una centralina elettrica che riforn\u00ec di corrente l'intero Comune.\nPeriodo contemporaneo.\nNella seconda met\u00e0 del 1900 la citt\u00e0 di Malauc\u00e8ne dovette affrontare una difficile riconversione. Tutti gli opifici furono dismessi, esclusa la cartiera. La distribuzione dell'acqua nelle case fu completata nel 1955."}
{"id": "4172075", "revid": "767487", "url": "https://it.wikipedia.org/wiki?curid=4172075", "title": "Nauris Bulv\u012btis", "text": "Carriera.\nClub.\nFa il suo esordio in massima serie nel 2007, giocando per il Daugava Daugavpils. Dal 2008 comincia il suo girovagare per l'Europa che lo porta da subito in Lituania, con il \u0160iauliai. Nel 2009 \u00e8 di nuovo in patria, al Tranzit, con cui ottiene una sofferta salvezza.\nNel 2009-2010 vince la Scottish First Division con l'Inverness. Chiude l'anno 2010 di nuovo in patria, stavolta al Bl\u0101zma R\u0113zekne. Passa, quindi ai cechi dello Spartak Trnava, con cui, per\u00f2, non trova spazio. Ritorna perci\u00f2 in patria allo Spartaks, dove resta due anni, a cavallo tra tre stagioni: a luglio 2013, infatti, va allo Skonto.\nAppena sei mesi pi\u00f9 tardi va in Svizzera all'Aarau. All'inizio del 2015 torna allo Spartaks, con cui rimane fino all'estate 2016, quando si trasferisce nella quarta serie inglese con il Plymouth.\nNazionale.\nIl 1\u00ba giugno 2012 ha fatto il suo esordio nella nazionale lettone nel corso della partita di Coppa del Baltico contro la : \u00e8 entrato nei minuti finali al posto di O\u013cegs Laiz\u0101ns. Al suo secondo incontro, la finale del torneo contro la disputata due giorni dopo, gioc\u00f2 titolare e il suo errore ai tiri di rigore risult\u00f2 ininfluente: la sua nazionale riusc\u00ec a vincere la Coppa.\nMette a segno il suo primo gol in nazionale il 6 settembre 2013, nella gara contro la valida per le Qualificazioni al campionato mondiale di calcio 2014.\nNel 2014 vince una seconda Coppa del Baltico, mettendo tra l'altro a segno il gol decisivo nella finale contro la ."}
{"id": "4172076", "revid": "287204", "url": "https://it.wikipedia.org/wiki?curid=4172076", "title": "Nauris Bulvitis", "text": ""}
{"id": "4172083", "revid": "1272592", "url": "https://it.wikipedia.org/wiki?curid=4172083", "title": "Geografia di Hunter \u00d7 Hunter", "text": "Il mondo immaginario di \"Hunter \u00d7 Hunter\", manga scritto dal mangaka Yoshihiro Togashi, \u00e8 composto da sei continenti e da un oceano che li divide. I continenti sono gli stessi che esistono nel mondo reale, ma sono spostati o ruotati a seconda dei casi, occupando posizioni diverse dai loro corrispettivi reali. Gli unici continenti di cui conosciamo il nome sono Azia e Yorbia. Ci sono 250 stati nel mondo.\nAl di fuori del mondo conosciuto c'\u00e8 il \"Mondo esterno\", che contiene il Continente oscuro. Questo posto non compare sulle mappe, ma sembra avere un'estensione di gran lunga superiore al mondo conosciuto.\nAzia.\nIl continente Azia si trova nella parte nord-orientale del mondo di Hunter \u00d7 Hunter. \u00c8 la trasposizione dell'Europa e di una parte dell'Asia nel mondo reale.\nKakin.\nKakin \u00e8 uno stato al centro del continente Azian. Circa trent'anni prima dell'inizio della storia \u00e8 stato oggetto della \"Rivoluzione Silenziosa\", che lo ha trasformato da impero socialista a democrazia parlamentare. \u00c8 attualmente governato dal re Hoicoro.\nViene menzionato per la prima volta quando Hoicoro richiede la presenza di una squadra di \"hunter\" per catalogare e trovare nuove specie animali nella zona. Qui \u00e8 dove arrivano Gon e Killua guidati dalla carta \"Accompagnamento\" che hanno ottenuto dal completamento di \"Greed Island\" e si incontrano con Kaito e la sua squadra di collaboratori, intenti nella ricerca biologica per il governo locale.\nSuccessivamente Kakin conquista il centro della scena mondiale per il tentativo di re Hoicoro di organizzare una spedizione per raggiungere il \"Mondo esterno\" e il Continente oscuro.\nYorbia.\nIl continente Yorbia si trova nella parte sud-occidentale del mondo di Hunter \u00d7 Hunter. \u00c8 la trasposizione del Nord America nel mondo reale.\nUnione Mitene.\nL'Unione Mitene \u00e8 una federazione formata da cinque stati. Si trova nelle Isole Balsa, nella parte meridionale del continente Yorbia. Comprende la Regione Autonoma di Neo Green Life, la Repubblica di Rokario, la Repubblica Hass, la Repubblica di Gorteau Ovest e la Repubblica di Gorteau Est.\nNeo Green Life.\nNeo Green Life, abbreviato N.G.L., \u00e8 uno stato facente parte dell'Unione Mitene, caratterizzato da una cultura neo-luddita. Gli abitanti di N.G.L. rigettano qualsiasi forma di tecnologia moderna e impediscono l'ingresso nel paese di qualsiasi oggetto prodotto da materiali sintetici. La modalit\u00e0 prevalente di comunicazione \u00e8 affidata alle lettere, mentre il cavallo rappresenta il mezzo di trasporto pi\u00f9 comune.\nPer avere accesso al paese bisogna sottoporsi a una serie estesa di controlli, tra cui ispezioni a raggi x e ultrasuoni. I macchinari necessari a questi controlli sono posizionati alle porte di N.G.L. e sono le uniche forme di tecnologia permessa. Il traffico illecito di beni tecnologici, medicinali moderni, o armi \u00e8 punito con l'arresto o con una condanna a morte.\nLa doppia faccia di N.G.L. \u00e8 rivelata con la scoperta di una serie di laboratori, fabbriche e magazzini per la produzione, lo stoccaggio e la vendita di droghe e narcotici, tra cui la popolare D\u00b2.\nLo stato era popolato da 2,17 milioni di abitanti, prima dello sterminio compiuto ad opera delle formichimere. In seguito alla sconfitta degli insetti lo stato \u00e8 stato abbandonato e trasformato in una riserva naturale permanente, mentre gli abitanti superstiti sono emigrati negli altri stati dell'Unione Mitene.\nRepubblica del Gorteau Orientale.\nLa Repubblica del Gorteau Orientale \u00e8 uno stato che si trova nell'estremo est dell'isola su cui sorge l'Unione Mitene. Ha per capitale Peijin, citt\u00e0 che si trova sulla costa est della nazione. Viene descritta come una nazione molto arretrata (sia dal punto di vista dei diritti umani che da quello economico) e chiusa ai rapporti con gli altri stati. \u00c8 stata la seconda nazione a cadere sotto l'attacco delle formichimere. Il Re Meruem ha ucciso il Leader Supremo Diego Masadoru e si \u00e8 proclamato reggente, avviando immediatamente la fase della \"selezione\", in cui gli abitanti del Gorteau Orientale sono stati forzatamente richiamati nella capitale per scegliere tra di loro gli individui che avrebbero fatto parte del corpo d'armata delle formichimere.\nLo stato \u00e8 una specie di parodia della Corea del Nord, tipo l'onnipresente figura del leader, il continuo indottrinamento delle masse, il continuo mentire sia sulla sua condizione che su quella degli altri stati. Secondo le informazioni di Killua nello stato sono vietati i cellulari per evitare agli abitanti contatti con l'esterno, vige un sistema di autocontrollo spietato che divide le famiglie e costringe le persone a non fidarsi mai di loro oltre al fatto che continuano a mentire alla popolazione rubando costantemente gli aiuti umanitari inviati dagli altri stati per far vivere nel lusso pochi funzionari ricattando le altre nazioni per ottenere una costante fornitura di aiuti umanitari utilizzando il deterrente delle armi nucleari e dicendo alla popolazione che loro se la passavano bene mentre mezzo mondo era alla fame.\nYork Shin City.\n \u00e8 una grande metropoli che si estende sul continente Yorbia. La citt\u00e0 \u00e8 famosa per ospitare diverse aste dal 1\u00b0 al 10 settembre, inclusa l'asta pi\u00f9 grande del mondo: la \"Southernpiece Auction\", che raccoglie in un'unica sede gli oggetti pi\u00f9 rari e di valore del mondo. A parte le numerose case d'asta legali, la citt\u00e0 \u00e8 anche famosa per il suo mercato nero, in cui \u00e8 possibile trovare ogni tipo di oggetto illegale e per ospitare una volta all'anno l'asta privata della mafia, un evento curato dagli stessi dieci Anziani.\nIl nome della citt\u00e0 non \u00e8 altro che una traduzione parziale di \"New York City\", dal momento che \"shin\" (\u65b0) significa \"nuovo\". Allo stesso modo, la posizione di York Shin City nel continente Yorbian \u00e8 la stessa che occupa New York nel Nord America,nella serie si pu\u00f2 vedere che nella citt\u00e0 ci sono dei monumenti reali di citt\u00e0 italiane come la cupola del Brunelleschi di Santa Maria in Fiore di Firenze e Piazza Navona e Piazza di Spagna di Roma.\nContinente (Africa).\nRepubblica di Padokia.\nLa Repubblica di Padokia \u00e8 uno stato che si trova nella parte nord-occidentale del mondo di Hunter \u00d7 Hunter. Corrisponde grossomodo alla regione africana del Maghreb.\nArena Celeste.\nL' \u00e8 il sito per combattimenti pi\u00f9 popolare al mondo. \u00c8 situato nella parte est del continente.\nL'Arena \u00e8 il quarto edificio pi\u00f9 alto del mondo, possiede 251 piani ed ha un'altezza di circa 1000 metri. Al suo interno centinaia di lottatori si danno battaglia ogni giorno per avanzare ai piani superiori. Ogni vittoria, fino al raggiungimento del 199\u00ba piano, viene ricompensata con una somma in denaro proporzionale alla difficolt\u00e0 del piano in cui si combatte. Dal 100\u00ba piano in poi ai partecipanti vengono assegnate anche delle stanze private.\nDal 200\u00ba piano in poi le regole dei combattimenti cambiano. Non si ricevono pi\u00f9 soldi per le vittorie, viene permesso l'uso delle armi negli scontri, e si lasciano fino a un massimo di 90 giorni di tempo ad ogni partecipante per preparare lo scontro successivo, anche se tecnicamente sarebbe possibile combattere ogni giorno se lo si volesse. Perdere quattro incontri porta all'eliminazione dal torneo, mentre vincerne dieci permette di acquisire il titolo di \"Maestro del piano\". Ogni piano dal 230\u00ba al 250\u00ba ha un suo \"maestro\" e ogni due anni viene indetto un torneo chiamato \"Battaglia Olimpia\" tra i \"maestri\" dei diversi piani. Il vincitore ha il diritto di risiedere al 251\u00ba piano dell'Arena Celeste.\nMonte Kukuru.\nIl \u00e8 un vulcano spento situato nella regione Dentora della Repubblica di Padokia. Si erge per 3772 metri sul livello del mare e le sue pendici sono avvolte da una densa foresta tropicale. La famiglia Zoldick \u00e8 proprietaria dell'intera montagna. Sulla sommit\u00e0 vi \u00e8 costruita la loro dimora, mentre il perimetro del monte \u00e8 recintato con uno spesso muro di pietra per impedire a curiosi e visitatori di entrare.\nAltro.\nGreed Island.\nGreed Island \u00e8 l'isola che ospita l'omonimo gioco. Si trova a est del continente Yorbia, ma non pu\u00f2 essere raggiunto se non attraverso l'ingresso nel gioco. Se qualcuno tenta un avvicinamento dal lato mare, immediatamente un \"game master\" di Greed Island gli si fa incontro per invitarlo ad andarsene e ad entrare dall'ingresso regolare, eventualmente anche con l'uso della forza. La capitale \u00e8 Limeiro.\nDolle Harbor.\nDolle Harbor \u00e8 una citt\u00e0 portuale e punto di riferimento per gli aspiranti Hunter.\nZaban City.\nZaban City \u00e8 la citt\u00e0 dove si svolge il 287 Esame di selezione Hunter. \nIsola Balena.\nL'Isola Balena \u00e8 una piccola isola di pescatori, abitata da un ristretto numero di persone. Deve il suo nome alla particolare somiglianza tra la sua forma e una balena, dovuta alla presenza di una grande montagna, che funge da dorso, e di un colle pi\u00f9 basso, che idealmente rappresenta la coda del cetaceo. \u00c8 il paese natale di Gon, il protagonista della storia e di Gin e Mito, rispettivamente del padre e della cugina del padre (nonch\u00e9 madre adottiva) di Gon.\nJappon.\nIl Jappon \u00e8 una nazione insulare nel mondo di HunterxHunter, che corrisponde al Giappone nel mondo reale. Hanzo, Basho, e Nobunaga Hazama sono originari di questo paese.\nRyuseigai.\n, anche detta Citt\u00e0 delle stelle cadenti \u00e8 una citt\u00e0 sorta su un'immensa discarica, abitata da reietti che si industriano ogni giorno per recuperare qualcosa dall'ammasso di rifiuti. Kilua menziona che la citt\u00e0 fu fondata inizialmente da un dittatore per farne un ghetto. Le persone che ci vivono non compaiono in nessun'anagrafe ufficiale e sono inesistenti agli occhi della societ\u00e0, nonostante il Ryuseigai ne contenga tra gli otto e i dieci milioni. Non sono molte le persone ad essere a conoscenza della sua esistenza. Dopo alcune vicissitudini alla fine la citt\u00e0 divenne una zona franca, immune da qualsiasi inteferenza politica. Ry\u016bseigai \u00e8 il principale nucelo della mafia ed \u00e8 l\u00ec che essa arruola i suoi collaboratori in quanto l\u00ec nessuno \u00e8 registrato all'anagrafe. In cambio essa scambia armi e merci privilegiate. \nLa Brigata Fantasma \u00e8 quasi tutta originaria del Ryuseigai, questo spiega il motivo per cui non si hanno informazioni su nessuno dei suoi membri. \u00c8 intuibile considerare che tutti i membri della brigata cresciuti l\u00ec hanno imparato la legge del pi\u00f9 forte per potere sopravvivere. Nonostante l'accordo della mafia e Ry\u016bseigai la brigata del ragno ha violato il loro patto, in quanto come bestie selvatiche non vogliono sottostare a nessuno.\nMeteor.\nCitt\u00e0 situata nella terra delle stelle cadenti. Se ne sente parlare per la prima volta dalla domestica Canary della famiglia Zoldick che ne parla a Killua. \nCanary stessa dice di provenire da quella citt\u00e0, e che tutti i membri della Brigata Fantasma sono nati e cresciuti l\u00ec. Sembra essere considerata con disprezzo come una discarica da tutte le altre citt\u00e0 del mondo.\nKillua desidererebbe visitarla un giorno. Canary si offre di fargli da guida.\nContinente oscuro.\nIl \u00e8 lo spazio che si estende nel \"Mondo esterno\". Nessuno sa con precisione che cosa contenga, ma si dice che le bestie selvagge, come le formichimere, provengano da questo luogo. Il mondo conosciuto si trova al centro di un grande lago, chiamato .\nSembra che ogni volta che qualcuno abbia cercato di accedervi si sia verificato un disastro di proporzioni planetarie. Per questo 200 anni prima dell'inizio della storia, l'organizzazione degli stati mondiali (il V5) ha firmato un accordo che vincola gli aderenti a non andarvi mai. Lo stato di Kakin tuttavia viola questo accordo e il re Hoicoro organizza una spedizione per raggiungere il continente oscuro, con a capo Beyond Netero, il figlio di Netero. In seguito a tale accordo sono stati registrati 149 tentativi di viaggio verso il continente oscuro. Di tutte le persone che hanno partecipato a questi viaggi, solo 28 persone provenienti da 5 viaggi sono tornati. Gin ci fornisce ulteriori dettagli di questi viaggi:\nL'unico sopravvissuto che \u00e8 rimasto in vita \u00e8 proprio Beyond. I cinque viaggi riusciti non sono stati sanzionati dal V5 e sono quindi conosciuti come i viaggi non ufficiali con l'aiuto di \"guide\". Senza di loro, sarebbe impossibile per gli umani ad andare oltre i confini oceanici del mondo. \nTutti i 28 sopravvissuti avevano una grande forza fisica e una sorprendente fortuna. Solo tre di loro sono riusciti a tornare alla loro vita quotidiana. Questo significa che il tasso di sopravvivenza nel continente oscuro \u00e8 solo dello 0,04%."}
{"id": "4172093", "revid": "547043", "url": "https://it.wikipedia.org/wiki?curid=4172093", "title": "Gioieni", "text": ""}
{"id": "4172095", "revid": "66916", "url": "https://it.wikipedia.org/wiki?curid=4172095", "title": "Moschea Arap", "text": "La moschea Arap (in turco: \"Arap Camii\", letteralmente \"moschea degli arabi \") \u00e8 una moschea sita nel distretto Karak\u00f6y (storicamente Galata) quartiere di Istanbul in Turchia. Venne costruita nel 1325 dai frati domenicani, vicino o accanto ad una vecchia cappella cattolica del XIII secolo dedicata a san Paolo nel 1233. Anche se le strutture vennero alterate durante l'Impero Ottomano, essa rappresenta l'unico esempio di architettura gotica ancora esistente ad Istanbul.\nStoria.\nLa chiesa fu trasformata in moschea dagli ottomani tra il 1475 e il 1478, durante il regno del sultano Mehmed II, e divenne nota come la moschea di Galata. Venne poi concessa, dal sultano Bayezid II, ai rifugiati musulmani arabi di Al-Andalus, che - insieme agli ebrei sefarditi - sfuggirono alla Inquisizione spagnola nel 1492 e si stabilirono nell quartiere Galata di Istanbul (da cui il nome attuale, \"Moschea degli arabi\".)\nUbicazione.\nL'edificio si trova ad Istanbul, nel distretto di Beyo\u011flu, nelle vicinanze di Karak\u00f6y (la Galata medievale), su \"Galata Mahkemesi Sokak\", non lontana dalla riva sinistra del Corno d'Oro. Essa \u00e8 circondata da negozi di artigianato.\nStoria.\nPeriodo bizantino.\nDurante il VI secolo venne edificata in questo sito una chiesa bizantina probabilmente dedicata a sant'Irene. Di questa chiesa rimane soltanto parte di una parete.\nLa tradizione che afferma la moschea sia stata costruita durante l'assedio arabo di Costantinopoli del 717\u201318 da parte di Maslama ibn Abd al-Malik (comandante e cugino del califfo Umar II) deve essere considerata una leggenda, poich\u00e9 gli arabi assediarono le mura di Costantinopoli sulla riva meridionale del Corno d'Oro e non penetrarono mai nella cittadella di Galata (Pera) sulla riva nord.\nNel 1233, durante l'Impero latino di Costantinopoli (1204\u20131261) dopo la quarta crociata, questa chiesa venne sostituita da una piccola cappella, dedicata a san Paolo.\nNel 1299, il frate domenicano Guillaume Bernard de S\u00e9v\u00e9rac acquist\u00f2 una casa vicina alla chiesa, dove fond\u00f2 un monastero con 12 confratelli. Nel 1307, l'imperatore bizantino Andronico II Paleologo spost\u00f2 i domenicani di Costantinopoli nel quartiere genovese di Pera.\nUna nuova chiesa, molto pi\u00f9 grande, venne costruita accanto alla cappella di San Paolo nel 1325. Da allora la chiesa venne ufficialmente dedicata a san Domenico, ma la gente del luogo continu\u00f2 a chiamarla con il vecchio nome. Nel 1407 papa Gregorio XII, allo scopo di assicurare la gestione della chiesa, concedette indulgenze ai visitatori del monastero di San Paolo.\nPeriodo ottomano.\nDopo la caduta di Costantinopoli, secondo le capitolazioni dell'Impero ottomano concluse con la Repubblica di Genova, la chiesa, in quel tempo nota ai turchi come \"Mesa Domenico\", rimase in mani genovesi, ma tra il 1475 ed il 1478 venne trasformata, con piccole modifiche, in una moschea, da parte del sultano Mehmed II, assumendo il nome di \"Galata Camii\" (\"Moschea di Galata\") o \"Cami-i Kebir\" (\"grande moschea\"). I frati vennero trasferiti nel monastero di San Pietro a Galata nel 1476, mentre i paramenti sacri vennero inviati a Genova e gli archivi a Caffa.\nVerso la fine del secolo il sultano Bayezid II assegn\u00f2 l'edificio ai musulmani di Spagna (Andalusia), sfuggiti all'Inquisizione spagnola ed emigrati ad Istanbul; da cui il nome attuale \"Arap Camii\" (moschea araba). Il sultano Mehmet III fece restaurare l'edificio, e verso la fine del XVII secolo le case intorno alla moschea furono abbattute in modo da evitare rumore.\nDopo il grande incendio di Galata del 1731, negli anni 1734/35 la madre di Mahmud I, Saliha Sultan fece restaurare l'edificio, modificando i finestroni ed il portale dallo stile gotico a quello ottomano. Dopo un altro incendio del 1808, a met\u00e0 del XIX secolo, la figlia di Mahmud II, Adile Sultan, fece ristrutturare la moschea nel 1868 facendo costruire un \"\u015fadirvan\" (fontana per le abluzioni prima della preghiera) nel cortile.\nFra il 1913 ed il 1919, Giridli Hasan Bey restaur\u00f2 nuovamente la moschea in maniera radicale. Durante la sostituzione del pavimento di legno, vennero alla luce diverse lapidi funerarie di genovesi risalenti fra la met\u00e0 del XIV secolo e quella del XV. Esse vennero poi traslate ai Musei archeologici di Istanbul.\nNel 2013, \u00e8 stato concluso un ampio restauro dell`edificio.\nDescrizione.\nEretta secondo il modello delle chiese italiane dell'ordine mendicante del periodo, \u00e8 a base rettangolare a tre navate, con presbiterio quadrangolare coperto da volta a costoloni.\nIl portale in stile gotico, finestre con archi a sesto acuto ed una prominente torre campanaria (che venne trasformata in minareto con un tetto conico addizionale) distinguevano l'edificio dalle altre chiese della citt\u00e0 edificate in stile bizantino. D'altra parte, la tecnica usata per le pareti di mattoni era tipicamente locale ed alternava piccoli inserimenti di mattoni in bugnato.\nLa parete di nord-est era probabilmente fiancheggiata da una serie di cappelle, ognuna delle quali appartenente ad una nobile famiglia genovese. Una di esse era dedicata alla Vergine Maria ed un'altra a san Nicola. Nell'insieme, l'edificio ricorda le chiese di Chieri e Finale Ligure.\nIl tetto piano in legno data dal restauro nel 1913-1919. In quell'occasione, l'altezza della costruzione venne abbassata e nella demolizione vennero alla luce molte lapidi genovesi. Durante lo stesso restauro, vennero ritrovati frammenti di affresco nei pressi del mi\u1e25r\u0101b, ma vennero nuovamente nascosti.\nNel passaggio sotto il campanile, sono ancora visibili modanature e frammenti di pietre con stemmi che un tempo erano collocati lungo la parete. Sul lato nord dell'edificio si trova un grande cortile con una \"\u015fad\u0131rvan\" (fonte per le abluzioni).\nOggi, la Arap Camii \u00e8 la pi\u00f9 grande moschea sulla sponda di Galata del Corno d'Oro. Si tratta di una delle moschee pi\u00f9 interessanti della citt\u00e0 per la sua architettura riferentesi al primo gotico italiano ed il campanile, che \u00e8 praticamente rimasto inalterato anche dopo essere stato trasformato in un minareto."}
{"id": "4172104", "revid": "767487", "url": "https://it.wikipedia.org/wiki?curid=4172104", "title": "Aleksandrs Dibrivnijs", "text": "Carriera.\nNazionale.\nRisale al 1993 la sua unica presenza nella Nazionale lettone."}
{"id": "4172105", "revid": "767487", "url": "https://it.wikipedia.org/wiki?curid=4172105", "title": "Thank You Mama", "text": "Thank You Mama \u00e8 un cortometraggio documentario del 2010 diretto da Omelga Hlengiwe Mthiyane.\nTrama.\nIl Warwick Market di Durban \u00e8 un luogo che ha significato molto per generazioni di sudafricani neri poveri. Da una parte i commercianti traevano un certo profitto dalle loro attivit\u00e0 in quel mercato e dall'altra i clienti potevano ogni giorno fare la spesa a prezzi ragionevoli.\nMa in occasione dei mondiali di calcio del 2010 il leggendario mercato \u00e8 minacciato di demolizione al fine di ripulire la zona e lasciare spazio a un moderno e costoso centro commerciale. La \"filmmaker\" scopre e descrive quel posto insieme alla madre."}
{"id": "4172113", "revid": "1610933", "url": "https://it.wikipedia.org/wiki?curid=4172113", "title": "Stefano Ceratti", "text": "Biografia.\nCeratti era un medico cardiologo e svolgeva la professione a Bianco e Caraffa del Bianco. In quest'ultimo paesino si occupava anche di politica: segretario comunale DC, era stato eletto consigliere comunale e indicato quale capogruppo di minoranza. La sua attivit\u00e0 politica era incentrata al contrasto del malaffare politico-mafioso, specie nel settore degli appalti pubblici, e, a tale scopo, aveva esposto varie denunce sia in consiglio comunale che alla magistratura e al prefetto.\nL'omicidio.\nCeratti viene ucciso il 7 aprile 1992 all'interno del suo ambulatorio a Bianco mentre eseguiva un elettrocardiogramma a Bruno Moio, pensionato che venne arrestato per non aver fornito indicazioni sul killer nonostante fosse presente al momento dell'omicidio. Il killer, entrato nello studio del medico a volto scoperto, colp\u00ec Ceratti alla testa, con cinque colpi di pistola calibro 7,65.\nIl processo.\nQuale esecutore materiale dell'omicidio \u00e8 stato condannato in via definitiva Sergio Prezio, di Montalto Uffugo, in provincia di Cosenza, arrestato nel 2009 dai carabinieri di Locri su ordinanza del Giudice per le indagini preliminari in base alle richieste della Direzione distrettuale antimafia di Reggio Calabria. Prezio \u00e8 stato condannato in primo grado nel 2010 dalla Corte d'Assise di Locri a 30 anni di reclusione; la sentenza \u00e8 stata confermata in Appello e in Cassazione. I giudici ritengono che l'omicidio di Ceratti abbia avuto una matrice politico-mafiosa. Il medico, infatti, nella veste di politico \u00abdava fastidio\u00bb agli interessi illeciti delle 'ndrine, in particolar modo a quella dei Pelle di San Luca riconosciuti come i mandanti dell'omicidio."}
{"id": "4172128", "revid": "599013", "url": "https://it.wikipedia.org/wiki?curid=4172128", "title": "Gabriele Ermini", "text": "Carriera.\nClub.\nDall'esordio in Serie A1 del 14 aprile 1995 in Novara-Grosseto, Ermini ha disputato complessivamente 16 stagioni con la divisa biancorossa del Grosseto. Nel gennaio 2011 il giocatore si accorda con la Fortitudo Baseball Bologna terminando cos\u00ec la lunga parentesi con il club maremmano, di cui era diventato nel frattempo capitano disputando complessivamente 726 partite con 842 battute valide.\nIn maglia Fortitudo ha vinto la European Champions Cup 2012 e la Coppa Italia IBL 2012.\nNel 2014 torna a giocare a Grosseto insieme al fratello Emanuele, in Serie A Federale al Grosseto Baseball. L'anno successivo si trasferisce al San Marino Baseball.\nSi \u00e8 ritirato al termine della stagione 2017.\nNazionale.\nErmini ha debuttato in Nazionale nel 1999 in occasione di Italia-Gran Bretagna, gara valida per il girone eliminatorio degli Europei 1999 culminati con il 2\u00ba posto degli azzurri. Lo stesso piazzamento viene ottenuto sei anni dopo, agli Europei del 2005.\nCon la squadra azzurra ha vinto l'Europeo 2012. Ha partecipato anche all'edizione del 2014, unico giocatore di Serie A Federale ad essere convocato.\nAl termine della stagione 2014, aveva al suo attivo 43 presenze nella nazionale italiana."}
{"id": "4172132", "revid": "767487", "url": "https://it.wikipedia.org/wiki?curid=4172132", "title": "The Killing of the Imam", "text": "The Killing of the Imam \u00e8 un cortometraggio del 2010 diretto da Khalid Shamis. Il film \u00e8 un estratto di \"Imam and I\", documentario dello stesso regista.\nTrama.\nNel 1969 Imam Abdullah Haron, ecclesiastico musulmano, giornalista (fond\u00f2 nel 1960 il quotidiano \"Muslim News\"), scrittore (autore del libro da cui il film prende il titolo) e attivista politico, fu ucciso in carcere a Citt\u00e0 del Capo. Gli ultimi anni della sua vita sono raccontati dal nipote, il regista Khalid Shamis.\nAttraverso gli occhi e l'immaginazione di un bambino riaffiorano le memorie in immagini che intrecciano animazione, documentario, materiali d'archivio, \"home movie\", oggetti."}
{"id": "4172135", "revid": "439868", "url": "https://it.wikipedia.org/wiki?curid=4172135", "title": "Preghena", "text": "Preghena (\"Pregh\u00e9na\" o \"Pregj\u00e9na\" in noneso) \u00e8 una frazione del comune di Livo in provincia autonoma di Trento.\nGeografia fisica.\nIl paese si trova alle pendici del monte Avert, dove si incontra con la valle di Rumo e con la valle di Bresimo. \u00c8 situato a un'altitudine di 807 m s.l.m. ed \u00e8 circondato da ettari di coltivazioni di piante di mele.\nSi trova sull'altopiano del \"Mezal\u00f3n\", nella parte settentrionale della Val di Non, delimitato dai torrenti Pescara e Barnes, dove si trovano anche i paesi di Livo, Varollo e Scanna.\nStoria.\nPreghena \u00e8 stato comune autonomo fino al 1928, anno in cui venne aggregato a Livo (Trentino-Alto Adige).\nMonumenti e luoghi d'interesse.\nAltro.\nHa due piazze, in cui sono state costruite due delle quattro fontane presenti nel paese.\nNel 2009 la piazza a est dell'abitato \u00e8 stata demolita e sostituita da una nuova fatta quasi interamente in cemento. Nella piazza principale, collocata nel centro del paese, troneggia invece il campanile della chiesa di Sant'Antonio sul cui lato est \u00e8 posizionato un orologio. Tra le case antiche c'\u00e8 \"La casa dei Dottori\" che possiede un arco a volta.\nLa patrona del paese \u00e8 Sant'Anna, che viene festeggiata quando il 26 luglio cade di domenica."}
{"id": "4172136", "revid": "288300", "url": "https://it.wikipedia.org/wiki?curid=4172136", "title": "Nazionale di pallacanestro dell'Italia under 20", "text": ""}
{"id": "4172138", "revid": "288300", "url": "https://it.wikipedia.org/wiki?curid=4172138", "title": "Nazionale di pallacanestro femminile dell'Italia under 18", "text": ""}
{"id": "4172139", "revid": "288300", "url": "https://it.wikipedia.org/wiki?curid=4172139", "title": "Nazionale di pallacanestro dell'Italia Under-18", "text": ""}
{"id": "4172144", "revid": "124123", "url": "https://it.wikipedia.org/wiki?curid=4172144", "title": "Gagan Narang", "text": ""}
{"id": "4172152", "revid": "125875248", "url": "https://it.wikipedia.org/wiki?curid=4172152", "title": "Favola della rana e dello scorpione", "text": "La favola della rana e dello scorpione \u00e8 un racconto tradizionale che verte sull'immutabilit\u00e0 degli istinti degli individui.\nTrama.\nUno scorpione chiede ad una rana di lasciarlo salire sulla sua schiena e di trasportarlo sull'altra sponda di un fiume. In un primo momento la rana rifiuta, temendo di essere punta durante il tragitto. L'aracnide argomenta per\u00f2 in modo convincente sull'infondatezza di tale timore: se la pungesse, infatti, anche lui cadrebbe nel fiume e, non sapendo nuotare, morirebbe insieme a lei. La rana, allora, accetta e permette allo scorpione di salirle sulla schiena, ma, a met\u00e0 strada, lui la punge condannando entrambi alla morte. Quando la rana chiede allo scorpione il perch\u00e9 del suo gesto folle, questi risponde: \"\u00c8 la mia natura!\".\nOrigine.\nL'origine e l'autore non sono noti. La storia \u00e8 spesso attribuita a Esopo, tuttavia nelle sue favole appaiono solo delle variazioni. Uno studio pubblicato nel 2011 indica una connessione tra la genesi della fiaba e la tradizione del Panchatantra, una raccolta di favole di animali risalenti all'India del III secolo a.C."}
{"id": "4172157", "revid": "767487", "url": "https://it.wikipedia.org/wiki?curid=4172157", "title": "Daisuke Tomita", "text": "Carriera.\nHa iniziato la carriera agonistica nel Mito HollyHock, sodalizio in cui milita quattro stagioni prima di venire ingaggiato nel 2004 dall'Omiya Ardija, squadra in cui giocher\u00e0 sino al 2009.\nNella stagione 2010 milita nel Vissel Kobe, squadra che lascer\u00e0 l'anno seguente per giocare nel Ventforet Kofu."}
{"id": "4172160", "revid": "288300", "url": "https://it.wikipedia.org/wiki?curid=4172160", "title": "Nazionale di pallacanestro femminile dell'Italia under 20", "text": ""}
{"id": "4172162", "revid": "288300", "url": "https://it.wikipedia.org/wiki?curid=4172162", "title": "Nazionale di pallacanestro dell'Italia under 16", "text": ""}
{"id": "4172164", "revid": "288300", "url": "https://it.wikipedia.org/wiki?curid=4172164", "title": "Nazionale di calcio a 5 dell'Italia Under-21", "text": ""}
{"id": "4172169", "revid": "288300", "url": "https://it.wikipedia.org/wiki?curid=4172169", "title": "Nazionale di calcio a 5 del Per\u00f9 Under-20", "text": ""}
{"id": "4172172", "revid": "288300", "url": "https://it.wikipedia.org/wiki?curid=4172172", "title": "Nazionale di calcio a 5 del Venezuela Under-20", "text": ""}
{"id": "4172173", "revid": "288300", "url": "https://it.wikipedia.org/wiki?curid=4172173", "title": "Nazionale di calcio a 5 del Paraguay Under-20", "text": ""}
{"id": "4172175", "revid": "288300", "url": "https://it.wikipedia.org/wiki?curid=4172175", "title": "Nazionale di calcio a 5 della Colombia Under-20", "text": ""}
{"id": "4172177", "revid": "288300", "url": "https://it.wikipedia.org/wiki?curid=4172177", "title": "Nazionale di calcio a 5 del Cile Under-20", "text": ""}
{"id": "4172178", "revid": "288300", "url": "https://it.wikipedia.org/wiki?curid=4172178", "title": "Nazionale di calcio a 5 del Brasile Under-20", "text": ""}
{"id": "4172179", "revid": "288300", "url": "https://it.wikipedia.org/wiki?curid=4172179", "title": "Nazionale di calcio a 5 della Bolivia Under-20", "text": ""}
{"id": "4172181", "revid": "288300", "url": "https://it.wikipedia.org/wiki?curid=4172181", "title": "Nazionale di calcio a 5 dell'Argentina Under-20", "text": ""}
{"id": "4172185", "revid": "228587", "url": "https://it.wikipedia.org/wiki?curid=4172185", "title": "J. Harold Murray", "text": "Per oltre un decennio, dai ruggenti anni venti agli anni della Depressione, ha contribuito allo sviluppo del teatro musicale collegando il vaudeville, l'operetta e il musical.\nBiografia.\nNato Harry Rulten il 17 febbraio 1891 nel Maine, \"Hal\" Murray serv\u00ec nella Marina Mercantile durante la prima guerra mondiale. Dopo la guerra e un breve apprendistato nel vaudeville, fece il suo debutto teatrale sulle scene musicali con il nome di J. Harold Murray in \"Always You\" e in \"Sometime\", due produzioni del 1920.\nA trent'anni, debutt\u00f2 a Broadway in \"The Passing Show of 1921\". Per dieci anni, fu protagonista di dieci musical e co-protagonista in alcuni spettacoli con Eddie Cantor, Fred Allen e Joe E. Brown. Nel febbraio 1927, fu la star maschile di \"Rio Rita\", una produzione di Florenz Ziegfeld che ebbe un grandissimo successo.\nLavor\u00f2 poi a Hollywood, dove gir\u00f2 alcuni film. Ritornato a New York, fu la star di alcuni lavori di Irving Berlin e di Oscar Hammerstein II. Si ritir\u00f2 dalle scene di Broadway nel 1935, ma non lasci\u00f2 il mondo dello spettacolo. Cant\u00f2 in un programma radiofonico per tre anni, recit\u00f2 a teatro e al cinema.\nNella primavera del 1940 rest\u00f2 colpito da nefrite. Ammalato, mor\u00ec l'11 dicembre all'et\u00e0 di 49 anni."}
{"id": "4172188", "revid": "288300", "url": "https://it.wikipedia.org/wiki?curid=4172188", "title": "Nazionale di calcio a 5 dell'Ucraina Under-21", "text": ""}
{"id": "4172189", "revid": "288300", "url": "https://it.wikipedia.org/wiki?curid=4172189", "title": "Nazionale di calcio a 5 della Spagna Under-21", "text": ""}
{"id": "4172191", "revid": "212348", "url": "https://it.wikipedia.org/wiki?curid=4172191", "title": "Rick Hill", "text": "Biografia.\nNato nel Minnesota Hill si trasfer\u00ec nel Montana e dopo gli studi entr\u00f2 in politica con il Partito Repubblicano.\nDopo alcuni piccoli incarichi nel 1996 Hill si candid\u00f2 alla Camera dei Rappresentanti e venne eletto. Gli elettori lo confermarono per un secondo mandato nel 1998, ma nel 2000 Hill si ritir\u00f2 per problemi di salute e venne succeduto da Denny Rehberg.\nDopo una lunga pausa dalla scena politica, nel 2012 Hill si candid\u00f2 alla carica di governatore del Montana e riusc\u00ec ad ottenere la nomination repubblicana, ma venne sconfitto dal democratico Steve Bullock.\nSul fronte privato, dopo il divorzio dalla prima moglie Mary gli vennero affidati i tre figli. Hill si rispos\u00f2 poi in seconde nozze nel 1983."}
{"id": "4172193", "revid": "288300", "url": "https://it.wikipedia.org/wiki?curid=4172193", "title": "Nazionale di calcio a 5 della Slovenia Under-21", "text": ""}
{"id": "4172195", "revid": "15756", "url": "https://it.wikipedia.org/wiki?curid=4172195", "title": "Allenamento a circuito", "text": "L\u2019allenamento a circuito (in inglese: \"circuit training - CT\", detto anche \"circuit weight training - CWT\" o \"circuit resistance training - CRT\"), \u00e8 un tipo di allenamento con sovraccarichi (\"resistance training\") eseguito \"a circuito\", ovvero svolgendo serie di esercizi multipli usando ripetizioni medio-alte, basse intensit\u00e0, senza pause, o con pause molto brevi tra gli esercizi.\nI vantaggi dell'allenamento a circuito sono principalmente legati ad uno stimolo sul miglioramento della forza, dell'ipertrofia, della resistenza muscolare, e della capacit\u00e0 aerobica in un'unica sessione di allenamento, riuscendo a generare i benefici tipici dell'allenamento anaerobico e aerobico, seppure in maniera generalmente inferiore se comparato ai rispettivi metodi tradizionali.\nCaratteristiche.\nL'allenamento a circuito (\"Circuit training\", CT) \u00e8 una variante del \"resistance training\" tradizionale sviluppato da R.E. Morgan e G.T. Anderson nel 1953 presso la University of Leeds, in Inghilterra. Il termine \"circuito\" si riferisce al fatto che le serie di esercizi all'interno dell'allenamento vengono eseguiti consecutivamente senza pause, o con pause molto brevi. Nel formato originale, il circuito comprendeva 8-12 stazioni. Questo numero pu\u00f2 variare a seconda dell'impostazione del programma. L'esecutore si sposta da una stazione all'altra con piccoli intervalli di riposo (da 15 a 30 secondi) oppure senza pausa, eseguendo serie della durata di 15 a 45 secondi e tra 8 e 20 ripetizioni per ogni stazione, applicando un'intensit\u00e0 collocata in un range tra il 40% e il 60% 1RM che, in termini di ripetizioni massime (RM), equivalgono indicativamente a carichi che permettono 14 o pi\u00f9 ripetizioni. Come per il \"resistance training\" tradizionale, il programma pu\u00f2 essere eseguito con attrezzi, macchine isotoniche, cavi, elastici, esercizi calistenici o qualsiasi combinazione tra essi. Tipicamente, il numero dei circuiti previsti in un \"Circuit training\" varia da 1 a 3. In genere l'allenamento a circuito \u00e8 pensato per coinvolgere in un'unica seduta tutto il corpo (modalit\u00e0 \"Total body\"). Il battito cardiaco durante la durata totale dell'allenamento a circuito \u00e8 mediamente maggiore rispetto al classico \"resistance training\" a causa degli intervalli molto ridotti. Poich\u00e9 il CT richiede un maggiore impegno cardiovascolare, spesso viene usato per migliorare questo aspetto. Gli allenamenti sono pi\u00f9 rapidi, impegnano meno tempo e producono maggiori benefici aerobici.\nL'allenamento a circuito \u00e8 indicato per le persone che necessitano di un programma strutturato che impegna poco tempo. Questo allenamento \u00e8 comunemente preimpostato, quindi l'esecutore passa da un esercizio all'altro in rapida sequenza, ad esempio 30 esercizi con 15 secondi di recupero. Con questo formato, un circuito composto da 12 esercizi pu\u00f2 essere completato in 10 minuti. Questo pu\u00f2 essere ripetuto per 2 o 3 volte, in questo caso permettendo che 2-3 serie per ogni esercizio possano essere completate in 20-30 minuti, tempistiche che rendono il tempo totale del circuito efficace. Il CT \u00e8 spesso impostato in modo da alternare esercizi per la parte superiore e inferiore, o alternando gruppi muscolari, permettendo cos\u00ec ad un gruppo muscolare di recuperare, mentre un altro gruppo \u00e8 sotto sforzo. Inoltre, esercizi poliarticolari (che coinvolgono pi\u00f9 articolazioni), e polimuscolari (che coinvolgono pi\u00f9 muscoli) possono essere meglio adatti ad essere introdotti nel programma, in quanto richiedono un maggiore dispendio energetico e producono una maggiore forza e resistenza muscolare generale, se paragonati agli esercizi monoarticolari e monomuscolari.\nUno degli inconvenienti dell'AC \u00e8 l'assenza, o quasi, di periodi di riposo, il che impone una significativa riduzione dei carichi sollevati. In quanto tale, l'AC \u00e8 adatto per il fitness generale, ma \u00e8 un sistema che porta ad inferiori sviluppi della forza.\nAllenamento a circuito e sistemi energetici.\nDurante il \"resistance training\" tradizionale a media intensit\u00e0, avviene un'attivazione prevalente del sistema anaerobico lattacido. Tale meccanismo prevede la combustione quasi esclusiva del glicogeno muscolare senza l'impiego di ossigeno (O), e la conseguente produzione di alte concentrazioni di acido lattico, una sostanza di scarto del metabolismo anaerobico glicolitico, mediante la glicolisi anaerobica. Il sistema anaerobico lattacido comincia a sovrapporsi rilevantemente sul sistema alattacido dopo circa 10-15 secondi dall'inizio dell'attivit\u00e0 muscolare intensa. Esso \u00e8 strettamente collegato ad una tempistica di esecuzione della serie (Time Under Tension, TUT) che, dopo la sua attivazione, copre maggiormente la richiesta energetica tra i 16 e i 30 secondi di attivit\u00e0 massimale, per poi venire gradualmente sostituito dal sistema aerobico, in un periodo di tempo comunque abbastanza lungo.\nIl sistema aerobico inizia a sovrapporsi al sistema anaerobico lattacido dopo circa 60 secondi di attivit\u00e0 muscolare intensa protratta. La cooperazione tra i due sistemi - lattacido e aerobico - oltre tale soglia comunque permane per diversi minuti, e rilevanza nella produzione energetica del sistema anaerobico lattacido con impiego di glicogeno muscolare pu\u00f2 perdurare fino anche a 3-5 minuti. Per quanto riguarda il \"resistance training\" con i pesi, lunghi tempi sotto tensione (TUT) e alte ripetizioni, che raggiungono e superano il minuto di esecuzione, possono essere considerati come prestazioni a bassa intensit\u00e0, e sfruttano il sistema anaerobico lattacido e il sistema aerobico ossidativo. Entro i primi 16-30 secondi della serie c'\u00e8 una preponderanza del sistema lattacido, che poi viene gradualmente sostituita dal sistema aerobico, il quale prevale dopo circa 60 secondi. L'intensit\u00e0 relativa a cui si fa riferimento spazia all'incirca all'interno di un range tra il 40 e il 60% di 1 RM, corrispondenti indicativamente ad un numero di ripetizioni massime (RM) da 20 pi\u00f9. Da quanto riscontrato da alcuni studi, questo metodo con sovraccarichi a bassa intensit\u00e0 e lunghi tempi sotto tensione produce uno stimolo ipertrofico, seppure inferiore rispetto ad intensit\u00e0 alte e intermedie (70-90% 1 RM), ma non permette un significativo miglioramento della prestazione massimale, sviluppando per\u00f2 maggiori capacit\u00e0 di resistenza alla fatica per lunghi periodi. Durante l'esercizio con sovraccarichi a bassa intensit\u00e0, come avviene con intensit\u00e0 alte e intermedie, avviene inoltre una conversione delle fibre 2b in 2a, ma in aggiunta ha luogo un aumento della densit\u00e0 di mitocondri.\nIl metodo \"allenamento a circuito\" pu\u00f2 essere considerato un tipico \"resistance training\" a bassa intensit\u00e0 per sviluppare la resistenza muscolare, infatti i carichi previsti corrispondono a circa il 40-60% 1RM. A differenza del normale \"resistance training\" a media intensit\u00e0, che prevede tempi di recupero tra i 60 e i 90 secondi, nel \"Circuit training\" gli intervalli sono assenti, o arrivano al massimo a 30 secondi. Ci\u00f2 fa in modo che il sistema energetico aerobico abbia un ruolo pi\u00f9 importante, in quanto lo sforzo continuato e protratto da 60 secondi per oltre 3-5 minuti permette l'intervento crescente del metabolismo ossidativo. Nonostante per definizione l\"'Aerobic Circuit Training\" (ACT) faccia riferimento al CT intervallato da macchine aerobiche, anche il CT tradizionale pu\u00f2 essere considerato un metodo con una componente aerobica importante, sebbene faccia affidamento anche al metabolismo anaerobico glicolitico.\nVantaggi e riscontri scientifici.\nLa ricerca scientifica ha ampiamente approfondito gli effetti fisiologici e i benefici indotti dal \"Circuit Training\". Questo tipo di allenamento \u00e8 generalmente ritenuto utile per quegli individui che intendono incrementare particolarmente la capacit\u00e0 aerobica e la durata e resistenza muscolare. Questo \u00e8 indicato anche per le persone non allenate, che presentano un eccessivo accumulo di grasso, che devono perdere peso, o soggetti cardiopatici (ipertensione, malattie cardiovascolari). Gli studi hanno mostrato anche un incremento della forza, soprattutto per i soggetti non allenati. \u00c8 stato dimostrato che questo metodo aumenta la forza muscolare dal 7% al 32%, mentre diminuisce la percentuale di grasso dal 0,8% al 2,9%. Gli stessi ricercatori hanno anche mostrato un aumento della massa magra alipidica o FFM (da 1 a 3,2\u00a0kg) senza una conseguente alterazione del peso corporeo. La spesa energetica stimata \u00e8 di circa 5-6 kcal al minuto per le donne, e 8-9 kcal al minuto per gli uomini.\nTradizionalmente si ritiene che gli individui con malattie cardiovascolari e ipertensione debbano astenersi dall'eseguire il \"resistance training\". Tuttavia, l'allenamento a circuito eseguito ad un'intensit\u00e0 moderata (40% 1RM) in pazienti cardiopatici ha dimostrato un aumento significativo della forza (dal 13% al 40%), senza l'insorgere di complicanze cardiache o ortopediche. Inoltre, l'allenamento a circuito non sembra elevare la pressione sanguigna a riposo o la frequenza cardiaca, e pu\u00f2 vantaggiosamente abbassare la pressione arteriosa diastolica a riposo nei soggetti tendenti all'ipertensione. Le poche informazione disponibili sui benefici psicologici dati dal \"Circuit training\" indicano cambiamenti positivi sul umore, ansia, depressione e ostilit\u00e0.\nAC e metodi tradizionali.\nNonostante venga riconosciuto che l'allenamento a circuito permetta di ottenere svariati benefici tipici dell'allenamento aerobico e anaerobico in un'unica seduta, la realt\u00e0 scientifica segnala anche che esso produce dei miglioramenti inferiori se confrontato ai metodi tradizionali. Alcuni ricercatori hanno tuttavia constatato che l'allenamento a circuito porta a miglioramenti sullo sviluppo della forza e potenza significativamente maggiori rispetto a quando il \"resistance training\" e l'esercizio aerobico di endurance venivano combinati in un'unica sessione consecutivamente.\nAnaerobico/pesi.\nPer quanto riguarda l'allenamento anaerobico in \"resistance training\", i ricercatori rilevarono un inferiore miglioramento dell'ipertrofia e della forza rispetto ad altri metodi di allenamento coi pesi. Harber et al., testando il CT riscontrarono minori adattamenti delle fibre muscolari con altri metodi di \"resistance training\", in gran parte a causa dei bassi carichi (40-60% 1RM) applicati con questo metodo. Ci\u00f2 era abbastanza prevedibile, dal momento che le fibre di tipo IIb (bianche) rispondono a carichi relativi all'80-85% di 1 RM, vale a dire tra le 4 e le 6 ripetizioni massime (a cedimento muscolare), mentre le fibre di tipo I (rosse) e IIa (intermedie) rispondono anche ad intensit\u00e0 relative inferiori all'80%. La fibra di tipo IIb \u00e8 anche quella che sviluppa maggiore forza e ipertrofia, ma non viene significativamente coinvolta all'interno del \"Circuit training\" proprio per i carichi ridotti, quindi basse intensit\u00e0, e tempi di recupero molto brevi. Il CT impone una prestazione di durata muscolare, una caratteristica tipica delle fibre di tipo I. Paragonando gli adattamenti a lungo termine tra un allenamento a circuito e il \"resistance training\" tradizionale, \u00e8 stato rilevato che il CT produce una minore risposta degli ormoni anabolici testosterone, IGF-1, e un minore decremento dei livelli di cortisolo dopo 24 settimane di allenamento.\nHill-Haas et al. (2007) testarono gli effetti di una variazione dei tempi di recupero su un protocollo di un \"resistance training\" ad alte ripetizioni. 18 soggetti di sesso femminile vennero suddivisi in due gruppi. Il primo eseguiva un \"resistance training\" con 20 secondi di pausa tra le serie, mentre il secondo prevedeva pause di 80 secondi. I due gruppi eseguirono lo stesso allenamento in termini di volume e carico, con l'unica differenza riscontrata nei tempi di recupero. Ogni gruppo si \u00e8 allenato per 3 giorni settimanali per 5 settimane, eseguendo un allenamento da 15-20 ripetizioni massime (RM) e 2-5 serie. Nonostante nello studio non fosse stato specificato, il primo gruppo di fatto eseguiva un allenamento a circuito, poich\u00e9 un protocollo impostato con alte ripetizioni (15-20) - relative di conseguenza ad intensit\u00e0 basse - e tempi di recupero fino a 30 secondi (in questo caso 20) rientra per definizione nei canoni di questo metodo di allenamento. Il gruppo con pause lunghe invece eseguiva in definitiva un normale \"resistance training\" a bassa intensit\u00e0. Per verificare le differenze tra i due gruppi, i soggetti vennero sottoposti a due test, ovvero la capacit\u00e0 di sprint ripetuti su cicloergometro (6 secondi di sprint massimale x 5 volte), e un test di forza di 3 RM su leg press, aggiungendo la misurazione antropometrica. Questi test e misurazioni vennero determinati sia prima che dopo il programma. Il gruppo con tempi di recupero brevi (\"allenamento a circuito\") mostr\u00f2 un maggiore miglioramento nell'esecuzione degli sprint ripetuti rispetto al gruppo con recuperi lunghi (12,5 contro 5,4%). Tuttavia, il gruppo con pause pi\u00f9 lunghe mostr\u00f2 un maggiore miglioramento della forza (45,9 contro 19,6%). Non vennero riscontrate delle variazioni antropometriche per entrambi i gruppi di studio.\nQuesti risultati suggerirono che quando il volume e il carico di lavoro sono uguali, nonostante un inferiore aumento della forza, 5 settimane di allenamento con brevi tempi di recupero risultano in un maggior miglioramento dell'abilit\u00e0 nell'esecuzione degli sprint ripetuti rispetto a quando lo stesso allenamento prevede tempi di recupero pi\u00f9 lunghi.\nAerobico/cardiofitness.\nNell'ambito della prestazione aerobica, alcuni studi hanno riconosciuto un incremento della capacit\u00e0 aerobica tra il 5 e l'11%, se comparato ad altri metodi aerobici che producono un miglioramento tra il 15 e il 20% nello stesso periodo. In termini di funzione cardiovascolare, studi hanno dimostrato che il \"Circuit Training\" porta ad un miglioramento solo lieve della capacit\u00e0 aerobica (dal 5% al 9,5%) rispetto ad altre modalit\u00e0 aerobiche (5% al 25%). Gli stessi ricercatori sostennero la tesi che il leggero aumento della capacit\u00e0 aerobica \u00e8 dovuto principalmente all'aumento della massa magra dovuto al circuito, e non ai cambiamenti dei principali fattori che influenzano la stessa: la gittata cardiaca o la differenza artero-venosa di ossigeno (scambio di ossigeno e anidride carbonica a livello cellulare).\nEPOC.\nPer quanto riguarda l'EPOC, cio\u00e8 il consumo di ossigeno in eccesso post-allenamento, un concetto noto in passato come \"debito di ossigeno\", legato alla spesa energetica nel periodo successivo all'attivit\u00e0 fisica, la ricerca sull'argomento \u00e8 controversa. Elliot et al. (1988) hanno studiato la differenza tra l'EPOC aerobico su cicloergometro (40 minuti a 80% max frequenza cardiaca), il \"Circuit Training\" (4, 8 set di esercizi, 15 ripetizioni al 50% 1RM) e il \"resistance training\" ad alta intensit\u00e0 (3 serie, 8 esercizi, 3-8 ripetizioni all'80-90% 1RM). Il \"resistance training\" ad alta intensit\u00e0 ha prodotto l'EPOC maggiore (10,6 litri, 53 calorie) rispetto al circuit training (10,2 litri, 51 calorie) e il ciclismo (6,7 litri, 33,5 calorie). In uno studio condotto da Murphy e Swartzkopf (1992), il \"resistance training\" standard (3 serie, 6 esercizi, ripetizioni ad esaurimento a 80% 1RM, 120 secondi di riposo) \u00e8 stato confrontato con un \"circuit training\" (3 serie di circuiti, 6 esercizi, 10-12 ripetizioni al 50% 1RM, 30 secondi di riposo). Il volume di lavoro totale di entrambi i programmi \u00e8 stato simile, tuttavia, il \"resistance training\" a circuito ha suscitato una risposta pi\u00f9 ampia del EPOC rispetto al programma \"resistance training\" standard (5 litri, 25 calorie contro il 2,7 litri, 13,5 calorie).\nConclusioni.\nDopo aver consultato i principali esiti delle ricerche scientifiche sull'allenamento a circuito, emerge che:\nVarianti dell'allenamento a circuito.\n\"Peripheral Heart Action\" (PHA).\nIl metodo \"Peripheral Heart Action\" (PHA) \u00e8 uno stile di \"Circuit Training\" sviluppato negli anni cinquanta dal Dott. Arthur H. Steinhaus, solo pochi anni dopo la nascita del CT tradizionale. Invece di stimolare i gruppi muscolari con diverse serie ed esercizi consecutivi o vicini tra loro, i diversi esercizi eseguiti consecutivamente stimolano distretti corporei il pi\u00f9 possibile distanti (ad esempio cosce/deltoidi o polpacci/pettorali), in generale alternando l'attivit\u00e0 della parte superiore con quella inferiore del corpo o viceversa. Come in genere previsto dal CT tradizionale, tale allenamento va a reclutare tutti i gruppi muscolari del corpo in un'unica seduta (allenamento \"Total Body\"). Questo stile combina i principi circolatori del fitness con lo sviluppo muscolare del \"resistance training\". Il suo obiettivo \u00e8 quello di favorire il flusso sanguigno tramite tutto il corpo durante l'intera durata della sessione di allenamento.\n\"Super Circuit Training\" (SCT).\nDiversamente dal \"Circuit Training\" con i pesi tradizionale, il metodo \"Super Circuit Training\" (chiamato anche \"Aerobic Circuit Training\" o \"Cardio Fit Training\") combina gli esercizi tipici del \"resistance training\" con il tradizionale allenamento cardiovascolare, con il fine di produrre sia miglioramenti sotto il profilo della forza e massa muscolare, che sulla capacit\u00e0 cardiovascolare, enfatizzando quest'ultimo aspetto se comparato al normale CT. In questo tipo di protocollo, gli esercizi con sovraccarichi sono alternati stazioni aerobiche la cui durata varia da 30-60 secondi a 5 o pi\u00f9 minuti, a moderata intensit\u00e0, e con periodi di recupero molto brevi o nulli. Gli esercizi con sovraccarichi possono essere svolti usando pesi liberi, macchine isotoniche, e calistenia (esercizi a corpo libero). Esempi di esercizi aerobici a moderata intensit\u00e0 sono i vari macchinari cardio come treadmill, stepper, elliptical trainer, bike ecc.\n\"Cardio-Peripheral Heart Action\" (Cardio-PHA).\nIl metodo PHA \u00e8 stato successivamente rielaborato introducendo delle caratteristiche proprie del \"Super Circuit Training\", quindi intervallando la fase con i pesi a circuito con brevi fasi di recupero attivo sulle macchine aerobiche. Questa variante \u00e8 stata da alcuni nominata come \"Cardio\"-PHA. Le differenze tra SCT e Cardio-PHA sono le medesime presenti tra CT e PHA tradizionale. L'essenziale differenza dal normale \"Super Circuit Training\", \u00e8 che il \"Cardio\"-PHA colpisce zone corporee molto distanti consecutivamente, invece di stimolare gruppi muscolari vicini, o lo stesso gruppo muscolare con diversi esercizi consecutivi.\n\"Spot reduction\" (SR).\nIl metodo \"Spot reduction\" (SR) \u00e8 una variante del SCT. La differenza essenziale \u00e8 che il metodo \"SR\" si concentra su quegli esercizi che coinvolgono determinati distretti corporei in cui si intende ridurre il grasso localizzato (cosce, glutei, addome, braccia), mentre nel SCT gli esercizi previsti sono analoghi a quelli di un normale \"resistance training\" e coinvolgono pi\u00f9 aree corporee, in cui non c'\u00e8 la necessit\u00e0 di ridurre il grasso localizzato. L'SCT \u00e8 leggermente pi\u00f9 orientato sull'attivit\u00e0 con i pesi/isotonica, infatti l'intensit\u00e0 (% 1RM) di lavoro sui sovraccarichi \u00e8 mediamente superiore, quindi le ripetizioni mediamente inferiori, mentre la durata delle stazioni aerobiche \u00e8 mediamente inferiore. Si potrebbe comunque concludere che l'SR si presenta come una variante del \"Super Circuit Training\" specializzata nel dimagrimento localizzato.\nEsempi di allenamento CT.\nCircuit training 1 (Total body):\nIl tutto ripetuto per 2 volte senza pause.\nCircuit training 2 (Total body):\nIl tutto ripetuto per 3 volte senza pause.\nCircuit training (Upper body):\nIl tutto ripetuto per 3 volte senza pause.\nCircuit training (Lower body):\nIl tutto ripetuto per 3 volte senza pause."}
{"id": "4172196", "revid": "288300", "url": "https://it.wikipedia.org/wiki?curid=4172196", "title": "Nazionale di calcio a 5 della Russia Under-21", "text": ""}
{"id": "4172199", "revid": "339392", "url": "https://it.wikipedia.org/wiki?curid=4172199", "title": "Nazionale di calcio a 5 dell'Olanda Under-21", "text": ""}
{"id": "4172201", "revid": "288300", "url": "https://it.wikipedia.org/wiki?curid=4172201", "title": "Nazionale di calcio a 5 del Kazakistan Under-21", "text": ""}
{"id": "4172207", "revid": "288300", "url": "https://it.wikipedia.org/wiki?curid=4172207", "title": "Nazionale di calcio a 5 della Croazia Under-21", "text": ""}
{"id": "4172212", "revid": "767487", "url": "https://it.wikipedia.org/wiki?curid=4172212", "title": "Under Fire (film 1957)", "text": "Under Fire \u00e8 un film statunitense del 1957 diretto da James B. Clark.\n\u00c8 un film di guerra con protagonisti Rex Reason, Harry Morgan e Steve Brodie.\nProduzione.\nIl film, diretto da James B. Clark su una sceneggiatura di James Landis, fu prodotto da Plato A. Skouras per la Regal Films.\nDistribuzione.\nIl film fu distribuito negli Stati Uniti dal 23 settembre al cinema dalla Twentieth Century Fox.\nAlcune delle uscite internazionali sono state:\nPromozione.\nLa tagline \u00e8: \"It takes more than GUTS... to fight an enemy you can't see!\"."}
{"id": "4172214", "revid": "295403", "url": "https://it.wikipedia.org/wiki?curid=4172214", "title": "Robert Sands", "text": "Carriera professionistica.\nCincinnati Bengals.\nSands fu scelto nel corso del quinto giro del Draft 2011 dai Cincinnati Bengals. Nella sua stagione da rookie disput\u00f2 una sola partita, il 4 novembre 2011 contro i Pittsburgh Steelers. Il 24 agosto 2012 fu inserito in lista infortunati a causa di un infortunio al petto. Fu svincolato il 12 giugno 2013.\nVittorie e premi.\nNessuno"}
{"id": "4172215", "revid": "288300", "url": "https://it.wikipedia.org/wiki?curid=4172215", "title": "Nazionale di hockey su ghiaccio maschile della Svezia Under-20", "text": ""}
{"id": "4172216", "revid": "288300", "url": "https://it.wikipedia.org/wiki?curid=4172216", "title": "Nazionale di hockey su ghiaccio maschile della Svizzera Under-20", "text": ""}
{"id": "4172217", "revid": "288300", "url": "https://it.wikipedia.org/wiki?curid=4172217", "title": "Nazionale di hockey su ghiaccio maschile della Svizzera Under-18", "text": ""}
{"id": "4172218", "revid": "767487", "url": "https://it.wikipedia.org/wiki?curid=4172218", "title": "Festa di fine estate", "text": "Festa di fine estate (\"Frode og alle de andre r\u00f8dder\") \u00e8 un film danese del 2008 diretto da Bubber, nome d'arte di Niels Christian Meyer.\nTrama.\nPer Frode \u00e8 il primo giorno di scuola, ma non vede l'ora che arrivi il fine settimana in quanto nel cortile del suo condominio verr\u00e0 organizzata una grande festa con tutto il vicinato per celebrare la fine dell'estate. Oltretutto, gira voce che qualcuno abbia affittato un elefante. Nel suo stesso palazzo vive anche un signore, Storm, che odia sia i bambini che le feste.\nUn giorno i condomini ricevono nuove disposizioni da parte dell'amministratore che impone nuove tasse, a cominciare dall'uso del cortile per un valore di 5 000 corone e la stessa cifra per l'uso del seminterrato, dove vivono tre bulli che si spacciano per riparatori di biciclette e molestano gli altri bambini. A causa di questa tassa, la festa rischia di saltare e i tre bulli lo sfratto.\nStorm viene derubato di alcuni oggetti personali, tra cui un orologio di valore e una pipa, e mette al bando un annuncio che chiunque avesse catturato il ladro, avrebbe ricevuto una ricompensa di 5 000 corone. I due gruppi, uno composto da Frode e i suoi amici L\u00e6ris e Stinne, l'altro dai tre bulli, si attivano per cercare di acciuffare il ladro. Frode si fa aiutare da un ragazzo che ama fare e proporre loro degli scherzi quando si trovano di cattivo umore; i tre cercano di indagare sulla soffitta chiusa con un lucchetto e la cui chiave \u00e8 in possesso del custode che, per\u00f2 non vuole cedergliela e perci\u00f2 devono ricorrere ad uno stratagemma: distrarre il custode attraverso un sovraccarico elettrico dell'impianto che si trova al di fuori dell'ufficio del custode. I tre bulli successivamente installano un sistema di allarme nella casa di Storm e questo li mette in buona luce di fronte a Storm, ma l'allarme \u00e8 fastidioso per le vicine di casa (suona ad ogni apertura della porta) che, esasperate, lo distruggono con un martello.\nFrode, Stinne e L\u00e6ris piazzano un tappeto con il caramello all'ingresso della casa e, sul punto di catturare il ladro, vengono sorpresi dai tre bulli che li rinchiudono in uno stanzino, catturando il ladro per primi e ottenendo la ricompensa. Il ladro in realt\u00e0 \u00e8 il maestro di Frode che convince Storm ad essere pi\u00f9 gentile e pi\u00f9 divertente con s\u00e9 stesso e gli altri. Frode cerca allora di rubare la busta dei soldi, ma poi vengono scoperti dai bulli e cos\u00ec devono scappare sui tetti, da dove la busta cade e viene ritrovata da Storm: quest'ultimo alla fine decide di cedere le 5 000 corone a Frode e i suoi amici, cos\u00ec affittano il cortile e organizzano la tanta attesa festa in cui cavalcano l'elefante."}
{"id": "4172219", "revid": "288300", "url": "https://it.wikipedia.org/wiki?curid=4172219", "title": "Nazionale di hockey su ghiaccio maschile della Repubblica Ceca Under-20", "text": ""}
{"id": "4172222", "revid": "298229", "url": "https://it.wikipedia.org/wiki?curid=4172222", "title": "Lucas Prado", "text": "Biografia.\nNel 2003 ha perso il 90 per cento della vista a causa di un distacco di retina (perder\u00e0 anche il residuo rimasto nel 2006). Tenta di inserirsi nel calcio a 5 per ciechi e nel goalball, ma si esprime assai pi\u00f9 positivamente nella velocit\u00e0. Ci\u00f2 lo porta ai primi risultati nel 2006, ad Assen, campionati mondiali paralimpici.\n\u00c8 stato vincitore di tre medaglie d'oro ai Giochi paralimpici di Pechino 2008 ed \u00e8 il detentore del record mondiale dei 100 metri piani T11 con il tempo di 11\"19 e dei 200 metri piani T11 con 22\"48. Ha preso parte ai Giochi paralimpici di Londra 2012 in quattro differenti specialit\u00e0: 100 m piani T11, 200 m piani T11, 400 m piani T11 e staffetta 4\u00d7100 m T11/T13, portando a casa due medaglie d'argento nei 100\u00a0m e nei 400\u00a0m insieme, rispettivamente, alle guide Justino Barbosa dos Santos e Laercio Alves Martins.\nAi Mondiali paralimpici, dopo la medaglia d'argento vinta ad Assen, ha conquistato tre medaglie d'oro nel 2011 a Christchurch, due nel 2013 a Lione in Francia e una nel 2019 a Dubai. In questa circostanza la sua guida \u00e8 stato Anderson Machado dos Santos. Ai Giochi parapanamericani, in quattro edizioni, ha conquistato 8 medaglie: tre d'oro nel 2007 a Rio de Janeiro, due d'oro nel 2011 a Guadalajara in Messico, un argento individuale e un oro in staffetta nel 2015 a Toronto, un oro nel 2019 a Lima, in Per\u00f9."}
{"id": "4172228", "revid": "104458", "url": "https://it.wikipedia.org/wiki?curid=4172228", "title": "Valegion", "text": ""}
{"id": "4172236", "revid": "92723", "url": "https://it.wikipedia.org/wiki?curid=4172236", "title": "Sant'Anfilochio", "text": ""}
{"id": "4172238", "revid": "729019", "url": "https://it.wikipedia.org/wiki?curid=4172238", "title": "Ryan Whalen", "text": "Carriera professionistica.\nCincinnati Bengals.\nWhalen fu scelto nel corso del giro del Draft 2011 dai Cincinnati Bengals. Nella sua stagione da rookie disput\u00f2 4 partite, nessuna delle quali come titolare, ricevendo un totale di 27 yard. Nell'annata successiva scese in campo 9 volte ricevendo 7 passaggi per 53 yard.\nVittorie e premi.\nNessuno"}
{"id": "4172239", "revid": "1543377", "url": "https://it.wikipedia.org/wiki?curid=4172239", "title": "Ta\u00e7a de Portugal 2012-2013", "text": "La Ta\u00e7a de Portugal 2012-2013 \u00e8 stata la 73\u00aa edizione del torneo. \u00c8 iniziata il 25 agosto 2012 ed \u00e8 terminata il 26 maggio 2013. Il Vit\u00f3ria Guimar\u00e3es ha vinto il trofeo per la prima volta."}
{"id": "4172242", "revid": "217830", "url": "https://it.wikipedia.org/wiki?curid=4172242", "title": "Gran Premio motociclistico di Indianapolis 2012", "text": "Il Gran Premio motociclistico di Indianapolis 2012 \u00e8 stato l'undicesimo Gran Premio della stagione 2012. Le gare si sono disputate il 19 agosto 2012 all'Indianapolis Motor Speedway. Nelle tre classi i vincitori sono stati rispettivamente Daniel Pedrosa in MotoGP, Marc M\u00e1rquez in Moto2 e Luis Salom in Moto3.\nMotoGP.\nH\u00e9ctor Barber\u00e1, al rientro dopo un infortunio ad una gamba patito in allenamento, durante la prima sessione di prove libere in una caduta subisce un infortunio ad alcune vertebre; a partire dalla seconda sessione di prove viene sostituito da Toni El\u00edas. In questo Gran Premio sono anche presenti due wild card a bordo di moto allestite secondo il regolamento CRT: Steve Rapp con la APR, gi\u00e0 presente a Laguna Seca, e Aaron Yates con una motocicletta preparata dal team GPTech insieme a BCL Motorsports, costruttore del telaio, con un motore di derivazione Suzuki GSX-R1000.\nMoto2.\nMike Di Meglio viene confermato dal team Cresto Guide MZ Racing dopo la separazione da Alexander Lundh, assente per infortunio nelle due gare precedenti; il posto lasciato vacante da Toni El\u00edas nel team Mapfre Aspar viene preso da Jordi Torres; il team Desguaces La Torre SAG ingaggia Marcel Schr\u00f6tter, nella prima parte di stagione pilota del Mahindra Racing in Moto3.\nNel Gran Premio di Francia Anthony West era risultato positivo a controlli antidoping, per tale motivo il 31 ottobre 2012 dopo il GP d'Australia \u00e8 stata presa la decisione di annullare il risultato ottenuto in Francia e di squalificarlo per un mese, cosa che non gli ha permesso di partecipare all'ultima tappa del campionato 2012, a valencia. In seguito, il 28 novembre 2013, vengono annullati tutti i suoi risultati ottenuti nei 17 mesi successivi al GP di Francia della stagione precedente, fra cui quello di questa gara.\nMoto3.\nAlberto Moncayo viene rimpiazzato dal team Mapfre Aspar con Jonas Folger, proveniente dal team IodaRacing Project, dove il tedesco viene sostituito da Armando Pontone; Moncayo a sua volta trova sistemazione nel team Andalucia JHK Laglisse al posto dell'infortunato Iv\u00e1n Moreno. Un'altra sostituzione riguarda il team Ambrogio Next Racing, dove \u00c1lex M\u00e1rquez, gi\u00e0 presente in tre Gran Premi come wild card, prende il posto di Simone Grotzkyj."}
{"id": "4172243", "revid": "599013", "url": "https://it.wikipedia.org/wiki?curid=4172243", "title": "Samantha Crawford", "text": "Ha vissuto parte dell'infanzia in Cina, paese di origine della madre.\nCarriera.\nInizia a giocare a tennis all'et\u00e0 di quattro anni e nel circuito juniores vince un totale di quattro titoli, due nel singolare e due nel doppio raggiungendo la trentasettesima posizione nel ranking.\nFa il suo esordio nel circuito WTA agli US Open 2011 dove entra nel tabellone del doppio femminile grazie ad una wild-card insieme a Madison Keys. L'esordio non \u00e8 dei migliori infatti vengono sconfitte nettamente dalle teste di serie numero sei, Mirza-Vesnina.\nAgli US Open 2012 ottiene una wild-card per le qualificazioni del singolare e qui supera le pi\u00f9 esperte Irina Chroma\u010d\u00ebva e El\u00e9ni Daniil\u00eddou guadagnandosi l'accesso al tabellone principale. Al primo turno le viene assegnata come avversaria la giovane promessa inglese Laura Robson che ha la meglio in due set.\nNella stessa edizione partecipa a tutti gli eventi possibili, prende parte al torneo di doppio, sempre grazie ad una wild-card, insieme a Alexandra Kiick venendo sconfitta al primo turno. Scende in campo nel doppio misto con Mitchell Krueger e anche in questo caso la wild-card assegnatale non le permette di superare il primo turno. Nei tornei Junior ottiene una wild-card per il singolare ragazze dove riesce a sorpresa a vincere il torneo, superando ben cinque teste di serie diverse e sconfiggendo in finale Anett Kontaveit per 7-5, 6-3. Nel doppio ragazze si ferma al secondo turno insieme ad Alexandra Kiick. In totale ha partecipato a cinque specialit\u00e0 diverse, tre riservati ai professionisti senza ottenere vittorie e due riservati alla categorie juniores.\nNel gennaio 2016 raggiunge le semifinali del torneo WTA Premier di Brisbane perdendo contro Viktoria Azarenka. Nel corso del torneo batte Priscilla Hon, Belinda Bencic e Andrea Petkovi\u0107."}
{"id": "4172244", "revid": "647919", "url": "https://it.wikipedia.org/wiki?curid=4172244", "title": "Chakham", "text": ""}
{"id": "4172252", "revid": "1318658", "url": "https://it.wikipedia.org/wiki?curid=4172252", "title": "Castello di Tiefurt", "text": "Il castello di Tiefurt \u00e8 un piccolo castello sul fiume Ilm, situato nel villaggio di Tiefurt a circa quattro chilometri dal centro della citt\u00e0 di Weimar. Il castello era residenza estiva della duchessa Anna Amalia. Insieme al parco di Tiefurt nel 1998 \u00e8 stato dichiarato dall'UNESCO Patrimonio dell'umanit\u00e0 come facente parte del gruppo di edifici denominati Weimar classica.\nStoria.\nL'edificio che comunemente viene chiamato castello di Tiefurt era originariamente la casa dell'amministratore di una \"Kammergut\" ducale e fu costruito alla fine del sedicesimo secolo. Nel 1765 fu ristrutturato e ampliato.\nDal 1776 al 1781 il castello fu la dimora di Federico Ferdinando Costantino di Sassonia-Weimar-Eisenach, fratello minore del duca Carlo Augusto e quindi figlio della duchessa Anna Amalia, che lo abit\u00f2 insieme al suo precettore Karl Ludwig von Knebel.\nNel 1781, partito Federico Ferdinando per il suo \"Grand Tour\", la duchessa Anna Amalia scelse il castello come sua dimora estiva e vi si trasfer\u00ec nel primo piano insieme a due servitori; nell'edificio pi\u00f9 piccolo fu alloggiata Luise von G\u00f6chhausen, dama di corte della stessa Anna Amalia.\nTiefurt fu in questi anni punto di incontro della cosiddetta \"Corte delle Muse di Weimar\". Dopo la morte della duchessa nel 1807 il castello cadde in abbandono.\nAnni dopo, sotto il ducato di Carlo Federico, nipote di Anna Amalia, si provvide a importanti lavori di ristrutturazione. In questo periodo, in un \"secretaire\" di Luise von G\u00f6chhausen fu rinvenuto il manoscritto dell\"'Urfaust\" di Goethe.\nSotto la direzione di Clemens Wenzeslaus Coudray, tra il 1821-1828 il castello assunse l'aspetto attuale.\nIl castello \u00e8 un museo dal 1907. Tra il 1978 e il 1981 gli interni sono stati ristrutturati secondo il gusto dei primi dell'Ottocento e fu ripristinata, nel primo piano, la successione delle sale dell'epoca di Anna Amalia.\nDescrizione.\nIl castello \u00e8 formato da un edificio principale, il cui primo piano comprende sette stanze e di un edificio secondario. I due edifici sono collegati tra loro attraverso un passaggio coperto.\nIl parco di Tiefurt \u00e8 un tipico parco all'inglese."}
{"id": "4172255", "revid": "110157", "url": "https://it.wikipedia.org/wiki?curid=4172255", "title": "\u010cermn\u00e1 (Hradec Kr\u00e1lov\u00e9)", "text": "\u010cermn\u00e1 \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4172263", "revid": "729019", "url": "https://it.wikipedia.org/wiki?curid=4172263", "title": "Stazione di Bovisio Masciago-Mombello", "text": "La stazione di Bovisio Masciago-Mombello \u00e8 una stazione ferroviaria, situata lungo la linea Milano\u2013Asso e ubicata nel comune di Bovisio-Masciago, a servizio di quest'ultimo e della frazione del comune di Limbiate, Mombello.\n\u00c8 gestita da FerrovieNord che la qualifica come stazione secondaria.\nServizio ferroviario.\nL'infrastruttura \u00e8 servita dalle linee S2 e S4 del servizio ferroviario suburbano di Milano.\nProgetti.\nNell'impianto di Bovisio Masciago \u00e8 terminata il 18 dicembre 2008 la prima parte dell'opera di adeguamento a standard della stazione con la realizzazione di un sottopasso pedonale, banchine alte e ammodernamento dell'impiantistica ferroviaria. La seconda parte dell'adeguamento della stazione ha riguardato, in particolare, la realizzazione di ascensori e pensiline in funzione dal 2014. Nel 2015 \u00e8 stato inaugurato un sottopasso automobilistico e pedonale che collega direttamente via Roma alla parte meridionale di via Vittorio Veneto, in prossimit\u00e0 dell'ex passaggio a livello di via Marangoni.\nSono inoltre in corso di progettazione opere in sostituzione del passaggio a livello di via Milano."}
{"id": "4172265", "revid": "110157", "url": "https://it.wikipedia.org/wiki?curid=4172265", "title": "Doln\u00ed Brann\u00e1", "text": "Doln\u00ed Brann\u00e1 \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4172266", "revid": "287204", "url": "https://it.wikipedia.org/wiki?curid=4172266", "title": "Dolni Branna", "text": ""}
{"id": "4172270", "revid": "646926", "url": "https://it.wikipedia.org/wiki?curid=4172270", "title": "Omnibus Night", "text": ""}
{"id": "4172271", "revid": "599013", "url": "https://it.wikipedia.org/wiki?curid=4172271", "title": "Martin Kobyla\u0144ski", "text": "Biografia.\nHa un padre, anch'esso calciatore, di nome Andrzej.\nCarriera.\nHa militato fin dalle giovanili nell'Energie Cottbus. Vanta diverse presenze nella squadra B e in prima squadra. Nell'agosto del 2012 passa al Werder Brema, dove giocher\u00e0 diverse partite tra squadra B e prima squadra. Nel 2015 passa in prestito all'Union Berlino, ma un anno dopo fa ritorno nel Werder Brema, sempre oscillando tra squadra B e prima squadra. Nel 2016 passa al Lechia Danzica, rimanendoci per un anno. Nel 2017, passa in prestito al Preu\u00dfen M\u00fcnster, squadra militante in 3. Liga, che lo acquister\u00e0 a titolo definitivo nello stesso anno. Nel 2019 viene acquistato dall'Eintracht Braunschweig, sempre militante in 3. Liga, con la quale ottiene la promozione in Bundesliga 2."}
{"id": "4172272", "revid": "110157", "url": "https://it.wikipedia.org/wiki?curid=4172272", "title": "Doln\u00ed Brusnice", "text": "Doln\u00ed Brusnice \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4172273", "revid": "125075946", "url": "https://it.wikipedia.org/wiki?curid=4172273", "title": "David Golder", "text": "David Golder \u00e8 un romanzo francese di Ir\u00e8ne N\u00e9mirovsky, pubblicato nel 1929. Il protagonista eponimo \u00e8 un businessman internazionale, ricco uomo d'affari ebreo che tratta grandi partite di petrolio e carbone.\nOrigine.\nQuando, nel 1929, l'editore Bernard Grasset lesse in una notte il manoscritto di David Golder e, dopo aver perfino messo un annuncio sul giornale per rintracciarne l'anonimo autore, si vide davanti Ir\u00e8ne N\u00e9mirovsky, sulle prime non volle credere che fosse stata quella giovane spigliata ed elegante, figlia dell'alta borghesia russa rifugiatasi a Parigi dopo la rivoluzione, a scrivere una storia tanto audace, insieme crudele e brillante\u00a0\u2013 un'opera in tutto e per tutto degna di un romanziere maturo\". Pieno di ammirazione ma ancora dubbioso, l'editore la interrog\u00f2 a lungo per assicurarsi che la N\u00e9mirovsky non stesse facendo da prestanome a un qualche scrittore famoso che voleva restare nell'ombra. Appena usc\u00ec, David Golder fu elogiato all'unanimit\u00e0 dalla critica, tanto che Ir\u00e8ne N\u00e9mirovsky divenne subito celebre e fu lodata da scrittori di diversa estrazione, come Joseph Kessel, un ebreo, e Robert Brasillach, un monarchico di estrema destra e antisemita. Brasillach elogi\u00f2 in particolare la purezza della prosa di quella nuova arrivata nel mondo letterario parigino.\nIn un giornale francese del 1930 si legge: \"David Golder porta la firma di una donna, si deve quindi riconoscere che \u00e8 scritto da una donna\".\nStruttura.\n\u00c8 un romanzo breve, ma potrebbe essere considerato una novella lunga. Nonostante il racconto si svolga nella Parigi moderna (del 1920) e tra Biarritz e la Spagna, le sue radici salgono dalla Russia profonda, dall'Ucraina, da quel Mar Nero in cui era cominciata l'avventura umana di Golder e vi finisce. In questo senso \u00e8 un romanzo yiddish che porta alle estreme conseguenze i temi cari a tanti scrittori dell'area est-europea, come Joseph Roth, Isaac Bashevis Singer, Sholem Aleichem, Bruno Schulz. Vi si raffigura l'ebreo povero che viene in Europa o emigra in America per fare fortuna ma - anche quando riesce - rimane solo e sconfitto, inchiodato alla propria brama di vivere: \"Anche lui era stato giovane, di quella giovinezza avida ed esuberante della sua razza. Molto tempo addietro. A un tratto disse al ragazzo: 'farai la fame, lo sai?' - 'Oh, ci sono abituato'... 'Imbecille. Andr\u00e0 avanti per anni e anni. E alla fine, in fondo, non si sta mica tanto meglio'. Il ragazzo con voce profonda, ardente, sussur\u00f2: 'alla fine si diventa ricch\u00ec - 'Alla fine si crepa' disse Golder, 'soli come cani, cos\u00ec come si \u00e8 vissuti'\".\nTrama.\nIl romanzo inizia con una conversazione tra Golder e il suo amico Simon Marcus, con il quale \u00e8 in societ\u00e0 da 26 anni. Assieme hanno fondato la ditta Golder &amp; Marcus, \"Golmar\", con sedi a New York, Londra, Parigi e Berlino. Marcus ha fatto un investimento rischioso e ha perso. Ha tentato di imbrogliare Golder che per\u00f2, comprando le informazioni dal segretario particolare di Marcus, lo ha scoperto e, anticipando le sue mosse, l'ha messo al tappeto. Ora Marcus chiede aiuto al vecchio amico ma, dopo l'ultimo diniego di Golder, se ne va. Quella notte stessa si suicider\u00e0 in un bordello, con grande scorno della moglie, cui non lascia nulla.\nDopo aver atteso di malavoglia al funerale dell'ex socio, Golder decide di partire per una breve vacanza a Biarritz, dove sono in villeggiatura la moglie e la figlia diciottenne Joyce.\nDurante il viaggio in treno ha un attacco di cuore che lo lascia spossato e, per la prima volta nella sua vita, sperimenta la paura di morire. A Biarritz, non incontra solo la moglie Gloria e la figlia Joyce, ma lo sciame di parassiti che le circondano \"un branco di cani avidi\". Tra questi Hoyos, \"il bell'avventuriero\" spagnolo che, per decenni, \u00e8 stato l'amante della moglie e Alec, un principe povero, amico di Joyce, di professione gigol\u00f2, che la corteggia. Non riesce nemmeno a dormire nella sua stanza perch\u00e9 sua moglie l'ha destinata ad altri. Subito ha un altro attacco di angina pectoris da cui si riprende a fatica. Il medico suggerisce alla moglie di avvertirlo che non potr\u00e0 pi\u00f9 affaticarsi. Ma Gloria - che lo vede solo come \"una macchina per fare soldi\" - lo rassicura falsamente e lo incita a continuare, e a riprendere gli affari. Dopo l'ennesimo litigio la moglie gli butta in faccia la verit\u00e0 che lui stesso aveva voluto nascondersi: Joyce non \u00e8 sua figlia, \u00e8 figlia di Hoyos. In effetti Golder lo aveva sempre saputo. Decide di chiudere definitivamente con la famiglia e rifiuta una proposta d'affari di un suo corrispondente, T\u00fcbingen. Si ritira a vivere miseramente e affronta un futuro senza speranze. Ma ancora una volta la visita di Joyce lo sconvolge. Vede la figlia pallida, disperata. Pi\u00f9 alta e magra, carica di gioielli e pellicce. Gli confessa di essersi venduta a un vecchio ebreo ricco e orribile, che vuole sposarla. Golder lo conosce. Si impietosisce per la figlia ma soprattutto si ribella a cedere una sua propriet\u00e0 a quello che per lui altro non \u00e8 che un concorrente. In un soprassalto di vitalit\u00e0 decide di accettare la proposta del partner d'affari. T\u00fcbingen \u00e8 molto diverso da Golder: \"\"Il suo cranio lungo aveva una forma strana, il volto sproporzionatamente alto e luminoso. Una faccia da puritano, pallido, con le labbra serrate\". Spiega a Golder come mai un anziano di 76 anni sia ancora in affari: perch\u00e9 crede nel futuro. Qui si delinea la differenza tra il metodo rapace e discontinuo di Goldberg motivato solo dai soldi e l'etica protestante che lavora per una dimensione degli affari pi\u00f9 stabile e permanente. \"Il Signore ha dato, il Signore ha preso. Il nome del Signore sia santificato\"\". Con questo viatico del partner Golder lascia Parigi e inizia un'estenuante trattativa con i sovietici, che lo porter\u00e0 a Mosca e infine sul Mar Nero. Dove muore tra le braccia di un ragazzo ebreo, povero e sconosciuto di cui \"Osservava con sordo e doloroso piacere i movimenti delle mani, delle spalle... quei fremiti incessanti di tutto il corpo, quella voce impaziente, che mangiava le parole, quella smania di vita, quella giovane forza nervosa...\".\nPersonaggi principali.\nDavid Golder, nato povero, un ebreo smilzo con gli occhi pieni di fame \"Venditore di stracci a New York\". Divenuto finanziere di alto livello, ha costruito intorno a s\u00e9 rapporti falsi dove l'unica relazione significativa \u00e8 fondata sui soldi. Quando li finisce rimane solo.\nJoyce, la figlia diciottenne, che Golder vorrebbe amare ma di cui conosce l'avidit\u00e0, la superficialit\u00e0 e, soprattutto, l'interesse esclusivo per i suoi soldi.\nGloria, la moglie, una vecchia rinsecchita e imbellettata che frequenta il demi-monde di Biarritz, circondandosi di ruffiani e gigol\u00f2, da anni tradisce il marito e - quando si rende conto che questi potrebbe morire senza lasciarle un franco - lo odia con forza ancor maggiore.\nSignificato letterario.\n\u00abDavid Golder \u00e8 un libro che gronda odio, soprattutto verso il denaro e tutto ci\u00f2 che pu\u00f2 essere trasformato in denaro, oggetti e sentimenti, e verso le forme infinite che il denaro pu\u00f2 assumere. Oggi, non ci rendiamo conto di cosa sia stato il denaro nel diciannovesimo secolo, o nella prima parte del ventesimo: una fiamma ardentissima, una colata di sangue disseccata, sbarre d'oro sciolte e di nuovo pietrificate. Diventava eros, pensiero, sensazioni, sentimenti, fango, abisso, potere, violenza, furore, come nella Com\u00e9die humaine ... David Golder \u00e8 un libro durissimo e secchissimo, che incide di continuo terribili ritratti, che in parte ricordano la memorialistica e la tradizione aforistica francese\u00bb.\nStoria della pubblicazione e fortuna.\nDopo il repentino successo della prima edizione di David Golder, l'autrice si meravigli\u00f2 perfino che si attribuisse tanta importanza a quel libro che lei stessa definiva, senza falsa modestia, \u00abun romanzetto\u00bb. Il 22 gennaio 1930 scriveva a un'amica: \u00abCome puoi credere che possa dimenticare le mie vecchie amicizie a causa di un libro di cui ora si parla, ma che tra una quindicina di giorni sar\u00e0 gi\u00e0 finito nel dimenticatoio, come tutto a Parigi?\u00bb. Il nome della N\u00e9mirovsky \u00e8 stato citato solo di passaggio nella letteratura francese, prima del grande successo del postumo \"Suite francese\", molti dei romanzi d'anteguerra della N\u00e9mirovsky sono rimasti in edizione economica, stampati in Francia e non tradotti. Anche se il romanzo venne pubblicato per la prima volta in francese nel 1929, fu tradotto in italiano nel 1932 da Elena Piccolo e pubblicato da Giuseppe Carabba editore Lanciano. La figlia maggiore, Denise, ha conservato il quaderno contenente il manoscritto di \"Suite Fran\u00e7aise\", assieme ad altri scritti della N\u00e9mirovsky, per cinquant'anni senza guardarlo, pensando che fosse un diario di sua madre, che sarebbe stato troppo doloroso da leggere. Alla fine del 1990, tuttavia, ha preso accordi per donare tutti gli scritti della madre ad un archivio francese. Dopo aver scoperto cosa contenevano i quaderni, \"Suite francese\" fu pubblicato nel 2004, e divenne presto un bestseller. Da allora \u00e8 stato tradotto in 38 lingue e dal 2008 ha venduto due milioni e mezzo di copie, innescando una pubblicazione a catena di tutti i romanzi che, fino al 2004, erano rimasti impubblicati. In un'intervista del gennaio 2006 alla BBC, Denise, ha detto: \"Per me, la gioia pi\u00f9 grande \u00e8 sapere che il libro \u00e8 stato letto. Si tratta di una sensazione straordinaria, come aver riportato mia madre in vita. Questo dimostra che i nazisti non sono veramente riusciti ad ucciderla. Non \u00e8 una vendetta, ma una vittoria\".\nIl libro \u00e8 stato pubblicato nel 1930, in tutti i paesi europei e in Giappone. \u00c8 stato anche adattato per il palcoscenico.. Il \"New York Times\" lo ha definito: \"\"un libro commovente e potente. Una tragedia sordida che ci lascia, per l'ennesima volta, in dubbio sul valore dell'esistenza umana. Il lettore ha l'impressione che questa sia l'opera di una donna che ha la forza di suscitare piet\u00e0 e terrore, come un Balzac o un Dostoevskij.\". Pubblicato nel 1930 da Fischer, a Berlino, tradotto da Magda Kahn, ne furono stampate sei edizioni in tedesco ma da allora, anche in Germania, il libro \u00e8 stato dimenticato fino al 2004.\nAntisemitismo.\nIl carattere di Golder \u00e8 fortemente negativo, sia per i valori che persegue - i soldi per i soldi, senza un progetto di lungo periodo - sia per il fisico repellente e la mente dominata dal risentimento e dall'avidit\u00e0 senza scrupoli. Il libro, in Francia, \u00e8 stato accusato di essere anti-bolscevico e antisemita. Anche se scrittori come Robert Brasillach, Paul Morand o Jean-Pierre Maxence lo hanno apprezzato e difeso. Quando fu criticata come scrittrice antisemita, Ir\u00e8ne N\u00e9mirovsky dichiar\u00f2 candidamente: \"Perch\u00e9 i francesi Israeliti si vogliono riconoscere in David Golder?\". \nLa figlia Gille nell'\"autobiografia\" di sua madre - Ir\u00e9ne N\u00e9mirovsky, precisa che la scrittrice era un rampollo della borghesia ebraica russificata di Kiev e San Pietroburgo. La sua famiglia era riuscita a fuggire in Francia al tempo della rivoluzione bolscevica, mantenendo gran parte delle proprie ricchezze. Questo fatto, unito alla cultura e alle buone frequentazioni sociali, le permetteva di avere rapporti amichevoli con aristocratici impoveriti da cui, in Russia, sarebbe stata rifiutata. Data questa collocazione sociale e il desiderio di entrare a pieno titolo a far parte dell'alta borghesia parigina, attraverso un processo di assimilazione - molto diffuso tra gli ebrei del tempo - i N\u00e9mirovsky erano orgogliosi della propria distanza dall'ebreo tradizionalista (o semplicemente meno assimilato). Fatto sta che i libri della N\u00e9mirovsky sono popolati di figure ebraiche - nel migliore dei casi ambigue - nel peggiore, che meriterebbero un posto nella nosografia ebraica dell'Ebreo che odia s\u00e9 stesso di Theodor Lessing o Sander L. Gilman. Nella \"autobiografia\" la figlia \u00c9lisabeth Gille immagina che sua madre, durante l'occupazione nazista, si penta dei propri ritratti al vetriolo di ebrei odiosi, in David Golder, e le fa dire: \"Mi prende a volte una specie di vertigine, giacch\u00e9 mi pento di aver scritto quel libro. Mi chiedo se per condannare l'ambiente sociale da cui provenivo e che ho odiato cos\u00ec tanto, non abbia fornito ulteriori munizioni agli antisemiti. Temo di aver dato prova di leggerezza e di una volubilit\u00e0 suicida\". D'altronde la stessa N\u00e9mirovsky, in un'intervista (vera), rilasciata nel '35 ha detto: \"Sono assolutamente certa che se Hitler fosse gi\u00e0 stato al potere, avrei notevolmente ammorbidito David Golder. Ma penso che sarebbe stato sbagliato farlo, che sarebbe stata una debolezza indegna di un vero scrittore\". Il critico Paul La Farge, nota: 'il \"disagio\" della N\u00e9mirovsky nei confronti della sua stessa identit\u00e0 (ebraica) guasta il racconto della vita di David Golder'. E continua: David Golder abbonda di caricature che non sarebbe ingiusto definire antisemite: Simon ha \"gli occhi assonnati e pesanti di un orientale\" la moglie di Simon denti \"lastricati d'oro, che brillavano stranamente nell'ombra.\" ha un \"viso magro con un naso grande e duro, a forma di becco ... collocato in un modo strano, molto in alto.\" E cos\u00ec via. N\u00e9mirovsky difese queste caratterizzazioni dichiarando di averle tratte dalla propria esperienza. La stampa ebraica ha reagito al romanzo con sgomento, dichiarando che, se non proprio antisemita, (la posizione della) N\u00e9mirovsky, \"non era molto ebraica\".\nAdattamenti cinematografici.\nDue film sono stati tratti dal romanzo:"}
{"id": "4172274", "revid": "287204", "url": "https://it.wikipedia.org/wiki?curid=4172274", "title": "Dolni Brusnice", "text": ""}
{"id": "4172275", "revid": "767487", "url": "https://it.wikipedia.org/wiki?curid=4172275", "title": "Il bel contrabbandiere", "text": "Il bel contrabbandiere (\"Women Everywhere\") \u00e8 un film del 1930 diretto da Alexander Korda. La storia, avventurosa e romantica, \u00e8 ambientata nel Nord Africa tra i soldati della Legione Straniera.\nTrama.\nIn Marocco, Charlie Jackson, un trafficante d'armi, si innamora di Lili La Fleur, una cantante di cabaret, stella di un locale frequentato dai legionari. Chiede a Lili di sposarlo ma viene catturato da un cacciatorpediniere della Marina francese. Riesce a scappare, rifugiandosi nel camerino di Lili. Travestito e pronto alla fuga, viene trovato in divisa da legionario ed \u00e8 spedito nel deserto a combattere gli arabi. Ritornato dalla guerra, le sue imprese suscitano l'ammirazione e l'amore di Lili.\nProduzione.\nIl film fu prodotto dalla Fox Film Corporation con il titolo di lavorazione \"Hell's Belles\".\nDistribuzione.\nIl copyright del film, richiesto dalla Fox Film Corp., fu registrato il 9 maggio 1930 con il numero LP1316.\nDistribuito dalla Fox Film Corporation, il film - presentato da William Fox - usc\u00ec nelle sale cinematografiche USA il 1\u00ba giugno 1930."}
{"id": "4172276", "revid": "110157", "url": "https://it.wikipedia.org/wiki?curid=4172276", "title": "Doln\u00ed Dv\u016fr", "text": "Doln\u00ed Dv\u016fr \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4172278", "revid": "287204", "url": "https://it.wikipedia.org/wiki?curid=4172278", "title": "Dolni Dvur", "text": ""}
{"id": "4172279", "revid": "288300", "url": "https://it.wikipedia.org/wiki?curid=4172279", "title": "Nazionale di pallacanestro della Grecia Under 20", "text": ""}
{"id": "4172281", "revid": "288300", "url": "https://it.wikipedia.org/wiki?curid=4172281", "title": "Nazionale di pallacanestro della Grecia Under 16", "text": ""}
{"id": "4172282", "revid": "288300", "url": "https://it.wikipedia.org/wiki?curid=4172282", "title": "Nazionale di pallacanestro della Grecia Under 18", "text": ""}
{"id": "4172283", "revid": "288300", "url": "https://it.wikipedia.org/wiki?curid=4172283", "title": "Nazionale di pallacanestro d'Israele Under 20", "text": ""}
{"id": "4172284", "revid": "37401", "url": "https://it.wikipedia.org/wiki?curid=4172284", "title": "Aldo Manutio", "text": ""}
{"id": "4172285", "revid": "288300", "url": "https://it.wikipedia.org/wiki?curid=4172285", "title": "Nazionale di pallacanestro della Spagna under 20", "text": ""}
{"id": "4172286", "revid": "288300", "url": "https://it.wikipedia.org/wiki?curid=4172286", "title": "Nazionale di pallacanestro femminile della Spagna under 20", "text": ""}
{"id": "4172287", "revid": "1305772", "url": "https://it.wikipedia.org/wiki?curid=4172287", "title": "Doln\u00ed Kaln\u00e1", "text": "Doln\u00ed Kaln\u00e1 \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4172288", "revid": "288300", "url": "https://it.wikipedia.org/wiki?curid=4172288", "title": "Nazionale di pallacanestro degli Stati Uniti d'America Under-18", "text": ""}
{"id": "4172289", "revid": "287204", "url": "https://it.wikipedia.org/wiki?curid=4172289", "title": "Dolni Kalna", "text": ""}
{"id": "4172290", "revid": "599013", "url": "https://it.wikipedia.org/wiki?curid=4172290", "title": "Valdeir", "text": "Caratteristiche tecniche.\nGiocava come centravanti, ed era dotato di grande velocit\u00e0.\nCarriera.\nClub.\nCresciuto nel settore giovanile dell'Atl\u00e9tico Goianiense, esord\u00ec in massima serie brasiliana durante il campionato 1986 con il club rosso-nero, assommando 19 presenze. Nel 1989 fu acquistato dal Botafogo, e vi rimase per quattro stagioni: con la formazione di Rio de Janeiro visse uno dei migliori periodi della sua carriera, ottenendo un secondo posto nel campionato 1992. Pass\u00f2 poi al Bordeaux, in Francia, vivendo la sua prima esperienza in Europa: gioc\u00f2 33 partite, con 5 gol, nella Division 1 1992-1993. Nel 1993 inviato in prestito al San Paolo, facendo dunque ritorno in Brasile, e poi al Flamengo (1994-1995), con cui gioc\u00f2 nel Campionato Carioca. Tornato al Bordeaux, ebbe l'occasione di partecipare alla Coppa UEFA. Dopo 29 presenze e 11 gol in Division 1, fu nuovamente ceduto in prestito, al Fluminense, con cui disput\u00f2 due stagioni in massima serie nazionale. Pass\u00f2 poi per varie altre squadre brasiliane, per poi ritirarsi nel 2003.\nNazionale.\nValdeir debutt\u00f2 in Nazionale maggiore il 17 ottobre 1990, contro il . Gioc\u00f2 una serie di amichevoli tra il 1990 e il 1992; nel 1993 prese parte al torneo di qualificazione al , giocando peraltro da titolare contro il : quella fu la sua ultima presenza con il Brasile."}
{"id": "4172291", "revid": "288300", "url": "https://it.wikipedia.org/wiki?curid=4172291", "title": "Nazionale di pallacanestro degli Stati Uniti d'America Under-19", "text": ""}
{"id": "4172293", "revid": "179980", "url": "https://it.wikipedia.org/wiki?curid=4172293", "title": "Valdeir Celso Moreira", "text": ""}
{"id": "4172294", "revid": "647919", "url": "https://it.wikipedia.org/wiki?curid=4172294", "title": "Aerobic circuit training", "text": ""}
{"id": "4172296", "revid": "647919", "url": "https://it.wikipedia.org/wiki?curid=4172296", "title": "Circuit training", "text": ""}
{"id": "4172297", "revid": "110157", "url": "https://it.wikipedia.org/wiki?curid=4172297", "title": "Doln\u00ed L\u00e1nov", "text": "Doln\u00ed L\u00e1nov \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4172299", "revid": "287204", "url": "https://it.wikipedia.org/wiki?curid=4172299", "title": "Dolni Lanov", "text": ""}
{"id": "4172300", "revid": "271907", "url": "https://it.wikipedia.org/wiki?curid=4172300", "title": "Controllate", "text": ""}
{"id": "4172301", "revid": "2196166", "url": "https://it.wikipedia.org/wiki?curid=4172301", "title": "Palazzo delle Poste (Nuoro)", "text": "Il palazzo delle Poste di Nuoro \u00e8 un edificio sito in piazza Crispi 8.\nVenne edificato nel 1927 su progetto dell'architetto Angiolo Mazzoni, subito dopo la creazione della Provincia di Nuoro, al limite dell'abitato storico, e influenz\u00f2 molto la realizzazione degli edifici circostanti realizzati negli anni successivi.\nLa struttura \u00e8 massiccia, e si caratterizza per la grande torre in granito grigio e vulcanite rossa, materiale presente anche sulla facciata.\nParte dell'edificio fu demolita negli anni sessanta, dando l'aspetto attuale all'edificio."}
{"id": "4172303", "revid": "307923", "url": "https://it.wikipedia.org/wiki?curid=4172303", "title": "Induzione elettrica (disambigua)", "text": ""}
{"id": "4172305", "revid": "124123", "url": "https://it.wikipedia.org/wiki?curid=4172305", "title": "Kim Jong-hyun", "text": ""}
{"id": "4172306", "revid": "767487", "url": "https://it.wikipedia.org/wiki?curid=4172306", "title": "Doln\u00ed Ole\u0161nice", "text": "Doln\u00ed Ole\u0161nice \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4172308", "revid": "729019", "url": "https://it.wikipedia.org/wiki?curid=4172308", "title": "Battaglia di Ascalona (1153)", "text": "L'assedio di Ascalona ebbe luogo nel 1153, con la conseguente cattura della fortezza, sotto il controllo dell'Egitto, da parte del Regno di Gerusalemme.\nScenario.\nAscalona era una delle fortezze pi\u00f9 importanti e pi\u00f9 grandi dell'Egitto dal momento che la sua posizione garantiva il controllo della rotta carovaniera che da Gerusalemme conduceva al delta del Nilo.\nGi\u00e0 nel 1099 Ascalona, dopo la caduta di Gerusalemme era stata combattuta una battaglia tra Crociati e Fatimidi per il controllo della piazzaforte, ma, nonostante l'esito favorevole ai crociati, la citt\u00e0 era rimasta sotto il controllo egiziano.\nDa quel momento i Fatimidi avevano provveduto a rinforzare le difese consapevoli che la citt\u00e0 fosse in ottima posizione per minacciare il confine meridionale del Regno di Gerusalemme e allo stesso tempo per impedire che forze crociate potessero invadere l'Egitto.\nDopo il fallimento della Seconda Crociata nel 1148, Corrado III di Germania cerc\u00f2 di assediare la citt\u00e0, ma fu costretto a ritirarsi per mancanza di rinforzi dagli altri crociati, impegnati nel nord della Siria contro Nur ad-Din il quale aveva ormai portato sotto la propria influenza anche la citt\u00e0 di Damasco unificando la Siria mussulmana.\nNel 1149 Nur ad-Din sconfisse il Principato di Antiochia nella Battaglia Inab e anche se non riusc\u00ec ad avanzare oltre, ormai risult\u00f2 chiaro che i Regni Latini non erano pi\u00f9 in grado di avanzare oltre in Siria e che bisognava considerare un nuovo fronte per potersi espandere: restava di conseguenza solo l'Egitto.\nIntorno al 1150 Baldovino III di Gerusalemme ricostru\u00ec la citt\u00e0 di Gaza, 10 miglia a sud est di Ascalona, consegnandola poi ai Cavalieri Templari al fine di bloccare ogni movimento della guarnigione della citt\u00e0 e di Isolarla dall'Egitto.\nPoco dopo a Gaza si aggiunsero le fortezze di Ibelin, 20\u00a0km a nord est della citt\u00e0, Garde Blanche a circa 15\u00a0km nord-est e Gibelin (Bait Jibrin) a circa 19 miglia est e Montgisard nei pressi di Ramla.\nI lavori, tuttavia, furono interrotti allo scoppio della guerra civile tra il Re Baldovino III e la madre regina Melisenda la quale desiderava mantenere la reggenza sebbene il figlio fosse gi\u00e0 da 6 anni maggiorenne.\nIl re riusc\u00ec a prevalere e un compromesso raggiunto con la regina madre riport\u00f2 l'unit\u00e0 nel regno.\nAssedio di Ascalona.\nIncoraggiato dalla vittoria,nel 1153, Baldovino III per consolidare la propria posizione e per porre fine alle incursioni nemiche, decise di assalire Ascalona.\nNel gennaio dello stesso anno, accompagnato dal Patriarca di Gerusalemme con la reliquia della Vera Croce, insieme a Raymond du Puy de Provence e Bernard de Tremelay, rispettivamente maestri dei Cavalieri Ospitalieri e Templari e da tutti gli altri grandi baroni del regno, tra cui Ugo di Ibelin, Umfredo II di Toron, Reginaldo di Chatillon e con l'ausilio anche di 15 galee, sotto il comando di Gerardo di Sidone.\nNonostante il supporto di Torri d'Assedio, la battaglia infuri\u00f2 aspra per 5 mesi dal momento che Ascalona era vasta e praticamente impenetrabile, colma di provviste e con una guarnigione numerosa.\nInoltre, nel mese di maggio, la flotta egiziana arriv\u00f2 per rifornire la citt\u00e0 senza che la piccola flotta di Gerardo di Sidone riuscisse ad ostacolarla.\nSolo ad agosto le sorti dell'assedio cominciarono a volgere a favore dei Crociati quando il tentativo da parte degli assediati di incendiare una delle torri d'assedio provoc\u00f2 un grave incendio all'interno della citt\u00e0 facendo crollare anche un tratto delle mura.\nSecondo Guglielmo di Tiro, i cavalieri dell'Ordine dei Templari si precipitarono, senza attendere gli ordini del re, attraverso la breccia, mentre Bernard de Tremelay, il Maestro del Tempio, impediva agli altri crociati di seguirli per evitare di dover dividere con loro il bottino e che per questo motivo, isolati dal grosso, furono uccisi dalla guarnigione della citt\u00e0. I loro corpi furono, secondo Guglielmo di Tiro, esposti sui bastioni e le loro teste inviate al califfo al Cairo.\nUn cronista di Damasco invece si limit\u00f2 a menzionare che il crollo del muro fu precursore della caduta della citt\u00e0 e come altre fonti cristiane non menziona l'incidente dei templari; risulta probabile che quindi la versione di Guglielmo di Tiro sia viziata dall'avversione nei confronti dell'Ordine dei Templari.\nTre giorni dopo, nonostante segnali di stanchezza nell'armata crociata, il re ordin\u00f2 un nuovo attacco e il 19 agosto, dopo aspri combattimenti, la guarnigione si arrese consegnando la citt\u00e0 il 22 agosto con l'accordo che i superstiti e la popolazione fosse libera di lasciare la citt\u00e0.\nConclusione.\nAscalona fu trasformata in una diocesi direttamente sotto il Patriarca di Gerusalemme mentre la citt\u00e0 fu aggiunta alla Contea di Jaffa, gi\u00e0 sotto il controllo del fratello del Re, Amalrico I di Gerusalemme il quale, asceso al trono alla morte del fratello nel 1162 intraprese dalla citt\u00e0 una serie di campagne per conquistare l'Egitto non riuscendo per\u00f2 nell'intento."}
{"id": "4172310", "revid": "287204", "url": "https://it.wikipedia.org/wiki?curid=4172310", "title": "Dolni Olesnice", "text": ""}
{"id": "4172314", "revid": "781788", "url": "https://it.wikipedia.org/wiki?curid=4172314", "title": "Cersei Baratheon", "text": ""}
{"id": "4172316", "revid": "1439131", "url": "https://it.wikipedia.org/wiki?curid=4172316", "title": "Bentley Eight", "text": "La Bentley Eight \u00e8 un modello di vettura di lusso prodotta dalla Bentley, tra il 1984 e il 1992 ed \u00e8 stato il modello alla base della gamma Bentley. \u00c8 stata sostituita soltanto nel 2005 dalla \"Continental Flying Spur\", a seguito dell'acquisizione della Bentley da parte del Gruppo Volkswagen.\nCaratteristiche tecniche.\nLa Bentley \"Eight\" era del tutto analoga alla ammiraglia \"Mulsanne\" e quindi anch'essa un clone del modello superiore della casa madre Rolls-Royce.\nIn totale, sono stati prodotti 1.736 esemplari. \nLa principale distinzione rispetto ad altre versioni della \"Mulsanne\" \u00e8 la griglia del radiatore a nido d'ape rispetto alla classica a colonne verticali."}
{"id": "4172318", "revid": "767487", "url": "https://it.wikipedia.org/wiki?curid=4172318", "title": "Cominci\u00f2 con un bacio", "text": "Cominci\u00f2 con un bacio (\"It Started with a Kiss\") \u00e8 un film del 1959 diretto da George Marshall e interpretato da Glenn Ford.\nTrama.\nLei voleva sposare un milionario, ma s'innamora di un sergente d'aviazione e lo sposa.\nLui, dopo le nozze, viene trasferito in Spagna e vince un'auto da 40000 dollari a una lotteria.\nLei vola in Spagna e comincia una girandola di equivoci tragicomici.\nProduzione.\nIl film, diretto da George Marshall su una sceneggiatura di Charles Lederer con il soggetto di Valentine Davies, fu prodotto da Aaron Rosenberg per la Arcola Pictures.\nDistribuzione.\nIl film fu distribuito negli Stati Uniti d'America dal 4 settembre 1959 al cinema dalla Metro-Goldwyn-Mayer e dalla MGM/UA Home Entertainment per l'home video.\nAlcune delle uscite internazionali sono state:\nCritica.\nSecondo il Morandini il film \u00e8 una \"commedia piacevole e disimpegnata, con la coppia Ford-Reynolds funzionante tra baruffe e pasticci\". Il film si avvale inoltre, a tratti, di \"dialoghi spiritosi\"."}
{"id": "4172320", "revid": "767487", "url": "https://it.wikipedia.org/wiki?curid=4172320", "title": "Doubravice (Hradec Kr\u00e1lov\u00e9)", "text": "Doubravice \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4172322", "revid": "36426", "url": "https://it.wikipedia.org/wiki?curid=4172322", "title": "Nitrito d'amile", "text": ""}
{"id": "4172324", "revid": "300067", "url": "https://it.wikipedia.org/wiki?curid=4172324", "title": "Ramiz Suljanovi\u0107", "text": ""}
{"id": "4172325", "revid": "287204", "url": "https://it.wikipedia.org/wiki?curid=4172325", "title": "Ramiz Suljanovic", "text": ""}
{"id": "4172326", "revid": "300067", "url": "https://it.wikipedia.org/wiki?curid=4172326", "title": "Sint Michielsgestel", "text": ""}
{"id": "4172327", "revid": "767487", "url": "https://it.wikipedia.org/wiki?curid=4172327", "title": "Dubenec (Hradec Kr\u00e1lov\u00e9)", "text": "Dubenec \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4172331", "revid": "110157", "url": "https://it.wikipedia.org/wiki?curid=4172331", "title": "Hajnice", "text": "Hajnice \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4172333", "revid": "6923", "url": "https://it.wikipedia.org/wiki?curid=4172333", "title": "Football Association of Slovenia", "text": ""}
{"id": "4172335", "revid": "767487", "url": "https://it.wikipedia.org/wiki?curid=4172335", "title": "Il viaggio fantastico", "text": "Il viaggio fantastico (\"Die Abenteuer von Pico und Columbus\") \u00e8 un film d'animazione tedesco diretto da Michael Schoemann e distribuito nelle sale tedesche il 9 aprile 1992.\nIl film \u00e8 una rivisitazione in chiave fiabesca dei viaggi di Cristoforo Colombo.\nTrama.\nNel 1492 l'esploratore italiano Cristoforo Colombo compie assieme al tarlo parlante Piky un viaggio per mare con l'intento di circumnavigare il globo dimostrando che la Terra \u00e8 rotonda. Arriveranno poi in America, dove cercheranno di salvare la principessa delle fate Marilyn dalle grinfie del Signore dello sciame.\nProduzione.\nInizialmente il film venne distribuito in Germania nel 1992, esattamente cinquecento anni dopo il celebre viaggio di Cristoforo Colombo, avvenuto nel 1492. Altri film che trattavano lo stesso tema furono distribuiti in quell'anno, tra cui \"\", \"Carry On Columbus\" e \"Cristoforo Colombo - La scoperta\". La produzione dur\u00f2 circa tre settimane.\nA quel tempo la produzione del film fu una delle pi\u00f9 costose mai realizzate in tutta la Germania. Durante la distribuzione tedesca, il regista Schoemann dichiar\u00f2 che il film era inteso come un film sulla scoperta dell'America \"da un punto di vista per lo pi\u00f9 satirico, in modo da potersi differenziare dalle altre ricostruzioni storiche\". Inoltre il film mostra un singolare ritratto di Cristoforo Colombo: infatti non viene rappresentato come un esploratore interessato allo sfruttamento delle nuove terre bens\u00ec come un sognatore svampito ma amabile.\nAccoglienza.\nSia l'edizione tedesca sia l'edizione statunitense del 1994 furono stroncate dalla critica. Charles Solomon, storico ed esperto di film d'animazione, defin\u00ec il film \"una goffa scopiazzatura del cortometraggio Disney \"Il mio amico Ben\", con sgraziate animazioni e con canzoni facilmente dimenticabili\"."}
{"id": "4172336", "revid": "767487", "url": "https://it.wikipedia.org/wiki?curid=4172336", "title": "Tempesta sulla Cina", "text": "Tempesta sulla Cina (\"The Mountain Road\") \u00e8 un film statunitense del 1960 diretto da Daniel Mann.\n\u00c8 un film di guerra con protagonisti James Stewart, Lisa Lu e Glenn Corbett basato sul romanzo \"The Mountain Road\" di Theodore H. White e incentrato sui tentativi dell'esercito degli Stati Uniti di distruggere ponti e strade potenzialmente utili ai giapponesi durante la seconda guerra mondiale.\nProduzione.\nIl film, diretto da Daniel Mann su una sceneggiatura di Alfred Hayes con il soggetto di Theodore H. White (autore del romanzo), fu prodotto da William Goetz per la William Goetz Productions e girato a Tucson e nel Salt River Canyon in Arizona\nDistribuzione.\nIl film fu distribuito negli Stati Uniti dal giugno del 1960 al cinema dalla Columbia Pictures.\nAlcune delle uscite internazionali sono state:\nPromozione.\nLa tagline \u00e8: \"THE REAL EPIC OF THE SCORCHED EARTH...when hate and heroism, danger and disaster blocked escape on...THE MOUNTAIN ROAD\".\nCritica.\nSecondo il Morandini il film \u00e8 \"mediocre\" ed emerge solo grazie all'interpretazione di Stewart."}
{"id": "4172338", "revid": "46931", "url": "https://it.wikipedia.org/wiki?curid=4172338", "title": "The Mountain Road", "text": ""}
{"id": "4172339", "revid": "110157", "url": "https://it.wikipedia.org/wiki?curid=4172339", "title": "Havlovice", "text": "Havlovice \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4172344", "revid": "599013", "url": "https://it.wikipedia.org/wiki?curid=4172344", "title": "C\u00e1ssio Barros", "text": "Caratteristiche tecniche.\nGiocava come laterale sinistro.\nCarriera.\nClub.\nCresciuto nelle giovanili del Vasco da Gama, C\u00e1ssio debutt\u00f2 in prima squadra nel 1989, facendo il suo esordio in massima serie nazionale il 24 settembre contro il Bahia. Con il club bianco-nero vinse il campionato in quello stesso anno, mettendo insieme 11 presenze e 1 gol. Fu titolare nel Vasco fino al 1994, disputando incontri di Coppa Libertadores (1990) e Coppa CONMEBOL (1993): nel 1995 gioc\u00f2 per una stagione al Fluminense. Tornato al Vasco, vi disput\u00f2 altre due annate, segnando anche un gol nella Coppa CONMEBOL 1996. Nel 1997 pass\u00f2 al Guarani e al Santos, giocando cos\u00ec per la prima volta con squadre dello stato di San Paolo. Nel 1999 pass\u00f2 ai tedeschi dello Stuttgarter Kickers, con la cui maglia partecip\u00f2 a due campionati di 2. Fu\u00dfball-Bundesliga. Nel 2001 chiuse la carriera dopo una stagione con il Goi\u00e1s.\nNazionale.\nNel 1989 partecip\u00f2 al , giocando 5 incontri e segnando 1 gol (nel 5-0 con il Mali). C\u00e1ssio debutt\u00f2 in Nazionale maggiore l'11 settembre 1991 contro il . Gioc\u00f2 poi una serie di amichevoli con la Nazionale olimpica tra il 1991 e il 1992, totalizzando 5 presenze. Nel 1992 fu convocato al Torneo Pre-Olimpico CONMEBOL, senza per\u00f2 mai scendere in campo."}
{"id": "4172348", "revid": "767487", "url": "https://it.wikipedia.org/wiki?curid=4172348", "title": "Goran Terzi\u0107", "text": ""}
{"id": "4172349", "revid": "287204", "url": "https://it.wikipedia.org/wiki?curid=4172349", "title": "Goran Terzic", "text": ""}
{"id": "4172350", "revid": "767487", "url": "https://it.wikipedia.org/wiki?curid=4172350", "title": "Tutti i rumori del mare", "text": "Tutti i rumori del mare \u00e8 un film italiano del 2012 diretto da Federico Brugia.\nDistribuzione.\nIl film \u00e8 stato distribuito nelle sale italiane a partire dal 24 agosto 2012."}
{"id": "4172352", "revid": "799504", "url": "https://it.wikipedia.org/wiki?curid=4172352", "title": "Scultura dedalica", "text": "La scultura dedalica descrive, in base ad un termine adottato dagli storici dell'arte del XX secolo, lo stile particolare che le figure umane assunsero nell'arte greca del VII secolo a.C. e che ebbe diffusione uniforme in tutta la Grecia. In questo secolo di grandi trasformazioni, dovute a cambiamenti sociali, tensioni interne, spostamenti di popoli e contatti tra popoli, la scultura propriamente detta dedalica corrisponde all'ultima fase del periodo orientalizzante, che vede in Grecia la nascita di un'arte monumentale, il superamento delle forme esuberanti del primo periodo e l'approdo ad un sistema di proporzioni. Il bisogno di ordine e contenimento, di cui questa rinnovata concezione unitaria della forma era espressione, aveva radici nel IX secolo a.C., nei cosiddetti \"secoli bui\", e fu alla base del mondo greco arcaico.\nFonti letterarie.\nIl termine deriva dalla tradizione letteraria che frequentemente ricorda la presenza a Creta del mitico scultore e architetto Dedalo, il quale sarebbe stato il primo ad operare in questa professione; i suoi allievi, Dipoinos e Skyllis, si sarebbero poi trasferiti nel Peloponneso, fondando la scuola scultorea di Sicione (Pausania 2.15.1). Riferimenti al Dedalo scultore si trovano anche in Plinio il Vecchio, Apollodoro e Diodoro Siculo. Pausania pi\u00f9 volte nella \"Periegesi della Grecia\" ricorda uno scultore cos\u00ec chiamato, autore di un Eracle in legno \u00abcompletamente nudo\u00bb, sottolinea il viaggiatore, e le cui opere offrirebbero alla vista qualcosa di straordinario e di divino (Paus. 2.4.5). \u00c8 possibile che lo scultore di Pausania sia realmente esistito e che fosse di origine ateniese ma operante soprattutto a Creta e nelle Cicladi. Sarebbe vissuto in un'epoca in cui veniva costruita la prima statua per l'Heraion di Samo: \u00abI Sami [...] credono che questo tempio sia molto vecchio, opinione fondata sull'origine stessa della statua, in quanto essa \u00e8 opera di Smilis, figlio di Euclide di Egina e contemporaneo di Dedalo, bench\u00e9 molto meno celebre\u00bb (Paus. 7.4.4-7). Ma nella narrazione di Pausania lo scultore reale e l'artefice mitico si sovrappongono e Pausania stesso \u00e8 consapevole del fatto che \"Dedalo\" \u00e8 da tempi remoti un soprannome attribuito a ci\u00f2 che ha determinate caratteristiche (Paus. 9.3.2).\nOrigine e diffusione.\nLo stile dedalico si sviluppa nel corso del VII secolo a.C. in seguito ai nuovi contatti della Grecia con il Vicino Oriente e l'Egitto (et\u00e0 orientalizzante). Stando ai ritrovamenti sembra che sculture in pietra di grandezza naturale e pi\u00f9 grandi del naturale si ebbero in Grecia solo in seguito ai contatti con l'Oriente, aperto al commercio greco dopo che l'Egitto ebbe conquistato l'Assiria nel 672 a.C. Gli elementi stilistici derivano in primo luogo dagli avori scolpiti siriaci e fenici del IX e dell'VIII secolo a.C., la cui presenza \u00e8 diffusa, e testimoniata dai ritrovamenti, in tutta la Grecia e soprattutto a Creta. La figura umana dedalica \u00e8 frontale, i corpi hanno vita stretta e busti triangolari, la parte superiore della testa \u00e8 piatta, la fronte \u00e8 bassa con la linea dei capelli dritta, il viso \u00e8 un triangolo con grandi occhi, incorniciato dai capelli che cadono in massa sulle spalle con divisioni orizzontali o in sottili trecce, secondo uno schema appartenente alla scultura egizia. Per influenza e in uno spirito di competizione con l'arte egiziana le sculture greche cresceranno in dimensione, acquisendo una nuova monumentalit\u00e0, inizialmente con produzioni in calcare e in seguito sfruttando, particolarmente nelle isole, i marmi locali.\nNel periodo in cui emergeva lo stile dedalico i greci acquisivano la tecnica orientale dello stampo che utilizzavano per la produzione dei pinakes e di altri piccoli oggetti votivi i quali rapidamente e uniformemente diffondevano lo stile dedalico in tutta la Grecia. Creta fu un primo e influente centro di produzione: una grande quantit\u00e0 di terrecotte in stile dedalico \u00e8 stata ritrovata nei depositi di Gortyna, Axos e Sitia. Altri importanti centri sono Rodi, Sparta e Corinto, ma esempi di arte dedalica in legno, bronzo, avorio, oro, pietra e terracotta sono stati trovati in molte aree greche. La datazione dei lavori dipende largamente da analisi stilistiche e dai collegamenti con la ceramica protocorinzia.\nSviluppo.\nIn una prima fase detta protodedalica (700-675 a.C.) gli elementi siriaci e fenici sono resi con una forte eco del precedente periodo geometrico, come nella statuetta in bronzo dedicata da Mantiklos. Esempio del primo periodo dedalico (675-655 a.C.) \u00e8 la piccola sfinge in avorio proveniente da Perachora (Atene, Museo archeologico nazionale 16519). Il medio dedalico (655-630 a.C.) \u00e8 il momento in cui si verificano cambiamenti fondamentali per lo sviluppo successivo della scultura greca; ne resta testimonianza in grandi sculture frammentarie cretesi in calcare che sono le prime sculture a tutto tondo in pietra giunte sino a noi (Museo archeologico di Iraklio 407 e 380); la \"Dama di Auxerre\" \u00e8 pi\u00f9 piccola, ma ci \u00e8 giunta invece in ottimo stato e ci offre \u00abun buon esempio della via media degli scultori cretesi, un'immagine plastica chiara e lucida nelle strutture\u00bb. Al Peloponneso appartiene il rilievo architettonico calcareo proveniente da Micene (Museo archeologico nazionale di Atene 2869), con la parte superiore di una figura femminile, originariamente facente parte della decorazione di un piccolo tempio eretto sull'acropoli di Micene; presenta un volto dai tagli netti e precisi a cui pu\u00f2 accostarsi il piccolo kouros del Museo archeologico di Delfi, di provenienza cretese, opera che sembra gi\u00e0 un passo avanti nella direzione della statuaria arcaica, dotata di una intrinseca monumentalit\u00e0 quanto l'ariballo protocorinzio del Louvre (inv. CA 931). Queste opere sembrano aver gi\u00e0 codificato le improvvisazioni delle generazioni precedenti in una struttura equilibrata, decisa nei tagli ma composta entro linee di contorno melodiose; si veda per contro il \"Kriophoros\" in bronzo (640-610 a.C., h 18\u00a0cm) rinvenuto a Creta ed ora ai Musei statali di Berlino: tutt'altro che composto, dai lineamenti pesanti, quasi orientali, come orientale \u00e8 la presenza del perizoma. Alla fine del medio dedalico (630 a.C.) sono stati datati un rilievo calcareo da Gortyna (Creta) con due figure femminili a grandezza quasi naturale che affiancano una terza maschile al centro (Iraklio 379), il fregio con i guerrieri a cavallo (Iraklio 231) e l'architrave con figure femminili assise, gli ultimi due reperti provenienti dal tempio di Prini\u00e0s.\nForse le prime sculture in marmo greche sono stati i \"perirrantheria\", figure a supporto di larghi e poco profondi bacili che possono superare il metro di diametro (da Sparta, Sparta 3362; da Samo, Musei statali di Berlino 1747). La prima statua a grandezza naturale in marmo \u00e8 la \"Kore di Nikandre\" (Atene, Museo archeologico nazionale 1), per molti aspetti conforme al canone maschile egiziano. A partire da quest'opera si andranno col tempo definendo i tipi del \"kouros\" e della \"kore\"; procedendo con un metodo imparato dagli scultori egiziani le statue erano scolpite per una visione rigidamente frontale a partire dai blocchi di pietra squadrati, come fossero rilievi da realizzare sulle quattro facce principali. La resa anatomica \u00e8 semplificata nei nudi maschili, mentre viene nascosta sotto le vesti decorate nelle statue femminili.\nIl senso di incompletezza e la sottigliezza delle vedute laterali generalmente rilevati nella \"Kore di Nikandre\" sono gli stessi che si trovano in un'opera alla quale viene assegnata solitamente una datazione pi\u00f9 alta, la \"Triade delfica di Drero\" (Iraklio, 2445-7), le cui figure risultano ugualmente dotate di uno spessore minimo; la \"Triade delfica\" \u00e8 composta da tre figure realizzate con la tecnica dello sphyrelaton, tecnica di derivazione orientale che consiste nel martellare e inchiodare lamine metalliche su anime di legno intagliato. Una grande figura maschile (h 80\u00a0cm), probabilmente Apollo, \u00e8 accompagnata da due figure femminili rappresentanti Artemide e Latona, di dimensioni minori (h 45\u00a0cm) e identiche tra loro, racchiuse in una forma cilindrica ottenuta grazie all'atteggiamento e alle vesti. Apollo al contrario sembra presentarsi con una difficoltosa volont\u00e0 di movimento, simile, nel gesto del reggere l'arco, all'\"Apollo di Mantiklos\", bench\u00e9 meno convincente.\nIl primo e medio periodo dedalico si configurano come un periodo di transizione e sperimentazione, di tecniche e materiali, manifestantisi in opere di una certa durezza e rigidit\u00e0 ormai lontane dalla freschezza che ancora si trovava nell'\"Apollo di Mantiklos\", verso una direzione in cui la sfida delle dimensioni \u00e8 solo uno degli aspetti del quale partecipa l'acquisizione di abilit\u00e0 tecniche."}
{"id": "4172354", "revid": "767487", "url": "https://it.wikipedia.org/wiki?curid=4172354", "title": "Medianeras - Innamorarsi a Buenos Aires", "text": "Medianeras - Innamorarsi a Buenos Aires (\"Medianeras\") \u00e8 un film del 2011, diretto da Gustavo Taretto. Il film ha vinto il premio come miglior film e miglior regista in occasione del Gramado Film Festival del 2011. Il film \u00e8 stato distribuito nelle sale italiane il 2 ottobre 2014.\nTrama.\nMartin \u00e8 un web designer ed \u00e8 fobico. Poco alla volta prova ad uscire dall'isolamento del suo monolocale e della sua realt\u00e0 virtuale. Mariana \u00e8 appena uscita da una lunga storia d'amore e la sua vita \u00e8 piena di confusione. I due vivono in edifici opposti sulla stessa strada, ma non si sono mai accorti l'uno dell'altra. Frequentano gli stessi luoghi, ma non si sono mai incontrati."}
{"id": "4172356", "revid": "767487", "url": "https://it.wikipedia.org/wiki?curid=4172356", "title": "Societ\u00e0 Sportiva Cavese 1982-1983", "text": "Questa voce raccoglie le informazioni riguardanti la Societ\u00e0 Sportiva Cavese nelle competizioni ufficiali della stagione 1982-1983.\nStagione.\nLa Cavese termina il campionato cadetto al 6\u00ba posto, dopo aver chiuso il girone di andata al 3\u00ba dietro e Lazio. Terminer\u00e0 a 3 punti dalla zona promozione, dove con 45 punti si giocano agli spareggi l'ultimo posto disponibile per la Serie A, , e Catania, con gli etnei che la spuntano sulle altre due compagini. Durante il campionato la squadra metelliana vince allo Stadio Meazza contro il per 2-1, con le reti di Tivelli e Di Michele a rimontare il vantaggio rossonero di Jordan: una gara che rappresenta l'unica sconfitta interna del torneo per i milanesi, e che vale ai metelliani il soprannome di \"Real Cavese\".\nMaglie e sponsor.\nLo sponsor ufficiale per la stagione 1982-1983 \u00e8 Colorificio Farano.\nOrganigramma societario.\nDi seguito sono riportati i membri dello staff della Cavese.\nArea direttiva\nArea tecnica\nRosa.\nDi seguito \u00e8 riportata la rosa della Cavese.\nStatistiche.\nStatistiche di squadra.\nDi seguito sono riportati le statistiche di squadra della Cavese.\nStatistiche dei giocatori.\nDi seguito sono riportati le statistiche giocatori della Cavese."}
{"id": "4172357", "revid": "1632387", "url": "https://it.wikipedia.org/wiki?curid=4172357", "title": "Bossanova (Pixies)", "text": "Bossanova \u00e8 il terzo album della band statunitense Pixies. Pubblicato il 13 agosto 1990 dall'etichetta indipendente 4AD nel Regno Unito e dalla Elektra Records negli Stati Uniti l'album raggiunse la posizione numero tre nella Official Albums Chart e la numero 70 nella classifica americana Billboard 200.\nRealizzazione.\nUscito solamente ad un anno di distanza dall'acclamatissimo Doolittle, \"Bossanova\" \u00e8 un album che musicalmente risente di forti ispirazioni di matrice \"surf\" e space rock mentre, dal punto di vista delle liriche, affronta tematiche relative allo spazio esterno, ad alieni e a oggetti volanti non identificati.\nProdotto da Gil Norton ed interamente scritto da Black Francis, il disco venne quasi interamente elaborato in studio di registrazione tanto che, i testi dei vari brani, venivano scritti su semplici tovaglioli di carta ed elaborati dal frontman giusto cinque minuti prima di cantarli.\nAccolto in modo negativo da gran parte della critica musicale che, quasi all'unanimit\u00e0, giudica l'album non all'altezza dei suoi predecessori, \"Bossanova\" segna l'inizio della parabola discendente della formazione bostoniana che sembra aver perso gran parte della spontaneit\u00e0 dei due lavori precedenti minata soprattutto dalle crescenti tensioni tra il cantante e la bassista Kim Deal.\nDue singoli vennero estratti dal disco: \"Velouria\" e \"Dig for Fire\", che raggiunsero, rispettivamente, il numero 4 ed il numero uno della Modern Rock Tracks, la classifica musicale statunitense contenuta nella rivista Billboard.\nTracce.\nAutore di tutti i testi e delle musiche \u00e8 Black Francis, eccetto \"Cecilia Ann\" scritta da Frosty Horton e Steve Hoffman."}
{"id": "4172359", "revid": "125836013", "url": "https://it.wikipedia.org/wiki?curid=4172359", "title": "Dragons (serie animata)", "text": "Dragons \u00e8 una serie animata statunitense, creata in computer grafica basata sul film del 2010 \"Dragon Trainer\". La serie funge da ponte tra il primo film e il suo sequel del 2014.\nJay Baruchel, America Ferrera, Christopher Mintz-Plasse, T.J. Miller e David Tennant riprendono i loro ruoli recitativi da \"Dragon Trainer\". I nuovi membri del cast includono Julie Marcus e Andree Vermeulen nei panni di Testabruta (precedentemente doppiato da Kristen Wiig), Zack Pearlman nei panni di Moccicoso (precedentemente doppiato da Jonah Hill), Chris Edgerly nei panni di Skaracchio (precedentemente doppiato da Craig Ferguson) e Nolan North nel ruolo di Stoick l'immenso (precedentemente doppiato da Gerard Butler).\n\"Dragons\" \u00e8 stato annunciato da Cartoon Network il 12 ottobre 2010. Secondo Tim Johnson, produttore esecutivo di \"Dragon Trainer\", la serie era programmata per essere molto pi\u00f9 oscura e pi\u00f9 profonda delle precedenti spin-off della serie televisiva DreamWorks Animation, con un tono simile al film. \"Dragons\" \u00e8 stata la prima serie della DreamWorks Animation ad essere trasmessa su Cartoon Network piuttosto che su Nickelodeon.\nUn'anteprima di un'ora composta da due episodi \u00e8 andata in onda il 7 agosto 2012 su Cartoon Network, con la prima ufficiale della serie il 5 settembre 2012. Un totale di 40 episodi trasmessi su Cartoon Network durante le prime due stagioni, chiamate rispettivamente con \"\"I cavalieri di Berk\" e \"I paladini di Berk\". Successivamente, la serie \u00e8 stata chiamata \"Oltre i confini di Berk\"\", la cui prima stagione ha debuttato su Netflix il 26 giugno 2015. La seconda e terza stagione di \"Dragons:\" \"Oltre i confini di Berk\" \u00e8 stata presentata in anteprima rispettivamente l'8 gennaio e il 24 giugno 2016. La quarta stagione \u00e8 stata pubblicata il 17 febbraio 2017. La serie \u00e8 stata rinnovata per la quinta stagione, che \u00e8 stata rilasciata su Netflix il 25 agosto 2017. La serie (insieme all'esclusiva Netflix, \"Tutti pazzi per Re Julien\") \u00e8 stata consacrata come parte del nuovo marchio, Universal Kids, il 9 settembre 2017. \"Dragons:\" \"Oltre i confini di Berk\" \u00e8 stata rinnovata per la sesta e ultima stagione che \u00e8 stata pubblicata il 16 febbraio 2018.\nIn Italia, la prima stagione \u00e8 stata trasmessa su Cartoon Network dal 4 marzo 2013; la seconda dal 3 febbraio 2014, sempre su Cartoon Network. Le stagioni successive, di 13 episodi ciascuna a partire dal 2016, sono state trasmesse su Boomerang, per poi essere distribuite in chiaro su Boing per poi essere distribuite dal servizio Netflix italiano.\nTrama.\nCollocata tra \"Dragon Trainer\" e \"Dragon Trainer 2\", le vicende seguono Hiccup mentre cerca di mantenere l'equilibrio nella nuova convivenza di draghi e vichinghi. Oltre a tenere il passo con la nuova struttura l'Accademia dei draghi, Hiccup, Sdentato, e il resto dei cavalieri dei draghi sono messi alla prova quando si trovano di fronte a nuovi mondi pi\u00f9 duri di Berk, nuovi draghi che non possono essere addestrati tutti, e nuovi nemici che cercano ogni ragione per distruggere del tutto l'armonia tra vichinghi e draghi.\nDraghi.\nNella serie compaiono molte nuove specie di draghi, ognuna con caratteristiche e particolari diversi. Vengono suddivisi in otto categorie che ne determinano le capacit\u00e0:\nProduzione.\nIl 12 ottobre 2010 Cartoon Network annunci\u00f2 di aver acquisito i diritti di trasmissione in tutto il mondo per una serie animata basata sul film \"Dragon Trainer\". Tim Johnson, il produttore esecutivo di \"Dragon Trainer,\" dichiar\u00f2 che, a differenza delle precedenti serie DreamWorks Animation, questa serie sarebbe stata molto pi\u00f9 cupa e drammatica, proprio come il film. \"Dragons\" \u00e8 la prima serie d'animazione DreamWorks ad andare in onda su Cartoon Network; le precedenti serie televisive della DreamWorks Animation, tra cui \"I pinguini di Madagascar\", \"Kung Fu Panda: Mitiche avventure\" e \"Mostri contro alieni\", sono andate in onda su Nickelodeon.\nInizialmente la serie doveva intitolarsi \"Dragons: The Series\"; in seguito, nel giugno 2012 il programma Comic Con annunci\u00f2 il nuovo titolo \"Dragons: I cavalieri di Berk\". La seconda stagione della serie venne intitolata \"Dragons: I paladini di Berk\". Alla fine del maggio 2014, DreamWorks Animation annunci\u00f2 che nella primavera del 2015 la serie sarebbe stata distribuita su Netflix anzich\u00e9 su Cartoon Network.\nAccoglienza.\nCritica.\n\"Dragons: I cavalieri di Berk\" ha ricevuto recensioni positive. Brian Lowry di Variety ha recensito la serie: \"Il programma \u00e8 visivamente abbagliante, e riprende senza sforzo dove la trama si \u00e8 interrotta\", anche se ha notato la \"mancanza di veri cattivi\" e \"una serie di personaggi non particolarmente caratterizzati\". Mary McNamara del Los Angeles Times ha detto: \"Conserva sia la personalit\u00e0 che il valore di produzione del suo progenitore. \"Dragons\" promette di essere vivace e divertente, con belle immagini di draghi in picchiata e in volo\". Ella ha elogiato il suo aspetto: \"Sembra abbastanza pericolosa anche per gli standard odierni, \u00e8 cos\u00ec disegnata e fluida che una persona di una certa et\u00e0 si chiederebbe come mai siamo cresciuti con cose come \"Scooby-Doo\" e \"Le avventure di Penelope Pitstop\".\" Secondo Nielsen Media Research, gli episodi della prima stagione si sono classificati in media al primo posto nella fascia di et\u00e0 tra i ragazzi di 2-14 anni.\nVideogiochi.\nUn gioco in-browser basato su 3D Unity, intitolato \"Dragons: Wild Skies\", \u00e8 stato lanciato il 27 agosto 2012 su CartoonNetwork.com. I giocatori passeranno attraverso un tutorial con Hiccup e si alleneranno su Uncinato Mortale, con draghi sparsi intorno a loro. Il giocatore pu\u00f2 essere un vichingo maschio o una femmina bionda / bruna, prima di partire per esplorare le isole. Per addestrare il drago, i giocatori devono nutrire i draghi per correggere il cibo prima di eseguire i gesti corretti per ottenere la fiducia del drago. Nel gioco, i giocatori non muoiono o altrimenti falliscono. I giocatori completano le sfide per guadagnare oro. Il mondo consiste in sei isole, ognuna con un drago unico da domare. Il numero di draghi e mondi da esplorare \u00e8 destinato ad espandersi nel tempo, poich\u00e9 la serie introduce sempre pi\u00f9 luoghi e draghi."}
{"id": "4172360", "revid": "600229", "url": "https://it.wikipedia.org/wiki?curid=4172360", "title": "Cantabile (suite sinfonica)", "text": "Cantabile \u00e8 una suite sinfonica composta tra il 2004 e il 2009 da Frederik Magle. Si compone di tre \"poemi sinfonici\" (o movimenti) basati su poesie scritte da Henri de Laborde de Monpezat, pubblicate nel libro \"Cantabile\". La Cantabile fu commissionata dalla famiglia reale danese e il primo poema fu premiato nel 2004. Il secondo e il terzo poema furono presentati in anteprima il 10 giugno 2009 ad un concerto nella Koncerthuset di Copenaghen organizzato per festeggiare il 75\u00ba compleanno del Principe Henrik. In entrambe le occasioni la musica fu eseguita dalla Danish National Symphony Orchestra e dal Coro, diretto da Thomas Dausgaard.\nI tre poemi sinfonici che formano la composizione sono:"}
{"id": "4172361", "revid": "1543377", "url": "https://it.wikipedia.org/wiki?curid=4172361", "title": "Chevrolet Corvair", "text": "La Corvair \u00e8 un'autovettura compact prodotta dalla Chevrolet dal 1960 al 1969.\nIl contesto.\nIl nome Corvair \u00e8 derivato da una dream car fastback del 1954 che, come molte altre vetture della sua categoria, era basata sulla Corvette. Il progetto della Corvair fu fortemente voluto da Ed Cole (ingegnere capo della General Motors nei primi anni cinquanta e presidente del gruppo dal 1968 al 1974), come risposta al grande successo di vendite negli Stati Uniti delle vetture e dei pulmini con motore posteriore raffreddate ad aria della casa automobilistica Volkswagen. La Corvair, insieme alla Ford Falcon, alla Studebaker Lark, alla Nash Rambler ed alla Plymouth Valiant, fu tra le prime auto di queste caratteristiche ad essere definite, sul mercato statunitense, \"vetture compact\".\nLa progettazione inizi\u00f2 nel 1956, ed il primo veicolo usc\u00ec dalle catene di montaggio nel 1959 come parte del model year 1960. Al debutto, la Corvair fu nominata \"Auto dell'anno\" dalla rivista \"Motor Trend\". Alcune Corvair furono sottoposte a un test, la cui durata complessiva fu di 24 ore, al circuito di Riverside; in questa occasione venne registrata una scarsa perdita di olio e solo un esemplare fu coinvolto in un ribaltamento.\nLa Corvair fu offerta in un'ampia gamma di carrozzerie, tra cui berlina, coup\u00e9, familiare, cabriolet, pick-up e furgone. Quest'ultima versione era chiamata \"Greenbrier\".\nLa prima serie venne costruita sul pianale Y della General Motors, mentre la seconda sulla piattaforma Z del medesimo gruppo. Il motore era dietro il retrotreno, la trazione era posteriore, quindi il modello aveva un'impostazione meccanica molto simile a quella delle auto Volkswagen. Questa struttura era inusuale per le auto statunitensi dell'epoca.\nInizialmente le varie versioni della Corvair condividevano un motore d'alluminio a sei cilindri contrapposti, raffreddato ad aria e da 2.296 cm\u00b3 di cilindrata. Inizialmente questo propulsore erogava 80 CV di potenza. Anche gli altri propulsori della Corvair possedevano la stessa configurazione dei cilindri del motore base sopraccennato.\nLa prima serie: 1960-1964.\nI primi esemplari del 1960 furono concepiti come auto economiche ed avevano una carrozzeria dalle forme squadrate, un allestimento scarno e pochi accessori. Ci\u00f2 fu fatto per contenere i prezzi, nonostante il modello avesse installato un gruppo motopropulsore di una certa fattura, che quindi aveva un costo relativamente elevato. Una novit\u00e0 fu il sedile posteriore abbattibile opzionale, ma questa caratteristica era disponibile solo per gli esemplari particolarmente accessoriati. Il riscaldamento dell'abitacolo era fornito da un bruciatore a benzina posizionato nel bagagliaio anteriore, vicino alla ruota di scorta. La gamma crebbe rapidamente, dalle berline di base con sedili a panchetta (la \"500\", che era collocata alla base della gamma, e la \"700\" posta appena pi\u00f9 in alto) fino alla Monza \"900\", che era una coup\u00e9 due porte con sedili singoli ed un allestimento interno superiore. Era disponibile come \"optional\" un motore pi\u00f9 potente, che erogava 95 CV grazie ad un albero a camme pi\u00f9 spinto e ad uno scarico pi\u00f9 libero. Nonostante la Monza fosse stata introdotta solo in un secondo momento, ne vennero venduti 12.000 esemplari, facendo del modello una delle Corvair pi\u00f9 popolari.\nNel 1961 la Chevrolet aggiunse all'offerta, tra gli \"optional\", un cambio manuale a quattro rapporti. L'offerta era formata anche da una trasmissione manuale a tre velocit\u00e0 e da un cambio automatico opzionale \"Powerglide\" a due rapporti. Nell'anno in questione il motore della Corvair sub\u00ec un primo ingrandimento da 2.296 cm\u00b3 a 2.375\u00a0cm\u00b3. Questo aumento della cilindrata fu ottenuto dall'incremento dell'alesaggio. Il propulsore base erogava ancora 80 CV quando era accoppiato al cambio manuale, e sviluppava 84 CV quando era montato insieme al cambio automatico. Il motore pi\u00f9 potente sviluppava invece 98 CV. Per aumentare la capacit\u00e0 del bagagliaio anteriore, la ruota di scorta venne posizionata nel vano motore, ed il bruciatore a benzina per il riscaldamento dell'abitacolo fu sostituito da un sistema che riscaldava l'aria grazie al calore prodotto dal motore. L'impianto riscaldante a benzina rimase comunque tra gli \"optional\" fino al 1964.\nNel 1961 venne aggiunta all'offerta una versione familiare, a cui fu dato il nome \"Lakewood\", che possedeva una capacit\u00e0 di carico di 1,9 m3, distribuita tra l'abitacolo ed il vano bagagli. Il calore del motore e l'odore di benzina che filtravano nell'abitacolo fu per\u00f2 un problema persistente. Questa versione familiare venne commercializzata per poco tempo. \nNello stesso anno, la Chevrolet introdusse la linea di autocarri \"Corvair 95\", che aveva installato il gruppo motopropulsore della Corvair. La cabina di guida aveva una posizione avanzata, con il guidatore che sedeva oltre le ruote anteriori, come nel Volkswagen Typ 2. La Corvair fu disponibile in molte versioni, come il furgone con pannelli a chiusi ed il furgone con vetri laterali, che erano conosciuti con il nome \"Corvan\". Erano anche disponibili modelli pick-up, che erano di due tipi ed erano commercializzati con i nomi \"Loadside\" e \"Rampside\".Il \"Greenbrier Sportswagon\" era la versione furgone della Corvair e possedeva lo stesso corpo vettura della Corvan nella versione con finestrini laterali. Era disponibile con allestimenti e colori simili a quelli delle autovetture. Continu\u00f2 la commercializzazione della Monza, la cui gamma ora comprendeva anche la versione quattro porte. Le vendite ammontarono a 144.000 esemplari. \nLe Corvair prima serie vennero dotate di un sistema di avviamento che prevedeva l'accensione del motore e la successiva rimozione della chiave.\nNel 1962 la Chevrolet introdusse per la Corvair Monza un motore sovralimentato da 150 CV di potenza. Ci\u00f2 fece del modello una delle prime automobili prodotte in larga scala, insieme all'Oldsmobile F-85, ad avere installato di serie un propulsore sovralimentato.\nNel 1963 furono tolte di produzione la Lakewood familiare e la Loadside pick-up.\nCambiamenti significativi nell'ingegneria e nella sicurezza vennero applicati nel 1964, mentre i corpi vettura ed i modelli disponibili rimasero gli stessi. L'unica novit\u00e0 nell'offerta fu l'incremento della cilindrata e della potenza del motore base che crebbero, rispettivamente, da 2.375 cm\u00b3 a 2.683\u00a0cm\u00b3, e da 80 CV a 95 CV. Ci\u00f2 fu ottenuto grazie all'aumento della corsa. Il motore ad alte prestazioni invece pass\u00f2 da 95 CV a 110 CV. La potenza del motore da 150 CV rimase inalterata, sebbene fosse stata incrementata la cilindrata.\nIn questo stesso anno venne presentata la Corvair Monza GT, versione sportiva del mezzo progettata da Larry Shinoda e Tony Lapine. Venne realizzata in unico esemplare.\nIl 1964 vide anche un drastico aggiornamento nelle sospensioni della Corvair; il retrotreno a semiassi oscillanti, tendenzialmente soggetto ad improvvise perdite di trazione senza preavviso quando spinto al limite, venne reso pi\u00f9 \"docile\" utilizzando una barra antirollio trasversale, che and\u00f2 ad accoppiare le due ruote dell'asse. Il cambiamento fu imposto dal nuovo general manager della Chevrolet Semon Knudsen, che in accordo con John DeLorean dovette minacciare di dimettersi per far approvare la modifica.\nComunque, nel libro \"Unsafe at Any Speed\" di Ralph Nader, che trattava di sicurezza nel campo automobilistico, le Corvair prodotte dal 1960 al 1963 ricoprirono un ruolo da protagonista, soprattutto a causa della loro tendenza a ribaltarsi. Nel 1972, uno studio della National Highway Traffic Safety Administration esoner\u00f2 definitivamente la Corvair, dichiarandola non meno sicura delle sue concorrenti dell'epoca, ma il libro di Nader, che fu pubblicato nel 1965, cagion\u00f2 un forte calo di vendite del modello. Inoltre, la meno costosa Ford Mustang, che era basata sulla Ford Falcon e fu introdotta nel 1965 come risposta alla Corvair, decret\u00f2 la fine della prima serie del modello.\nQuesta serie di Corvair \u00e8 basata sul pianale Y della General Motors.\nLa seconda serie: 1965\u20131969.\nUn'importante riprogettazione della carrozzeria e delle sospensioni, oltre al lancio di nuovi motori per la Corvair, segnarono il 1965, che fu l'anno del debutto della sua seconda generazione. Il nuovo stile del corpo vettura stava a met\u00e0 tra un'ipotetica baby Corvette Sting Ray e una contemporanea sportiva italiana, e ci\u00f2 prefigur\u00f2 la Camaro del 1967, che di fatto sostitu\u00ec la Corvair. Un nuovo sistema di sospensioni posteriori indipendenti, simile a quello utilizzato sulla Corvette, sostitu\u00ec il sistema a semiassi oscillanti precedentemente utilizzato. Per questa serie di Corvair, furono disponibili dei motori con una sola cilindrata, 2.683 cm\u00b3. Tutti i propulsori erano a sei cilindri contrapposti. Ci\u00f2 che contraddistingueva i vari propulsori era la potenza erogata.\nIl motore sovralimentato da 150 CV fu sostituito da un propulsore normalmente aspirato da 140 CV e da un motore turbo da 180 CV. Gli esemplari con il primo tipo aveva, tra gli accessori, un tachimetro che misurava fino a 140 mph, un contagiri, un sensore per la temperatura della testata, un orologio analogico con lancetta dei secondi a movimento continuo, un sensore di pressione per i condotti e l'indicatore del livello del carburante. Il motore da 140 CV possedeva quattro carburatori monocorpo, valvole pi\u00f9 larghe ed un doppio sistema di scarico. Queste caratteristiche scaturirono dalle modifiche pi\u00f9 comuni che gli appassionati di hot rod applicavano alle Corvair. Queste specifiche erano disponibili come \"optional\" sulle altre Corvair. Il propulsore base da 95 CV e quello da 110 CV vennero confermati per la 500 e la Monza.\nLe versioni familiare, furgone con pannelli laterali chiusi e pick-up furono tolti dal mercato in favore delle pi\u00f9 sportiveggianti hard-top. Il 1965 fu l'ultimo anno del \"Greenbrier\" con finestrini laterali, i cui ultimi esemplari furono prodotti per essere destinati alle flotte aziendali.\nNel 1966 non ci furono aggiornamenti del modello, che rimase pressoch\u00e9 immutato, ma le vendite iniziarono a calare a causa del libro di Nader, della popolare e meno costosa Mustang e dell'imminente lancio della Camaro. Il calo di vendite fu accelerato anche dalla decisione della General Motors di non sviluppare pi\u00f9 la Corvair. Una novit\u00e0 dell'anno in questione fu la commercializzazione del cambio a quattro rapporti sincronizzati, pi\u00f9 robusto ma caratterizzato da una minore fluidit\u00e0 di cambiata rispetto a quello precedente. Inoltre, i rapporti di trasmissione vennero ereditati da altri modelli della General Motors, e non erano ottimali per le Corvair di uso stradale. Le altre trasmissioni disponibili furono una manuale a tre rapporti ed il cambio automatico \"Powerglide\" a due rapporti. Un piccolo inserto flessibile in plastica che funse da \"sbarramento\" aerodinamico venne installato sotto la grembialatura frontale per alleviare i problemi di portanza, che causavano un alleggerimento del muso alle alte velocit\u00e0.\nSempre nel 1966 l'ingegnere John Fitch impieg\u00f2 la Corvair come base per la realizzazione di una vettura sportiva targa denominata Phoenix. Tale modello presentava il propulsore base della vettura Chevrolet potenziato con due carburatori Weber in modo tale che potesse erogare 170 cv di potenza. Ci\u00f2 permetteva alla vettura di accelerare da 0 a 100 km/h in 7,5 secondi, con velocit\u00e0 massima di 209 km/h. Per sopperire alle nuove prestazioni, vennero montati nuovi pneumatici sportivi e nuovi freni a disco Girling nella sezione anteriore abbinati a quelli a tamburo della Corvair di serie nella parte posteriore. Nelle sezioni laterali anteriori del mezzo, accanto al cofano motore, erano presenti un paio di gobbe sotto le quali erano presenti due ruote di scorta. La successiva messa fuori produzione del mezzo determino che la Phoenix rimanesse una semplice one-off. Sempre Fitch realizz\u00f2 una fuoriserie fastback in piccola serie denominata Sprint.\nNel 1967 venne introdotta la Camaro, e la gamma Corvair fu riallestita con i modelli di base 500 (berlina e coup\u00e9) e Monza (berlina, coup\u00e9 e cabriolet). I motori opzionali da 140 CV e 180 CV furono tolti dal mercato, sebbene il primo propulsore fu successivamente reintrodotto. Rimase poi disponibile fino alla fine della produzione della Corvair.\nNel 1968 la gamma fu ulteriormente ridotta alle sole versioni coup\u00e9 e cabriolet, e le vendite calarono a 15.400 esemplari. Questo model year fu il primo dove il modello era equipaggiato con volante a piantone collassabile, e questa fu una risposta definitiva alle pi\u00f9 fondate critiche sulla sicurezza.\nLa produzione della Corvair cess\u00f2 nel 1969 con solo 6.000 esemplari assemblati nell'anno in questione. La Corvair fu vittima, in un certo senso, del libro di Nader, della Ford Mustang e delle Chevrolet Camaro e Nova. Sebbene la pubblicit\u00e0 negativa avesse danneggiato la Corvair, si ritiene che le controversie nate intorno al modello abbiano mantenuto in vita la Corvair stessa, fino a che la produzione non termin\u00f2 nel momento in cui la stessa General Motors ammise che la vettura presentava difetti progettuali. Infatti la General Motors pianific\u00f2 la fine della produzione della Corvair dopo il 1966 per facilitare il lancio e la commercializzazione della Camaro. Quindi, in definitiva, il libro di Nader facilit\u00f2 il processo di uscita di scena del modello, che era per\u00f2 gi\u00e0 in atto da tempo. Questa generazione di Corvair si basava sul pianale Z della General Motors.\nMolti appassionati di vetture sport erano pi\u00f9 interessati alla Corvair ed alle sue versioni speciali (soprattutto quelle dal 1965 in avanti), piuttosto che a vetture dall'architettura progettuale pi\u00f9 convenzionale, come per esempio la Ford Mustang, nonostante le maggiori prestazioni di quest'ultima. Fin dal lancio della Corvair, furono messi sul mercato una grande quantit\u00e0 di accessori e componenti ad alte prestazioni, e molte versioni modificate furono disponibili."}
{"id": "4172365", "revid": "124019462", "url": "https://it.wikipedia.org/wiki?curid=4172365", "title": "Charles Lennox, II duca di Richmond", "text": "Ebbe numerosi incarichi per i suoi legami di parentela con i reali inglesi, ma \u00e8 soprattutto ricordato per il generoso patronato che decise di devolvere allo sport del cricket ed \u00e8 descritto come uno dei pi\u00f9 importanti promotori dello sport inglese.\nBiografia.\nInfanzia.\nCharles Lennox ottenne il titolo di Conte di March dalla sua nascita nel 1701 come erede del ducato paterno. Egli era infatti figlio di Charles Lennox, I duca di Richmond e di sua moglie, Anne Brudenell. Eredit\u00f2 dal padre, oltre ai titoli, anche l'amore per gli sport, in particolare per il cricket. All'et\u00e0 di dodici anni la sua vita fu messa a repentaglio da una caduta da cavallo, dalla quale per\u00f2 si riprese fortunatamente molto presto.\nMatrimonio.\nIl Conte di March inizi\u00f2 a interessarsi agli affari matrimoniali appena diciottenne, nel dicembre del 1719, quando spos\u00f2 la tredicenne lady Sarah Cadogan. La coppia si spos\u00f2 a Le Hague durante l'esilio degli Stuart dall'Inghilterra, dopo la venuta degli Hannover.. La coppia ebbe dodici figli.\nCarriera politica.\nNel 1722 fece ritorno in madrepatria e divenne membro del parlamento per Chichester come primo membro assieme a sir Thomas Miller come secondo. Rinunci\u00f2 al proprio incarico politico alla morte del padre, nel maggio del 1723, per succedergli al titolo di II Duca di Richmond. Durante questo primo periodo politico fu fondamentale il ruolo della moglie Sarah e il loro matrimonio fu molto felice.\nInteresse per il cricket e patronato sullo sport.\nThe Duke of Richmond's XI.\nIl Duca di Richmond venne descritto gi\u00e0 dai contemporanei come uno tra i maggiori patroni dello sport del cricket. Anche se egli aveva praticato il cricket sin da ragazzo il suo coinvolgimento serio nello sport avvenne dopo la sua successione al ducato paterno. Egli capitan\u00f2 la propria squadra, \"The Duke of Richmond's XI\" che includeva alcuni tra i primi giocatori professionisti come Thomas Waymark, per poi patrocinare lo Slindon Cricket Club e associarsi ai fratelli Newland. Uno dei primi match registrati \u00e8 quello contro i Sir William Gage's XI il 20 luglio 1725, che viene menzionato anche in una lettera inviata dallo stesso Sir William al Duca.\nGli archivi ci hanno tramandato altri quattro incontri con protagonista la squadra di Richmond nella sola stagione del 1727: due contro i Gage's XI e due contro un XI del Surrey patrocinati da Alan Brodrick. Queste due ultime partite furono altamente significative dal momento che il Duca di Richmond e Brodrick scrissero a quattro mani gli Articles of Agreement che ancora oggi determinano le regole del gioco, sintetizzate in sedici punti. Si ritiene che questa fosse la prima volta che le regole (o parte di esse in questo caso), vennero formalmente trascritte, anche se altre regole pi\u00f9 specifiche vennero definite in seguito. La prima vera e propria codificazione delle Laws of Cricket venne realizzata nel 1744. Nei primi scontri le regole erano tramandate oralmente ed erano soggette a variazioni locali. Tale stesura delle regole si rese necessaria non solo per sedare le dispute che potevano sorgere internamente per la concessione di punti o penalit\u00e0, ma anche per la rendere universale la disposizione del gioco del cricket.\nNel 1728 i Richmond's Sussex giocarono ancora due volte contro i Kent di Edward Stead e persero entrambe le partite, con i Kent che videro assegnarsi il titolo della Champion County.\nNel 1730 la squadra del Duca di Richmond gioc\u00f2 due partite contro i Gage's XI e un'altra partita contro i Surrey XI promossi da Mr. Andrews di Sunbury. Il Duca di Richmond perse solo contro Andrews. Il secondo match contro i Gage, dal momento che venne giocato al The Dripping Pan, presso Lewes, \"venne presieduto da Waymark in quanto il Duca si trovava ammalato\".\nNel 1731 il Duca di Richmond venne coinvolto in una delle partite pi\u00f9 discusse che siano mai state registrate dagli storici del cricket. Il 16 agosto la sua squadra del Sussex gioc\u00f2 contro i Middlesex XI, capitanati da Mr. Chambers, a Chichester. La squadra di Mr. Chambers vinse questo match, che aveva in palio la vincita di cento ghinee, e venne predisposta una rivincita a Richmond Green il 23 agosto di quell'anno. La partita di rivincita venne giocata per duecento ghinee e fu uno dei primi match ove vennero riportati ufficialmente dalla cronaca anche i punti delle due squadre: Duca di Richmond 79, Mr Chambers 119; duca di Richmond 72, Mr Chambers 23\u20135 (circa). Il gioco si concluse con la vittoria della squadra del Duca, anche se questo provoc\u00f2 non poche proteste da parte del pubblico e dei giocatori in quanto, oltre ad alcune scorrettezze riportate, la squadra di Richmond era arrivata in ritardo e aveva ritardato l'inizio del gioco. Per sedare le numerose proteste, a ogni modo, alla fine il Duca di Richmond concesse il risultato ai Chambers.\nIl Duca non venne menzionato nelle fonti della storia del cricket per i successivi dieci anni. Questa pausa pu\u00f2 essere dovuta al fatto che nel 1733 il duca si ruppe una gamba e non pot\u00e9 giocare personalmente alle partite della sua squadra. Questi anni furono solo la preparazione per una nuova squadra, incentrata sul piccolo villaggio di Slindon, sul confine con la sua residenza di Goodwood.\nSlindon.\nLa presa di posizione del Slindon Cricket Club nella storia del cricket inglese \u00e8 basata sul gioco di Richard Newland e sul patronato che il Duca di Richmond ebbe sulla squadra. Marted\u00ec 9 luglio 1741, in una lettera al marito, la Duchessa di Richmond fa menzione di una conversazione con John Newland relativa a una partita tra gli Slindon e gli East Dean a Long Down, presso Eartham, avvenuta una settimana prima. Poi, il 28 luglio successivo, il Duca di Richmond invi\u00f2 due lettere al Duca di Newcastle per parlargli a proposito del gioco all'epoca. La partita a cui si fa riferimento in questa lettera si svolse a Portslade tra gli Slindon, che vinsero, e una squadrea non nominata.\nLuned\u00ec 7 settembre 1741 gli Slindon giocarono a Merrow Down, presso Guildford. Il Duca di Richmond, in a lettera inviata al Duca di Newcastle prima del gioco, parl\u00f2 dei \"poveri piccoli Slyndon contro la vostra intera contea del Surrey\". Il giorno successivo egli scrisse ancora annunciando \"abbiamo battuto il Surrey\".\nLa duchessa Sarah gli scrisse venerd\u00ec 9 settembre dicendo \"avevo tanto sperato [...] che il Sussex battesse il Surrey [...], un cruccio che mi portavo appresso da quando quei compagni avevano battuto voi\" (riferendosi apparentemente al fiasco di Richmond Green dell'agosto del 1731).\nNel 1744 il Duca di Richmond cre\u00f2 quello che oggi \u00e8 il pi\u00f9 antico sistema di punteggio di cricket conosciuto per una partita tra la squadra di Londra e gli Slindon all'Artillery Ground il 2 giugno di quell'anno. Slindon vinse 55 turni e il carteggio dei punteggi \u00e8 ancora oggi conservato presso il West Sussex Records Office.\nNell'agosto del 1745 il Duca di Richmond capitan\u00f2 i Sussex XI nuovamente contro il Surrey in un match a Berry Hill, presso Arundel. I Surrey vinsero lo scontro, come traspare dalle parole di Lord John Philip Sackville in una lettera inviata al Duca sabato 14 settembre: \"Speravo avreste lasciato giocare Ridgeway invece che il vostro stopper che ha segnato un punto a nostro favore\".\n\"Single wicket\".\nQuando lo stile del \"single wicket\" divenne dominante come forma di cricket, sul finire degli anni '40 del Settecento, il Duca di Richmond entr\u00f2 in un gran numero di squadre centrate su Stephen Dingate, che era a quel tempo da lui supportato. Per esempio un gran numero di partite vennero combattute nel campo alberato di Dingate, Joseph Rudd e Pye. Il Duca di Richmond solitamente si trov\u00f2 opposto a Thomas Waymark, che era cresciuto all'interno delle sue squadre.\nMorte.\nIl Duca di Richmond mor\u00ec l'8 agosto 1750 a Godalming e venne sepolto nella Cattedrale di Chichester. Egli rimase nella memoria di tutti come uno dei primi sostenitori e giocatori professionisti del cricket in Inghilterra, dando particolare impulso al Slindon club e al Sussex cricket. Con la sua scomparsa anche il cricket entr\u00f2 in crisi per un breve tempo, fino alla comparsa del Brighton Cricket Club sul finire del secolo.\nCome suo padre fu massone (fu iniziato nel 1724) e Gran maestro della Prima gran loggia d'Inghilterra.\nDiscendenza.\nDal matrimonio tra Lord Richmond e Lady Sarah Cadogan nacquero:"}
{"id": "4172368", "revid": "1086846", "url": "https://it.wikipedia.org/wiki?curid=4172368", "title": "Bologna Football Club 1909 2012-2013", "text": "Questa voce raccoglie le informazioni riguardanti il Bologna Football Club 1909 nelle competizioni ufficiali della stagione 2012-2013.\nStagione.\nLa stagione 2012-2013 del Bologna inizia l'8 luglio 2012, quando squadra e staff tecnico si ritrovano al centro tecnico di Casteldebole. Mancano per\u00f2 molti giocatori, tra i quali Antonsson, P\u00e9rez, Diamanti e Ramirez, convocati dalle rispettive nazionali. Si fa sentire anche l'assenza dell'ex-capitano Marco Di Vaio, trasferitosi al Montreal Impact dopo 4 stagioni con la maglia rossobl\u00f9.\nLa prima partita ufficiale della stagione \u00e8 il 18 agosto 2012: per il terzo turno eliminatorio di Coppa Italia, al Dall'Ara il Bologna supera il con il punteggio di 2-1 grazie a una doppietta di Ta\u00efder, che va cos\u00ec a segno per la prima volta in partite ufficiali con la maglia rossobl\u00f9. La squadra felsinea parte a rilento in questo campionato: in 5 partite realizza solo 4 punti, perdendo contro ChievoVerona, Milan e , pareggiando contro il Pescara e vincendo di rimonta contro la Roma: dopo che nel primo tempo era sotto per 2-0, in 20 minuti il Bologna rimonta di 3 goal, prendendosi cos\u00ec i primi punti della stagione.\nDopo la partita contro il , al Dall'Ara il Bologna si impone per 4-0 contro il Catania, con una doppietta di Alberto Gilardino, nuovo acquisto dei rossobl\u00f9. Dopo questa vittoria, per\u00f2, i felsinei incappano in una serie di risultati negativi, e in 6 partite conquistano solamente un punto, contro l'Udinese. Tornano a vincere contro il Palermo per 3-0, ma la sconfitta ritorna una settimana dopo con l'1-0 contro la Sampdoria. Da questa sconfitta il Bologna si rialza inanellando 7 punti in 3 partite battendo Atalanta e Napoli e pareggiando contro la Lazio per 0-0 all'Dall'Ara. Seguono una vittoria incredibile contro il Napoli per 2-3 di rimonta (al minuto 86 il risultato era di 2-1 per i partenopei), e la sconfitta nel derby emiliano contro il (anche questa avvenuta a causa di una rimonta).\nIn Coppa Italia, intanto, dopo aver battuto il Livorno per 1-0 al Dall'Ara e poi, incredibilmente, \u00e8 riuscita a battere in rimonta da 1-0 a 1-2 (pochi giorni dopo la vittoria 2-3) il Napoli, cos\u00ec raggiungendo i quarti di finale, che poi ha perso 3-2 dopo i supplementari a San Siro contro l'Inter. In campionato, inizia bene il girone di ritorno, con un bel 4-0 contro il ChievoVerona. Anche se la settimana successa in casa del Milan ha perso 2-1.\nNella partita successiva contro la Roma, il Bologna pareggia 3-3, dopo una rocambolesca partita che prima porta in vantaggio i giallorossi, poi i rossobl\u00f9 fino al goal di Panagi\u014dt\u012bs Tachtsid\u012bs, primo centro della sua carriera in Serie A. Dopo questa partita, \u00e8 la volta di due gare contro due dirette concorrenti per la salvezza, Pescara e ; nella prima partita, il Bologna prende i tre punti, nella seconda invece fa 1-1 in casa. La partita contro il Catania si perde per 0-1, ma da questa gara ha inizio un filotto di partite quasi tutte positive, salvo per la gara contro la Juventus, dove si perde per 2-0 a causa di una doppietta di Mirko Vu\u010dini\u0107. In 12 partite totalizza 13 punti, togliendosi definitivamente dalla zona calda della classifica e appostandosi a met\u00e0 classifica. Degne di nota in questa serie di partite le vittorie contro la Fiorentina, vinta in casa per 2-1 grazie a un goal allo scadere del nuovo acquisto Lazaros Christodoulopoulos, e la vittoria in trasferta contro l'Inter, con un goal di Alberto Gilardino.\nSempre il calciatore biellese, il 21 aprile 2013, va a segno contro la Sampdoria, realizzando cos\u00ec il goal numero 3000 del Bologna in Serie A. Nello stesso giorno, il Bologna si presenta in campo con una maglia verde, per celebrare la giornata della Terra. L'ex Genoa Gilardino va a segno anche contro l'Atalanta, nella partita terminata 1-1 e che avvicina sempre di pi\u00f9 il Bologna all'aritmetica salvezza. Dopo la brutta batosta per 6-0 rimediata contro la Lazio, in cui Miroslav Klose realizza una cinquina, la matematica salvezza arriva l'8 maggio 2013, quando, nonostante la sconfitta casalinga dei rossobl\u00f9 per 0-3 contro il Napoli, il Palermo viene sconfitto con il punteggio di 2-3 dall'Udinese.\nCon la vittoria contro il , con una rete del neoacquisto Davide Moscardelli e il pareggio a reti bianche contro il Genoa, il Bologna chiude la stagione al 13\u00ba posto con 44 punti, 7 punti in meno della stagione scorsa.\nMaglie e sponsor.\nPer l'undicesimo anno consecutivo lo sponsor tecnico del Bologna \u00e8 l'azienda bolognese Macron, mentre gli sponsor ufficiali sono NGM e Ceramica Serenissima. La prima maglia \u00e8 la classica che tradizionalmente contraddistingue il Bologna: righe verticali rosso e blu, con la differenza del colletto a girocollo in maglieria, con inserti asimmetrici sul fronte e sul retro; i pantaloncini, pi\u00f9 corti sul davanti per un richiamo vintage anni Ottanta e per favorire il movimento dei calciatori, sono bianchi con uno spacco laterale bordato di rosso e blu. Sulla cintura c'\u00e8 un'etichetta tessuta con le iniziali del club. Anche la seconda maglia non cambia: prevalentemente bianca, con un inserto rossobl\u00f9 che si collega al colletto a girocollo e termina sul retro, come la prima maglia; i calzoncini sono blu con inserti rossi sui lati e la targhetta \"BFC\" sulla cintura. Novit\u00e0 assoluta invece la terza maglia: colore antracite, dello stesso modello della seconda maglia; dello stesso colore anche i pantaloncini.\nOrganigramma societario.\nDal sito internet ufficiale della societ\u00e0\nArea direttiva\nArea organizzativa\nArea comunicazione\nArea marketing\nArea tecnica\nArea sanitaria\nRosa.\nRosa.\nRosa e numerazione aggiornate al 1\u00ba febbraio 2013.\nCalciomercato.\nSessione estiva \"(dall'1/7 al 31/8)\".\nAl 30 giugno il Bologna ha risolto le compropriet\u00e0 di molti suoi giocatori, tra cui quelle di Alessandro Diamanti (di cui il club felsineo rileva la seconda met\u00e0 dal Brescia), Rene Krhin (rinnovo della compropriet\u00e0 con l'Inter) e Saphir Ta\u00efder (il cui cartellino, da gennaio a met\u00e0 con la Juventus, torna completamente rossobl\u00f9). Il Bologna inoltre esercita il diritto di riscatto sulla met\u00e0 del cartellino di Robert Acquafresca, assicurandosi cos\u00ec il giocatore in compartecipazione con il Genoa. Il calciomercato del Bologna comincia con l'arrivo di due giovani giocatori: uno \u00e8 il centrocampista del Barcellona Mart\u00ed Riverola, il secondo \u00e8 l'attaccante italiano Cristian Pasquato, in prestito dall'Udinese, l'anno precedente al Torino.\nA questi due acquisti si susseguono per\u00f2 alcune cessioni importanti, che portano malumori tra la tifoseria: dopo l'addio dopo quattro anni in rossobl\u00f9 dell'ex-capitano Marco Di Vaio, il club perde anche Andrea Raggi (che passa al Monaco), Matteo Rubin (che va al Siena), Gaby Mudingayi (che approda all'Inter in prestito) e il portiere titolare Jean-Fran\u00e7ois Gillet (ceduto al Torino). Tra gli acquisti del Bologna \u00e8 importante segnalare il ritorno tra le file felsinee di Cesare Natali, gi\u00e0 al Bologna nella stagione 2003-2004, il ritorno in Italia del centrocampista Tiberio Guarente e l'arrivo di Manolo Gabbiadini in prestito dalla Juventus.\nMa la trattativa che tiene banco per tutta l'estate \u00e8 quella legata a Gast\u00f3n Ram\u00edrez: il giocatore, al Bologna da due stagioni, dopo una trattativa molto difficile e turbolenta con la squadra inglese del Southampton, e dopo le richieste del giocatore di essere ceduto il prima possibile, viene venduto per 14 milioni di euro al termine dell'ultimo giorno di mercato. In compenso, lo stesso 31 agosto, dopo l'ufficializzazione del trasferimento di Michele Pazienza del giorno precedente, il Bologna si assicura la firma dell'ex-campione del mondo Alberto Gilardino, il ritorno di Panagi\u014dt\u012bs Kone e l'ufficialit\u00e0 dell'acquisizione del giovane Uro\u0161 Radakovi\u0107, gi\u00e0 fermato durante il mercato estivo precedente dall'ex consulente Salvatore Bagni.\nGiovanili.\nOrganigramma societario.\nArea direttiva\nArea tecnica - Primavera\nArea tecnica - Allievi Nazionali\nArea tecnica - Allievi I e II Divisione\nArea tecnica - Giovanissimi Nazionali\nArea tecnica - Giovanissimi Professionisti"}
{"id": "4172369", "revid": "1310927", "url": "https://it.wikipedia.org/wiki?curid=4172369", "title": "Vouho", "text": ""}
{"id": "4172377", "revid": "4175", "url": "https://it.wikipedia.org/wiki?curid=4172377", "title": "Nazionale Under-20 di calcio femminile della Germania", "text": "La Nazionale di calcio femminile della Germania Under-20 \u00e8 la rappresentativa calcistica femminile internazionale della Germania formata da giocatrici al di sotto dei 20 anni, gestita dalla Federazione calcistica della Germania (\"Deutscher Fu\u00dfball-Bund\" - DFB).\nCome membro della Union of European Football Associations (UEFA) partecipa al Campionato mondiale FIFA Under-20; non \u00e8 previsto un campionato continentale in quanto il torneo \u00e8 riservato a formazioni Under-19, tuttavia i risultati ottenuti nel campionato europeo di categoria sono utilizzati per accedere al mondiale con una squadra Under-20.\nGrazie alle sue tre vittorie, conquistate nelle edizioni di Thailandia 2004, mondiale riservato per\u00f2 a formazioni Under-19, a Germania 2010 e Canada 2014 \u00e8, al 2017, al primo posto della classifica mondiale, posizione che condivide con gli , tra le nazionali che hanno partecipato al torneo. Inoltre, al 2017, \u00e8 tra le quattro nazionali U-20 ad aver partecipato a tutte le otto edizioni assieme a , e Stati Uniti."}
{"id": "4172381", "revid": "46931", "url": "https://it.wikipedia.org/wiki?curid=4172381", "title": "Women Everywhere", "text": ""}
{"id": "4172385", "revid": "767487", "url": "https://it.wikipedia.org/wiki?curid=4172385", "title": "Les Grandes Chaleurs", "text": "Les Grandes Chaleurs \u00e8 un film del 2009 diretto da Sophie Lorain.\nTrama.\nDopo la morte del marito infedele, Gis\u00e8le, un'assistente sociale di cinquantadue anni che lavora in un quartiere disagiato della citt\u00e0 di Qu\u00e9bec, s'innamora perdutamente di Yannick, un ex-cliente cleptomane diciannovenne."}
{"id": "4172386", "revid": "73843", "url": "https://it.wikipedia.org/wiki?curid=4172386", "title": "Hanni Beronius", "text": "La modella, che \u00e8 alta un metro e settantaquattro, ha vinto anche il titolo di \"Miss Personalit\u00e0\". La Beronius ha rappresentato la Svezia in occasione del concorso di bellezza internazionale Miss Universo 2012 che si \u00e8 tenuto a Las Vegas, non riuscendo per\u00f2 ad entrare nella semifinale. La Beronius \u00e8 di padre svedese e di madre per met\u00e0 persiana, ed \u00e8 la prima Miss Svezia ad avere origini medio-orientali."}
{"id": "4172389", "revid": "168123", "url": "https://it.wikipedia.org/wiki?curid=4172389", "title": "Boss Magazine", "text": "Boss Magazine \u00e8 stata una rivista mensile \"lifestyle\" maschile italiana.\nEdizione italiana.\nBoss Magazine \u00e8 stata edita in Italia dal dicembre 1993 al maggio 2006 con sede amministrativa a Roma. Il direttore editoriale \u00e8 stato Fabio Piscopo. Dalla fine del 2001 usc\u00ec in edicola con una certa irregolarit\u00e0 saltando spesso dei mesi e diventando di fatto un bimestrale. Complessivamente furono pubblicati 125 numeri. L'edizione si concentrava su argomenti di intrattenimento quali musica, cinema, spettacolo e la celebrazione delle donne pi\u00f9 belle del panorama italiano. Il taglio editoriale fu rivolto all'approfondimento di curiosit\u00e0 per un target maschile. Tra le ragazze copertina della rivista ci sono state Fanny Cadeo nel numero uno del 1993, Anna Falchi, Barbara Chiappini, Alba Parietti, Flavia Vento, Carol Alt, Sabina Stilo, Claudia Koll, Alessia Merz, Manila Nazzaro, Adriana Sklena\u0159\u00edkov\u00e1 Karembeu, Nina Mori\u0107. Tra le modelle fotografate vi furono pure: Laura Licari, Sabina Began, \u00c9va Henger, Benedicta Boccoli, Roberta Potrich, Adriana Volpe. Il numero 3 uscito nel febbraio 1994 \u00e8 stato l'unico con un uomo in copertina (Sylvester Stallone). Alla rivista sono stati spesso allegati videocassette, calendari e altri gadget che hanno spesso fatto oscillare il prezzo di copertina."}
{"id": "4172391", "revid": "648716", "url": "https://it.wikipedia.org/wiki?curid=4172391", "title": "Chi Ursae Majoris", "text": "Chi Ursae Majoris (\u03c7 UMa, \u03c7 Ursae Majoris), conosciuta anche con i nomi tradizionali di Al Kaphrah, El Kophrah o Al Kafzah, \u00e8 una stella situata nella costellazione dell'Orsa Maggiore. La sua magnitudine apparente \u00e8 +3,71 e dista 196 anni luce dal sistema solare. \nOsservazione.\nSi tratta di una stella situata nell'emisfero celeste boreale e quindi osservabile prevalentemente dall'emisfero nord, dove si presenta circumpolare anche da gran parte delle regioni temperate; dall'emisfero sud la sua visibilit\u00e0 \u00e8 invece limitata alle regioni temperate settentrionali e alla fascia tropicale, pi\u00f9 a nord della latitudine 43\u00b0 S. Essendo di magnitudine 3,71, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nCaratteristiche fisiche.\nChi Ursae Majoris \u00e8 una gigante arancione di classe spettrale K0,5III; con una massa che \u00e8 il doppio di quella del Sole, ha terminato l'idrogeno nel suo nucleo da convertire in elio, nonostante abbia un'et\u00e0 di 1 miliardo di anni o poco pi\u00f9, molto meno dei 4,5 miliardi di anni circa del Sole. Il raggio della stella \u00e8 aumentato fino a 21 volte quello solare, mentre la temperatura superficiale \u00e8 di circa . Come tutte le giganti ruota piuttosto lentamente su se stessa, e con una velocit\u00e0 di rotazione di 1,15\u00a0km/s impiega ben 2,7 anni per effettuare una rotazione.\nLa sua bassa metallicit\u00e0, solamente il 37% rispetto al Sole, e la sua velocit\u00e0 nello spazio relativa al sistema solare, (44\u00a0km/s), ben 3 volte superiore alla media, suggeriscono che la stella proviene da un'altra regione della Via Lattea.\nChi Ursae Majoris \u00e8 un buon riferimento per la ricerca della galassia a spirale NGC 3877, che si trova esattamente 15 minuti d'arco a sud della stella."}
{"id": "4172394", "revid": "124123", "url": "https://it.wikipedia.org/wiki?curid=4172394", "title": "Matthew Emmons", "text": "\u00c8 coniugato con la ceca Kate\u0159ina Emmons, a sua volta tiratrice di alto livello."}
{"id": "4172400", "revid": "604467", "url": "https://it.wikipedia.org/wiki?curid=4172400", "title": "Sergei Martynov", "text": ""}
{"id": "4172402", "revid": "461628", "url": "https://it.wikipedia.org/wiki?curid=4172402", "title": "Chiesa della Madonna delle Nevi (Montisi)", "text": ""}
{"id": "4172406", "revid": "767487", "url": "https://it.wikipedia.org/wiki?curid=4172406", "title": "Indrek Varblane", "text": ""}
{"id": "4172407", "revid": "63727", "url": "https://it.wikipedia.org/wiki?curid=4172407", "title": "Renault Symbol II", "text": ""}
{"id": "4172409", "revid": "15756", "url": "https://it.wikipedia.org/wiki?curid=4172409", "title": "Il pulcino Pio", "text": "Il pulcino Pio \u00e8 una canzone realizzata dall'emittente radiofonica Radio Globo e interpretata dall'attrice italiana Morgana Giovannetti. Il brano viene diffuso su Internet il 6 maggio 2012 e pubblicato il 18 luglio 2012 diventando il tormentone italiano dell'estate 2012 e raggiungendo in agosto il primo posto nella classifica dei download musicali.\nDescrizione.\n\"Il pulcino Pio\" nasce nel maggio 2012 da un'intuizione di Bruno Benvenuti, editore di Radio Globo e Amministratore Unico di Globo Records S.r.l. Si tratta dell'adattamento in lingua italiana di una canzone-filastrocca per bambini ben nota in tutta l'America latina (\"O Pintinho Piu\" in portoghese, \"El Pollito Pio\" in spagnolo, ma anche coi titoli \"Na minha casa tem\", \"L\u00e0 em casa\", o \"A Minha Velha\" sempre in portoghese). La sua paternit\u00e0 \u00e8 stata attribuita nel 1985 al cantautore brasiliano Erisvaldo Da Silva e da lui eseguita all'epoca con la formazione di forr\u00f3 \"Trio Nortista\".\nIl \"Pulcino Pio\" in versione portoghese aveva riscosso in Brasile un'impennata di popolarit\u00e0 grazie a un video su YouTube del 27 settembre 2011 in cui il ragazzo undicenne Dheymerson Lima Farias canta in playback la canzone \"O Pintinhu Piu\" esibendo singolari doti mimiche ed espressive. La base musicale da lui usata \u00e8 una versione commerciale della canzone, confezionata con \"altissima intonazione\", ottenuta accelerando il tempo tramite elaborazione digitale. L'espediente di falsare la voce innalzandone la frequenza acustica, cos\u00ec da ottenere un effetto sorprendente o divertente, \u00e8 peraltro in uso sin dall'epoca analogica: si otteneva aumentando la velocit\u00e0 di riproduzione di un disco in vinile o di un nastro registrato. \u00c8 stato sfruttato pi\u00f9 volte nel parlato e nel cantato, ad esempio per dar voce ai topini della Cenerentola di Walt Disney (anno 1950) sia nel film in versione originale in inglese che in quella doppiata in italiano.\nIl video del giovane brasiliano sulla musica di \"O Pintinho Piu\" totalizza circa 6 milioni di visualizzazioni in due mesi e gli guadagna in patria un enorme e inatteso successo, con interviste e inviti a trasmissioni televisive e radiofoniche. La traccia audio da lui usata era comunque gi\u00e0 in circolazione da inizio 2011 e ottenuta per accelerazione e innalzamento tonale di un'esecuzione del 2010.\nL'ascesa al successo di \"Pintinho Piu\" era preannunciato, spontaneo e ineluttabile, ancor prima dell'evento scatenante di Dheymerson che far\u00e0 notizia sbarcando sui media tradizionali. Tra la fine del 2010 e la met\u00e0 del 2011 appaiono su YouTube ben 25 video con la canzone, molti dei quali artigianali. Analogo fermento avviene su canali Internet di condivisione e di chat. Gruppi di animazione come \"Os Locomotions\" (autogestito e non legato a etichette discografiche) salgono sul palco di raduni e feste giovanili danzando al ritmo della canzone e scatenando l'entusiasmo della folla.\nLa versione moderna di \"Pintinho Piu\" che chiameremo \"veloce\" \u2014 indicata in alcuni video di YouTube come \"Chick Pyu music Farm\" \u2014 esce quindi ben prima del video di Farias ed \u00e8 estremamente simile a quella italiana del 2012, a parte il testo in portoghese. Si rilevano in particolare le modifiche e gli espedienti che contribuiranno al folgorante successo del brano: base musicale assai ritmata e con metronomo sostenuto, innalzamento di tono del canto, linea melodica rivisitata nella ritmica sincopata, finale della strofa \"asciugato\" di alcune note superflue, attenuazione della monotonia mediante sospensioni orchestrali e alternanza di staccato e note tenute nel canto. Questa base musicale \u00e8 quella usata nel video di YouTube del ragazzo brasiliano che gli guadagner\u00e0 in poche settimane milioni di visioni.\nL'esecuzione moderna ma \"lenta\", del 2010 \u2014 come affermer\u00e0 tempo dopo lo stesso Lima Farias \u2014 \u00e8 di una giovane banda di forr\u00f3, la \"Seguidores do Rei Luiz Gonzaga\". La versione che per\u00f2 si diffonde a macchia d'olio dai primi del 2011 \u2014 su Internet, in modalit\u00e0 suoneria smartphone mp3, in spettacoli dal vivo, e che usa Lima Farias per il suo video \u2014 \u00e8 quella con audio rielaborato: accelerato e innalzato a tonalit\u00e0 di Sol minore. Non si hanno notizie su chi abbia concepito e provveduto a questo processamento audio, che senz'altro aggiunge \"verve\" al brano.\nLa versione italiana \"Il Pulcino Pio\" del 2012 \u00e8 un adattamento a firma di Bruno Benvenuti, Luca Scarpa, Alessandro Tirocchi, Maurizio Paniconi e Morgana Giovannetti. \u00c8 quest'ultima che canta la versione nostrana in cui la voce \u00e8 stata sottoposta ad una traslazione di tono e all'aggiunta di un effetto chorus al pari della versione brasiliana del 2011.\nIl pezzo si distingue per la linea melodica semplice e asciutta. Il testo si ripete allungandosi ogni volta ma mantenendosi su un'unica linea musicale. Questo incedere \u00e8 simile a quello di molti canti popolari e filastrocche, caratterizzati da strofe che si evolvono tramite piccole aggiunte rispetto alla strofa precedente, e che quindi diventano sempre pi\u00f9 lunghe e pi\u00f9 difficili da ricordare. La struttura \"cumulativa\" si ritrova in canti popolari come quello piemontese \"La mia mama a veul ch'i fila\", ma pu\u00f2 presentarsi anche in brani pop come \"Alla fiera dell'est\" di Angelo Branduardi (a sua volta ispirato al canto del Seder pasquale ebraico \"Chad Gady\u00e0\"), o ancora nella canzone \"Testa spalla\" di Don Lurio.\nLe strofe del \"Pulcino Pio\" includono i versi onomatopeici dei singoli animali, come \"Nella vecchia fattoria\" (titolo italiano di \"Old McDonald Had a Farm\") resa popolare nel nostro paese dal Quartetto Cetra.\nNel \"Pulcino Pio\" in realt\u00e0 l'autore brasiliano accreditato, Da Silva, pu\u00f2 aver adattato a sua volta una canzone popolare argentina per bambini (in lingua spagnola) intitolata \"Cantan los Pollitos\" nell'LP omonimo uscito nel 1972 e \u2014 sempre nell'interpretazione del gruppo Los Pollitos \u2014 inserita sul lato B del 45 giri \"La marcha del mundial\", inno dei mondiali di calcio del 1978 in Argentina.\nMa \u00e8 altrettanto possibile che il \"Pintinho Piu\" sia stato recuperato da una versione ancor pi\u00f9 datata e gi\u00e0 in portoghese dal titolo \"Na minha casa tem...\" che si ritrova in un 45 giri per bambini uscito a met\u00e0 anni '60 e ancor'oggi reperibile sul mercato dell'usato brasiliano.\nLe versioni pi\u00f9 antiche, degli anni '60 e del 1972, possiedono gi\u00e0 oltre alla musica odierna gli elementi salienti delle rielaborazioni di epoca successiva: vi dimorano il protagonista pulcino Pio e gli animali della fattoria che man mano s'aggiungono coi loro versi all'unica strofa-tormentone, ma il ritmo e alcune note a fine strofa sono talora diverse dalla versione moderna: accentuano la tonalit\u00e0 minore conferendo un sapore pi\u00f9 languido e calmo. Inoltre non \u00e8 usato l'espediente di innalzare il tono.\nLe successive versioni in portoghese restano pressoch\u00e9 inalterate come forma melodica e ritmica almeno sino al 2004-2007. L'esecuzione del 1998, con titolo \"L\u00e1 em Casa...\" nel CD \"Cantigas de roda\" del gruppo \"Palavra Cantada\", reinterpreta la canzone aggiungendo note \"scivolate\" nel canto e armonia da bossa nova, pur mantenendo la sequenza crescente di animali e la linea melodica della tradizione. Stranamente qui vi dimorano pi\u00f9 pulcini (\"E os pintinhos piu\") anzich\u00e9 solo uno. \u00c8 del 2004 un'edizione di \"Pintinho Piu\" nel brano \"Pout Pourri 1 (A Minha Vela)\", quarto pezzo della raccolta di canzoni per bambini \"No Mundo Encantado\", tratta da una performance nella popolare trasmissione televisiva brasiliana per bambini, animata dai clown-cantanti Patati e Patat\u00e1 e da un coro in erba (sul genere del nostro piccolo coro Mariele Ventre). Nel 2005-2007 il brano \u00e8 nuovamente inserito nella raccolta \"Os Grandes Sucessos de Patati Patat\u00e1\" disponibile in streaming e su CD.\n\u00c8 impossibile ritrovare ed elencare tutte le varianti del \"Pollito Pio\" / \"Pintinho Piu\" / \"A Minha Velha\" / \"Na minha casa tem\" (titoli diversi usati per lo stesso brano) uscite nel periodo del secondo dopoguerra e in generale nel secolo scorso su vinile, audio cassette, VHS e CD audio. Vi \u00e8 anche una partitura musicale di \"A minha velha\" in stampa Braille, per non vedenti, che risale al 1950. Sta di fatto che la canzone si imprime nel corso di decenni nella memoria musicale collettiva di bambini adolescenti e adulti sudamericani, anche attraverso la tradizione musicale orale delle famiglie e delle scuole d'infanzia.\nIl 17 settembre 2012 \u00e8 uscita in Italia un'altra versione del \"Pulcino Pio\" in cui cambia il finale. Il pulcino, anzich\u00e9 venire schiacciato dal trattore come avveniva nella prima versione, si allena nel breve corso della canzone con diversi attrezzi ginnici e di fitness, e infine sconfigge il trattore sferrandogli un pugno.\nNel 2013 \u00e8 uscita una riedizione in spagnolo di \"El Pollito Pio\" con linea melodica del canto della versione del 1972 (\"Cantan los Pollitos\") ma l'arrangiamento musicale \u00e8 quello moderno.\nNel disco del 1975 e nella sua copertina \u00e8 indicata come autrice della musica l'argentina Mercedes Vila. Al contrario il vinile degli anni '60, lo spartito in Braille del 1950 e la versione dei \"Servidores do Rei\" classificano il brano come \"can\u00e7\u00e3o folcl\u00f3rica\" / \"Folclore brasileiro\" / \"Composi\u00e7\u00e3o desconhecido\", ossia musica di tradizione popolare non attribuibile ad un particolare autore. Quest'ultima tesi sembrerebbe essere la pi\u00f9 credibile.\nVa infine detto che Pedro Alberto Far\u00edas G\u00f3mez, da taluni ritenuto il compositore della musica, \u00e8 s\u00ec elencato tra gli autori di alcune edizioni ufficiali del Pulcino Pio (nelle quali tra l'altro non figura il Da Silva) ma \u00e8 pi\u00f9 probabilmente solo l'arrangiatore della base musicale moderna.\nSuccesso commerciale.\nIn Italia, \"Il pulcino Pio\" ha ottenuto immediato successo di vendite, debuttando al secondo posto nella classifica ufficiale dei singoli. Nella sua 5\u00aa settimana di presenza, il singolo raggiunge il primo posto e lo manterr\u00e0 per due mesi consecutivi. Rimane in top 10 per una totale di tredici settimane consecutive. Nel contempo, riceve la certificazione di disco d'oro, disco di platino fino ad arrivare a quella di quintuplo disco di platino dalla Federazione Industria Musicale Italiana per avere venduto oltre 250.000 copie.\nIl brano \u00e8 stato distribuito anche in alcuni paesi europei. In Francia ha venduto 6.257 copie nella sua prima settimana dal debutto, debuttando direttamente al nono posto.\nVideo musicale.\nIl primo video, come cronologia di inserimento su YouTube, \u00e8 quello del \"Pulcino Pio\" in cui si vedono ripresi bimbi in tenera et\u00e0 con travestimenti degli animali che compaiono nelle strofe\n. Vi \u00e8 sincronia tra testo della canzone e immagini. Questa versione, seppur simpatica, ha riscosso un numero limitato (5 milioni) di visioni.\nIl successivo videoclip de \"Il pulcino Pio\" \u00e8 di fatto quello ufficiale con animazione degli animali. \u00c8 stato visualizzato oltre 292 milioni di volte (al marzo 2021) ed \u00e8 il video musicale italiano pi\u00f9 visto di sempre su YouTube. Inoltre il video divenne il primo video italiano ad arrivare a 100 milioni di visualizzazioni (al 1\u00ba Dicembre 2014), la versione spagnola oltre 1 miliardo (al 2017) e . Via via sono state prodotte altre versioni internazionali: inglese, francese, olandese, russa e greca. L'animazione \u00e8 stata realizzata dalla societ\u00e0 Mediamorfosi mentre i personaggi sono stati creati dal Sig. Federico Mancosu.\nUn'ulteriore versione italiana della canzone e del video animato (\"la vendetta\") mostra il Pulcino Pio che nel procedere delle strofe \u00e8 impegnato ad allenarsi con attrezzi sportivi e di fitness ogni volta diversi, e nel finale sconfigge il trattore sferrandogli un pugno."}
{"id": "4172420", "revid": "86599", "url": "https://it.wikipedia.org/wiki?curid=4172420", "title": "Dorsa di Marte", "text": "Segue una lista dei dorsa presenti sulla superficie di Marte. La nomenclatura di Marte \u00e8 regolata dall'Unione Astronomica Internazionale; la lista contiene solo formazioni esogeologiche ufficialmente riconosciute da tale istituzione.\nI dorsa di Marte portano il nome di albedo presenti sulle mappe marziane di Eug\u00e8ne Michel Antoniadi e Giovanni Virginio Schiaparelli che a loro volta si rifacevano a termini della cultura classica greca e romana.\nSi conta anche un dorsum inizialmente battezzato dall'IAU e la cui denominazione \u00e8 stata poi abrogata."}
{"id": "4172422", "revid": "775372", "url": "https://it.wikipedia.org/wiki?curid=4172422", "title": "Segretario di Stato dell'Inghilterra", "text": "Nel Regno di Inghilterra, la carica di Segretario di Stato (in inglese: Secretary of State) inizi\u00f2 ad esistere verso la fine del Regno della Regina Elisabetta I (1558\u20131603); in precedenza i titoli solitamente in uso erano Cancelliere del Re (\"King's Clerk\"), Segretario del Re (\"King's Secretary\") o Segretario Principale (\"Principal Secretary\").\nSin dai tempi di Enrico VIII, i Segretari di Stato furono sempre due. Dopo la restaurazione della monarchia del 1660, i due posti furono specificatamente designati come il Segretario di Stato per il Dipartimento Settentrionale e il Segretario di Stato per il Dipartimento Meridionale. Entrambi i Segretari si occupavano degli Affari Interni e si spartivano la gestione degli Affari Esteri.\nStoria.\nI sovrani di Inghilterra avevano un servente clericale dapprincipio noto col nome \"Clerk\" e in seguito col nome \"Secretary\". \nL'incarico primario di questo ufficio era il disbrigo della corrispondenza ufficiale del monarca, ma, in varia misura, il detentore anche era consigliere della Corona. Fino al Regno del Re Enrico VIII (1509\u20131547), era nominato solo un Segretario alla volta. Ma, verso la fine del suo Regno, esisteva anche un secondo Segretario. \nAll'incirca verso la fine del Regno della figlia di Enrico, Elisabetta I (1558\u20131603), i Segretari iniziarono ad essere chiamati \"Segretario di Stato\".\nDopo la Restaurazione del 1660, i due posti iniziarono ad essere noti come il Segretario di Stato per il Dipartimento Settentrionale e il Segretario di Stato per il Dipartimento Meridionale. Entrambi i Segretari si occupavano di Affari Interni, ma anche si dividevano tra di loro gli Affari Esteri.\nUno dei due si occupava dell'Europa settentrionale (gli stati a maggioranza protestante) e l'altro dell'Europa Meridionale.\nIn seguito alla Gloriosa rivoluzione del 1688, il Gabinetto assunse la direzione pratica di affari gi\u00e0 assunti in precedenza dal Consiglio privato, cosicch\u00e9 i due Segretari di Stato guadagnarono poteri sempre pi\u00f9 responsabili.\nPer i Segretari di Stato successivi all'Unione con la Scozia del 1707, si veda la voce Segretario di Stato.\nLista dei detentori della carica.\nPer il periodo successivo si vedano le voci:"}
{"id": "4172423", "revid": "300067", "url": "https://it.wikipedia.org/wiki?curid=4172423", "title": "Toomas Kandimaa", "text": ""}
{"id": "4172426", "revid": "659058", "url": "https://it.wikipedia.org/wiki?curid=4172426", "title": "Jairo Ramos", "text": "Carriera.\nGiocatore.\nClub.\nLa prima parte della carriera di Ramos si \u00e8 svolta prevalentemente nel campionato del suo paese natale, il Venezuela. Tuttavia ha avuto una parentesi ai Medicine Hat Blue Jays, franchigia di Rookie League affiliata ai Toronto Blue Jays.\nNel 1998 ha iniziato a dividersi fra il campionato italiano, con la divisa del Grosseto, e le leghe invernali oltreoceano nei Leones del Caracas. In totale con il sodalizio maremmano ha giocato 12 stagioni, prima di passare alla Fortitudo Baseball Bologna prima, e al San Marino Baseball poi.\nIl 31 agosto 2013, nel corso della semifinale scudetto contro Bologna, ha battuto il suo fuoricampo numero 100 nel campionato italiano.\nNel 2017, a Novara, il quasi quarantaseienne Ramos oltre al ruolo di giocatore aveva assunto anche quello di hitting coach, ma nel mese di giugno \u00e8 stato tagliato da entrambi gli incarichi.\nNazionale.\nDopo aver ottenuto il passaporto per via di una discendenza italiana, la ha giocato la sua prima partita in Nazionale nel 2001 in occasione del World Port Tournament di Rotterdam. Diventer\u00e0 presenza fissa in azzurro, avendo infatti disputato il World Baseball Classic 2006, i Mondiali 2009 e 2011 e gli Europei 2010 (vinti proprio dall'Italia) e 2016.\nIn totale, con la Nazionale italiana ha collezionato 97 presenze.\nAllenatore.\nNel 2019 Ramos ha assunto la guida tecnica del Pianoro Baseball, societ\u00e0 emiliana neopromossa in Serie A2.\nA partire dall'anno successivo \u00e8 stato scelto come nuovo manager del Jolly Roger Grosseto, altra squadra militante in A2, tornando cos\u00ec nel capoluogo maremmano da allenatore dopo gli anni vissuti da giocatore."}
{"id": "4172427", "revid": "659058", "url": "https://it.wikipedia.org/wiki?curid=4172427", "title": "Jairo Ramos Gizzi", "text": ""}
{"id": "4172428", "revid": "1573940", "url": "https://it.wikipedia.org/wiki?curid=4172428", "title": "Aozora sh\u014djotai", "text": " \u00e8 un manga scritto da Shimizu Toshimitsu e pubblicato da Tokuma Shoten nei primi anni '90. In seguito \u00e8 stato adattato in una serie OAV prodotto dallo Studio Fantasia di 7 episodi tra il 1994 e il 1996. La serie anime \u00e8 stata doppiata in lingua inglese dall'americana ADV Films. L'anime \u00e8 edito anche a Hong Kong.\nTrama.\nLa trama ruota attorno alle vicende di Takuya Isurugi, tecnico della Japan Air Force, il quale all'inizio della serie viene trasferito all'801\u00ba Tactical Training Squadron, un'importante squadra di acrobazia aerea. Isurugi \u00e8 un timido otaku che inizialmente fa una cattiva impressione dinanzi ai quattro piloti del gruppo, tutte e quattro donne.\nLa trama, per\u00f2, diviene subito quella di un anime harem quando due dei piloti, Miyuki Haneda e Arisa Mitaka, si innamorano di Isurugi. Questo fatto infiamma ulteriormente la gi\u00e0 presente rivalit\u00e0 tra le ragazze, che causa parecchi problemi nella loro cooperazione aerea. Con la JASDF che considera la possibilit\u00e0 di scorporare l'unit\u00e0, Isurugi deve persuadere le due ragazze a collaborare per le loro prestazioni acrobatiche e per la salvezza del team."}
{"id": "4172429", "revid": "339392", "url": "https://it.wikipedia.org/wiki?curid=4172429", "title": "801 T.T.S. Airbats", "text": ""}
{"id": "4172430", "revid": "6923", "url": "https://it.wikipedia.org/wiki?curid=4172430", "title": "Strada statale 578", "text": ""}
{"id": "4172431", "revid": "1318658", "url": "https://it.wikipedia.org/wiki?curid=4172431", "title": "Istituto internazionale di filosofia", "text": "L'Istituto internazionale di filosofia, con sede a Parigi, \u00e8 riconosciuto dall'UNESCO come rappresentante della comunit\u00e0 filosofica del mondo.\nL'Istituto, posto sotto il patrocinio della Presidenza della Repubblica francese, \u00e8 stato fondato nel 1937 a Parigi durante un congresso su Cartesio.\nConta attualmente 107 membri di 46 nazioni dei cinque continenti. \u00c8 in contatto con pi\u00f9 di 300 universit\u00e0 di 102 paesi.\nEsso ha lo scopo di promuovere le idee e la tolleranza, l'apertura di culture, mentalit\u00e0, tradizioni e quindi di favorire il dialogo tra la filosofia e le arti, le lettere, la scienza e la tecnologia.\nL'Istituto promuove programmi di ricerca a livello internazionale, e organizza ogni anno, ogni volta in un paese diverso, una conferenza internazionale, che riunisce i suoi gruppi di ricerca e comitati scientifici."}
{"id": "4172435", "revid": "729019", "url": "https://it.wikipedia.org/wiki?curid=4172435", "title": "Charles Lennox, IV duca di Richmond", "text": "Biografia.\nInfanzia.\nCharles Lennox nacque al Castello di Gordon presso Fochabers, in Scozia, figlio del generale Lord George Lennox, figlio minore di Charles Lennox, II duca di Richmond. Sua madre era lady Louisa, figlia di William Kerr, IV marchese di Lothian.\nCricket.\nCome da tradizione della sua famiglia, anche Charles si appassion\u00f2 molto al cricket. Egli era un noto battitore di ottima qualit\u00e0. Come amatoriale, egli fu membro fondatore del Marylebone Cricket Club. Nel 1786, assieme a George Finch, IX conte di Winchilsea, il futuro Duca di Richmond offr\u00ec Thomas Lord come garanzia per dare inizio alla costruzione di un nuovo campo da cricket nel 1787. Anche se il Lord's Cricket Ground era gi\u00e0 stato spostato due volte, Lennox e Winchilsea organizzarono i migliori tra i giocatori di cricket della loro epoca. Di lui si sa che tra il 1784 ed il 1800 gioc\u00f2 55 partite.\nCarriera militare.\nSin dalla giovent\u00f9, il Duca di Richmond entr\u00f2 nel British Army come capitano all'et\u00e0 di 23 anni, nel 1787. Il 17 maggio 1789, mentre si trovava col grado di colonnello nel reggimento del Duca di York, venne coinvolto in un duello con lo stesso Federico Augusto di Hannover, il quale aveva espresso l'opinione che il \"colonnello Lennox gli aveva rivolto delle parole a Daughbigny che nessun altro gentiluomo avrebbe osato rivolgergli\", accusandolo quindi effettivamente di averlo insultato pubblicamente. Al Wimbledon Common, Lennox spar\u00f2 per il duello, ma il suo proiettile \"tagli\u00f2 giusto un ciuffo dei capelli di Sua Altezza Reale\"; il Duca in risposta non spar\u00f2. Il colonnello Lennox poco dopo cambi\u00f2 la sua compagnia di militanza per ottenere il posto di tenente colonnello nel 35th Regiment of Foot. Il 1\u00ba luglio di quello steso anno, egli venne coinvolto in un altro duello, questa volta con Theophilus Swift, come conseguenza di un pamphlet ritrovato nel quale si criticava il carattere di Lennox e che veniva pubblicizzato col nome di Swift. I due si incontrarono in un campo presso Uxbridge Road, dove Swift venne colpito al corpo, ma si riprese poco dopo.\nMatrimonio.\nPoco dopo in quello stesso anno Charles Lennox spos\u00f2 lady Charlotte Gordon (1768-1842), figlia del IV Duca di Gordon. Nel 1794 e nel 1795 egli prese parte alle battaglie navali contro i francesi nelle Indie Orientali ed a Gibilterra, ma venne rinviato in patria quando entr\u00f2 in conflitto anche coi suoi superiori. Interessatosi di politica, dunque, egli fu membro del parlamento per il Sussex succedendo a suo padre dal 1790 sino alla sua ascesa al ducato di famiglia nel 1806.\nDuca di Richmond, Lennox e Aubigny.\nEgli divenne IV Duca di Richmond il 29 dicembre 1806, dopo la morte di suo zio, Charles Lennox, III duca di Richmond. Nell'aprile del 1807 egli divenne Lord Luogotenente d'Irlanda, posto al quale rimase sino al 1813, con Arthur Wellesley (poi duca di Wellington) in qualit\u00e0 di suo segretario. Egli prese parte alle Guerre napoleoniche e nel 1815 ottenne il comando delle forze di riserva a Bruxelles col compito di proteggere la citt\u00e0 nel caso in cui Napoleone avesse vinto la Battaglia di Waterloo. Il 15 giugno, la notte prima della Battaglia di Quatre Bras, sua moglie diede una festa danzante per tutti gli ufficiali. Qualcuno osserv\u00f2 che nella battaglia del giorno successivo, cos\u00ec come in quella di Waterloo il 18 giugno, il Duca non prese parte agli scontri.\nGovernatore generale del Canada e morte.\nNel 1818 egli venne nominato Governatore Generale dell'Alto Canada. Mentre si trovava in visita nel territorio nel 1819, egli venne morso da un volpe e mor\u00ec di rabbia il 28 agosto di quello stesso anno. La notte precedente la sua morte, egli dorm\u00ec alla \"Masonic Arms\", una taverna di Richmond, in Ontario, gestita da Andrew Hill (Sergente Maggiore del 100th Regiment of Foot) e da Maria Hill, sua moglie ed eroina della Guerra del 1812. Dopo la morte del Duca di Richmond, Maria prepar\u00f2 il suo corpo perch\u00e9 potesse essere rispedito alla citt\u00e0 di Qu\u00e9bec per essere sepolto e la taverna prese il nome di 'Duke of Richmond Arms' per commemorare la sua visita. I titoli della casata di Lennox vennero assunti da suo figlio, Charles Gordon-Lennox, V duca di Richmond. Il Duca di Richmond ottenne il funerale di stato a Qu\u00e9bec e venne sepolto nella Holy Trinity Cathedral nella citt\u00e0.\nDiscendenza.\nDal matrimonio tra Lord Charles-Edward e Charlotte Gordon nacquero:"}
{"id": "4172439", "revid": "521302", "url": "https://it.wikipedia.org/wiki?curid=4172439", "title": "Magnus Eikrem", "text": ""}
{"id": "4172442", "revid": "767487", "url": "https://it.wikipedia.org/wiki?curid=4172442", "title": "HPL Engine", "text": "HPL Engine \u00e8 un motore grafico 3D sviluppato da Frictional Games. Esso prende il nome dalle iniziali del noto scrittore di romanzi horror H. P. Lovecraft.\nStoria.\nVenne lanciato nel 2004 come tesi dimostrativa per il videogioco platform \"Energetic\", pubblicato nel 2005. La funzionalit\u00e0 per i giochi 3D \u00e8 stata aggiunta in seguito, la quale ha portato alla Tech Demo di \"Penumbra\" nel 2006.\nNel 2010 la prima versione del motore grafico (HPL1) e \"\" sono state pubblicate come Open Source sotto licenza GPL, dopo la fine della promozione da parte del Humble Indie Bundle.\nCaratteristiche.\nHPL \u00e8 un motore di gioco platform, compatibile con \"OpenGL\", \"OpenAL\" e le librerie del \"Newton Game Dynamics\". Una delle caratteristiche tipiche di questo motore \u00e8 l'interazione avanzata con gli oggetti che sfrutta i codici della Fisica di Newton.\nVersioni.\nHPL Engine 1.\nLa prima versione dell'HPL \u00e8 stata testata con la Tech Demo di Penumbra. Gli sviluppatori comunicarono in seguito che avrebbero modificato ulteriormente il motore di gioco per accogliere la grafica 3D. Un'altra caratteristica dell'HPL \u00e8 stata la possibilit\u00e0 di settare le ombre come statiche e dinamiche, permettendo cos\u00ec anche ai giocatori con schede video poco potenti di godere degli effetti d'ombra senza impostare queste come \"dinamiche\".\n \u00e8 stato pubblicato come parte dell'Humble Indie Bundle, e quando questo ha fruttato pi\u00f9 di un milione di dollari, esso \u00e8 stato reso disponibile sotto la GNU General Public License. Questa versione conteneva il motore di gioco e i relativi strumenti di editing.\nI giochi che sono stati sviluppati con HPL1 Engine sono:\nHPL Engine 2.\nHPL2 \u00e8 la nuova versione del motore di gioco HPL, che presenta nuove funzionalit\u00e0 e miglioramenti. Questa versione utilizza un sistema di abbattimento dinamico denominato \"Coherent Hierarchical Culling\", a differenza della prima versione del motore, in cui un processo denominato \"Occlusion Culling\" determinava quali oggetti non dovevano essere compilati. HPL2 utilizza inoltre una mappatura d'ombra, caratteristica assente nella precedente versione, in quanto HPL1 utilizzava dei volumi d'ombra per ombreggiare gli oggetti. Il motore vanta anche nuovi effetti, quali lo \"Screen Space Ambient Occlusion\", decalcomanie corrette e una nuova tecnica di rendering chiamata \"ombreggiatura differita\". Questo permette al HPL2 di avere dei requisiti di sistema pi\u00f9 alti rispetto al HPL1.\nI giochi che sono stati sviluppati con HPL2 Engine sono:\nHPL Engine 3.\nHPL3 \u00e8 utilizzato per \"Soma\", un survival horror pubblicato da Frictional Games nel 2015 per PC e PlayStation 4. Le nuove caratteristiche annunciate sono:"}
{"id": "4172449", "revid": "767487", "url": "https://it.wikipedia.org/wiki?curid=4172449", "title": "Thierry Steinmetz", "text": "Caratteristiche tecniche.\n\u00c8 un trequartista."}
{"id": "4172450", "revid": "889336", "url": "https://it.wikipedia.org/wiki?curid=4172450", "title": "William Poths", "text": "A volte indicato anche come \"Potts\".\nBiografia.\nWilliam Poths era un impiegato nella sede napoletana della Cunard Line e import\u00f2 nel capoluogo partenopeo il \"football\", fondando il Naples Foot-Ball &amp; Cricket Club che in seguito, nel 1906, prese il nome di Naples Foot-Ball Club con Amedeo Salsi presidente. \nPoths era un calciatore dilettante, che si era trasferito a Napoli nel 1903 e aveva portato con s\u00e9 molte delle sue abitudini inglesi, compreso il gioco del calcio. \nLa tradizione vuole che l'atto costitutivo del club avvenne nel corso di una riunione tenutasi in via San Severino 43, presso la pizzeria di Guglielmo Matacena, a cui parteciparono, oltre a Poths, Hector Bayon e i napoletani Conforti, Salsi e Catterina.\nCome calciatore, partecip\u00f2 all'attivit\u00e0 sportiva del primo decennio del Naples e fu capitano della prima squadra. L'unica partecipazione pervenuta ai campionati della FIGC risulta quella della Seconda Categoria del 1909-1910, nella sola partita disputata, in casa contro il FBC Bari, in cui mise a segno una doppietta; la sua squadra si laure\u00f2 campionessa meridionale."}
{"id": "4172453", "revid": "380453", "url": "https://it.wikipedia.org/wiki?curid=4172453", "title": "ASUN Conference", "text": "La ASUN Conference \u00e8 una delle conference dello sport NCAA. \u00c8 stata fondata nel 1978 con il nome di Trans America Athletic Conference (TAAC), prima di essere rinominata Atlantic Sun Conference dal 2001 al 2016, anno in cui in seguito a un rebrand ha adottato la denominazione attuale. Raggruppa universit\u00e0 situate prevalentemente nel Sud Est degli Stati Uniti. Gli sport attualmente praticati sono 20 [9 maschili e 11 femminili] tra i quali non c'\u00e8 il football americano; il quartier generale della conference si trova ad Atlanta."}
{"id": "4172454", "revid": "124123", "url": "https://it.wikipedia.org/wiki?curid=4172454", "title": "Lionel Cox (tiratore)", "text": ""}
{"id": "4172456", "revid": "124545070", "url": "https://it.wikipedia.org/wiki?curid=4172456", "title": "Salvatore Biondino", "text": "Arrestato il 15 gennaio 1993 con Tot\u00f2 Riina, fu condannato all'ergastolo per l'omicidio del politico Salvo Lima, la strage di Capaci e quella di via D'Amelio e a 26 anni di reclusione per il fallito attentato dell'Addaura.\nBiondino era affiliato alla famiglia di San Lorenzo, nell'omonimo mandamento, e sostitu\u00ec il capomandamento Giuseppe Giacomo Gambino alla guida di quest'ultimo. In queste vesti, secondo la Corte di Cassazione, partecip\u00f2 a una riunione preparatoria dell'attentato all'Addaura e coordin\u00f2 i sopralluoghi, la fornitura dell'esplosivo e l'organizzazione generale dell'attentato.\nNel successivo attentato a Giovanni Falcone, la strage di Capaci, nella quale il magistrato rimase ucciso, Biondino cur\u00f2 l'organizzazione, mentre in occasione della strage di via D'Amelio, ancora secondo la Corte di Cassazione, partecip\u00f2 alla decisione di compiere l'eccidio e all'individuazione delle modalit\u00e0 operative, procur\u00f2 il telecomando, lo prov\u00f2 e, dalle 7 del mattino del 19 luglio 1992, partecip\u00f2 \u00abal \"pattugliamento\" di alcune strade della citt\u00e0 di Palermo per verificare il momento in cui transitavano le auto con a bordo il dott. Borsellino e gli agenti della scorta e darne comunicazione agli altri complici\u00bb.\nInoltre fu accusato di essere il mandante degli omicidi e successiva distruzione di cadavere dell'agente Emanuele Piazza (per questo omicidio fu condannato in via definitiva il 20 maggio 2004) e degli imprenditori Sceusa e Vincenzo D'Agostino.\nIl 15 gennaio del 1993 Biondino fu catturato dal CRIMOR (squadra speciale dei ROS guidata dal Capitano Ultimo) mentre era alla guida di una Citro\u00ebn ZX con a bordo Salvatore Riina (latitante dal 1969) mentre stavano uscendo da un residence in via Bernini. Fino al momento dell'arresto, Biondino risultava incensurato e da allora si trova in carcere, sottoposto al regime di 41bis.\nNel 2014 anche suo fratello maggiore Girolamo Biondino (classe 1948) \u00e8 stato arrestato per associazione mafiosa. \nIl 21 gennaio 2018, la DDA di Palermo ha fatto arrestare anche Giuseppe Biondino (classe 1980), figlio di Salvatore, che era il titolare dell'agenzia pubblicitaria MP nel centro di Palermo, una copertura per le attivit\u00e0 del clan mafioso che si svolgevano in tale area storica della citt\u00e0, nella quale Tot\u00f2 Riina aveva vissuto per ventitre anni ed era stato tratto in manette."}
{"id": "4172465", "revid": "599013", "url": "https://it.wikipedia.org/wiki?curid=4172465", "title": "Martin Hinteregger", "text": "Caratteristiche tecniche.\nDifensore centrale mancino, pu\u00f2 essere schierato anche come terzino sinistro. Forte fisicamente, \u00e8 bravo a vincere contrasti oltre che nel gioco aereo.\nCarriera.\nClub.\nHinteregger inizia a giocare a calcio un paio di giorni prima del suo settimo compleanno, nel 1992, nel settore giovanile dell'SGA Albeck, nell'omonimo villaggio della Carinzia, precisamente nel distretto di Feldkirchen. \u00c8 stato allenato dal padre Franz Hinteregger, tecnico delle giovanili dell'SGA Albeck. Passato al vivaio del Sirnitz, ha vinto alcuni campionati Under-10 e Under-14 e con i suoi si \u00e8 classificato al terzo posto al campionato giovanile di calcio a 5 della Carinzia nel 2006, dietro FC K\u00e4rnten e SV Villach. Selezionato tra i calciatori ammessi dai centri di addestramento provinciali alla selezione statale carinziana, nel luglio 2006 entra nel vivaio del .\nDopo 12 presenze 2 gol nelle giovanili nella stagione 2006-2007 e 19 partite di campionato e un gol nella stagione 2007-2008, all'et\u00e0 di 16 anni \u00e8 accettato come membro permanente nel vivaio del club salisburghese. Nel marzo del 2009 esordisce, non ancora 17enne, nella squadra Under-19 del club. Il 2 maggio 2009 segna il primo gol con la massima squadra giovanile del Salisburgo, contro l'Accademia dal Vorarlberg. In questa stagione Hinteregger disputa un totale di 11 partite del campionato Under-19, con 2 gol. Anche nella stagione 2009-2010 \u00e8 parte integrante dello schieramento destro della squadra giovanile salisburghese, con cui disputa 14 incontri e segna 4 gol.\nDopo essere stato inserito all'inizio del 2010 nella squadra riserve del Salisburgo, militante nella seconda serie austriaca, il 23 aprile 2010 esordisce in campionato nella gara persa per 2-0 contro il Dornbirn. Le ottime prestazioni convincono l'allenatore a schierarlo sempre pi\u00f9 di frequente, specie dopo la squalifica di Harald Pichler. Nel 2010-2011 Hinteregger \u00e8 tra i titolari della squadra riserve del Salisburgo ed \u00e8 convocato dalla prima squadra per qualche partita di UEFA Europa League, dove si accomoda in panchina. Segna la prima rete con la squadra riserve del Red Bull Salisburgo nel derby contro l'.\nNel 2010-2011 l'allenatore della prima squadra, Huub Stevens, lo fa esordire nella Bundesliga austriaca il 16 ottobre 2010 nella partita di campionato contro il Kapfenberg. Cinque giorni dopo, il calciatore fa il proprio debutto in Europa League nella partita della fase a gironi contro la .\nNella stagione 2011-2012 \u00e8 integrato in prima squadra in pianta stabile dall'allenatore Ricardo Moniz, che lo impiega per lo pi\u00f9 come terzino sinistro. Nei play-off per l'Europa League segna il gol della vittoria contro l'. Nella primavera del 2012 \u00e8 nominato da Moniz capitano della squadra, ma tre settimane pi\u00f9 tardi \u00e8 sospeso per motivi disciplinari, rimanendo per un breve periodo di tempo fuori squadra, punito per la sua uscita notturna a Salisburgo dopo la sconfitta in casa contro il . Riammesso in squadra tre giorni dopo, vince con i compagni campionato e Coppa d'Austria.\nDopo le dimissioni di Moniz, il nuovo tecnico Roger Schmidt impiega Hinteregger come pulitore di infissi, a volte come centrocampista difensivo. Il Salisburgo esce al secondo turno preliminare di Champions League contro il , non vince il campionato e in coppa \u00e8 eliminato dal , formazione di terza serie. Nella stagione 2013-2014 vince con la squadra il suo secondo titolo in Bundesliga austriaca, l'anno dopo vince campionato e coppa.\nNel gennaio 2016 si trasferisce in prestito al Borussia M\u00f6nchengladbach, in Germania, dove rimane solo qualche mese prima di fare ritorno al Salisburgo ed essere girato, il 31 agosto 2016, all', altra squadra tedesca, con cui firma fino all'estate del 2021. Il 17 dicembre 2016 segna alla quindicesima giornata il gol della vittoria per 1-0 contro il suo ex club, il Borussia M\u00f6nchengladbach, primo suo centro nella Bundesliga. Con l'Augusta gioca 83 partite e segna 5 gol.\nDopo la sconfitta per 2-0 del 26 gennaio 2019 contro il Borussia M\u00f6nchengladbach, Hinteregger ha criticato pubblicamente l'allenatore Manuel Baum in un'intervista concessa ad una radio bavarese: il club gli commina una multa sostanziosa e lo mette fuori rosa, comunicando che il giocatore \u00e8 libero di cercare un nuovo club.\nIl 31 gennaio 2019, ultimo giorno del calciomercato invernale, Hinteregger \u00e8 ceduto in prestito fino alla fine della stagione all'. Esordisce nella partita casalinga di Bundesliga pareggiata 1-1 contro il il 2 febbraio. A maggio \u00e8 uno dei rigoristi della semifinale di ritorno di Europa League persa in casa del ; nell'occasione si fa parare il tiro da Kepa. Il 1\u00ba agosto 2019 \u00e8 acquistato a titolo definitivo dall'Eintracht Francoforte per 12 milioni di euro, con contratto quinquennale.\nNazionale.\nDopo aver militato nella nazionale austriaca Under-21, esordisce con la nazionale maggiore il 19 novembre 2013 nell'amichevole contro gli , vinta per 1-0 dai suoi.\n\u00c8 convocato per il campionato europeo del 2016 in Francia, cos\u00ec come anche per gli Europei 2020.\nStatistiche.\nPresenze e reti nei club.\n\"Statistiche aggiornate al 21 giugno 2021\""}
{"id": "4172467", "revid": "144796", "url": "https://it.wikipedia.org/wiki?curid=4172467", "title": "Charles Lennox, V duca di Richmond", "text": ""}
{"id": "4172468", "revid": "767487", "url": "https://it.wikipedia.org/wiki?curid=4172468", "title": "Luigi Barbano", "text": "Carriera.\nEsord\u00ec in Serie B il 18 settembre 1938 in - 3-0.\nNel dopoguerra gioc\u00f2 nella Torrese di Torre Annunziata, con cui disput\u00f2 due campionati di Serie B consecutivi dal 1946 al 1948, per complessive 60 presenze e 3 reti, per un totale di 71 gare giocate in cadetteria. Nel campionato di Serie C del 1948-1949, il 21 novembre alla nona giornata, durante un -Torrese, in un impeto d'ira, prese a calci l'arbitro Cristantiello di Bari. Squalificato per tre anni rientr\u00f2 il 25 novembre 1951, sempre tra le file della Torrese."}
{"id": "4172469", "revid": "287204", "url": "https://it.wikipedia.org/wiki?curid=4172469", "title": "Xi Cygni", "text": "Xi Cygni (\u03be Cyg / \u03be Cygni, 62 Cyg / 62 Cygni) \u00e8 una stella della costellazione del Cigno, situata a 1200 anni luce di distanza dal sistema solare.\nOsservazione.\nLa sua posizione moderatamente boreale fa s\u00ec che questa stella sia osservabile specialmente dall'emisfero nord, in cui si mostra alta nel cielo nella fascia temperata; dall'emisfero australe la sua osservazione risulta invece pi\u00f9 penalizzata, specialmente al di fuori della sua fascia tropicale. Essendo di magnitudine +3,72, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione nel cielo serale ricade nei mesi compresi fra fine giugno e novembre; nell'emisfero nord \u00e8 visibile anche per tutto l'autunno, grazie alla declinazione boreale della stella, mentre nell'emisfero sud pu\u00f2 essere osservata in particolare durante i mesi del tardo inverno australe.\nCaratteristiche fisiche.\nXi Cygni \u00e8 una supergigante arancione di tipo spettrale K4,5 II-Ib: possiede una temperatura superficiale di circa 4000 K, una massa di 8-10 masse solari e una luminosit\u00e0 pari a 9400 volte quella solare. Se fosse posizionata al centro del sistema solare, raggiungerebbe l'orbita della Terra, ovvero 1 UA. \u00c8 anche una binaria spettroscopica, nella quale le due componenti ruotano tra di loro in 113 giorni.\nLa sua velocit\u00e0 di rotazione \u00e8 stata calcolata, e misura circa 3,4 km/s, anche se questa \u00e8 tuttavia solo un limite inferiore, non conoscendo l'inclinazione dell'asse di rotazione della stella.\nDopo aver iniziato la vita come una nana bianco-azzurra di sequenza principale di tipo spettrale B1 30 milioni di anni fa, si sta ora avvicinando alla fine della sua esistenza: tuttavia il suo destino \u00e8 molto incerto, perch\u00e9 la sua massa la pone a met\u00e0 strada tra le stelle destinate a esplodere come supernovae e le stelle di massa minore, destinate a diventare delle nane bianche."}
{"id": "4172472", "revid": "481666", "url": "https://it.wikipedia.org/wiki?curid=4172472", "title": "Joseph Urban", "text": "Biografia.\nUrban emigr\u00f2 negli Stati Uniti nel 1912 per diventare scenografo per la Boston Opera Company. Due anni dopo, si trasfer\u00ec a New York dove lavor\u00f2 per le Ziegfeld Follies e per il Metropolitan. Uno dei suoi clienti pi\u00f9 importanti fu l'editore William Randolph Hearst."}
{"id": "4172473", "revid": "485846", "url": "https://it.wikipedia.org/wiki?curid=4172473", "title": "Bentley State Limousine", "text": "La Bentley State Limousine \u00e8 una vettura di Stato a esclusivo uso della Casa Reale inglese, realizzata appositamente dalla Bentley nel 2002 in occasione del Giubileo d'Oro della regina Elisabetta II; pertanto, \u00e8 una vettura non presente in commercio.\nIl primo dei due modelli commissionati \u00e8 stato consegnato alla regina il 29 maggio del 2002, presso la residenza reale di Windsor.\nCaratteristiche.\nLa vettura \u00e8 realizzata con questa configurazione in due soli esemplari, analogamente a quanto gi\u00e0 accaduto per le due precedenti Rolls-Royce Phantom VI presenti nel parco veicoli a disposizione della Casa reale britannica.\nEntrambe le vetture, realizzate con una specifica tinta bicolore nero-bordeaux, sono state realizzate sulla base della Arnage ma sono caratterizzate da alcuni elementi tecnici ed estetici specifici, come il disegno inedito della fanaleria, il profilo rastremato del cofano anteriore, nonch\u00e9 il disegno curviluneo e spiovente della coda. \nAnalogamente a quanto gi\u00e0 accade con gli stemmi dei svariati modelli di Rolls-Royce, Daimler e Jaguar della casa reale britannica, quando la regina \u00e8 presente a bordo, il celebre simbolo Bentley della \"Flying B\" presente sulla calandra anteriore viene sostituito dalla tipica statuetta di San Giorgio che sconfigge il drago, oppure da una statuetta raffigurante un leone nel caso si debba recare in territorio scozzese; inoltre, come tutte le vetture di Stato britanniche in uso alla famiglia reale, \u00e8 provvista delle specifiche insegne illuminate riportanti lo stemma reale montate esternamente sopra il parabrezza e internamente, nonch\u00e9 l'immancabile stendardo reale britannico, montato su un'apposita asta estraibile posta sul tettuccio e, come per tutte le vetture di Stato a uso della regina, non \u00e8 prevista l'applicazione della targa.\nLe dimensioni esterne sono analoghe a quelle della Arnage ma il passo \u00e8 stato allungato di 85 centimetri; anche l'altezza e la larghezza sono maggiorate per consentire una migliore abitabilit\u00e0 interna, mentre gli sportelli posteriori sono ad apertura inversa, per consentire un pi\u00f9 agevole accesso. Oltre alla gi\u00e0 sontuosa dotazione di serie delle prestigiose Bentley e all'esclusivo allestimento \"Mulliner\", la zona posteriore interna dell'abitacolo della vettura \u00e8 caratterizzata da rivestimenti di colore grigio chiaro, realizzati con preziose pelli e satin dagli artigiani tessili britannici Hield e da specifici comandi elettrici richiesti dal committente. L'abitacolo \u00e8 separato dai due posti anteriori da un apposito divisorio e, nell'area posteriore, trovano posto due ampie poltrone con due sedili pieghevoli posti di fronte, nel senso inverso di marcia; in tutto la vettura pu\u00f2 ospitare sei persone.\nEntrambi i modelli hanno la guida a destra e montano un motore V8 da 6,75 litri sovralimentato da due turbocompressori, che eroga una potenza di 405 CV a 4.000 giri/minuto, con una coppia motrice di 835 N\u00b7m. La trazione \u00e8 posteriore e la trasmissione a quattro rapporti \u00e8 automatica, con controllo elettronico e blocco del convertitore. Nel gennaio del 2009, la Casa reale britannica ha annunciato che entrambi i propulsori delle State Limousine sono stati convertiti all'utilizzo di biocarburanti.\nPer ovvie ragioni non mancano severe dotazioni di sicurezza anche se i dettagli costituiscono informazioni riservate. Le uniche caratteristiche note sono una speciale blindatura a prova di esplosione, la pressurizzazione dell'abitacolo per resistere a eventuali attacchi con gas chimici, batterie supplementari e gli pneumatici realizzati con una specifica mescola rinforzata con kevlar. Inoltre, il parabrezza, i finestrini laterali e il soffitto dell'abitacolo, tutt'uno con il lunotto posteriore, sono realizzati con cristalli multistrato infrangibili e oscurabili elettronicamente in caso di necessit\u00e0. Quest'ultimo garantisce una grande luminosit\u00e0 interna e la massima visibilit\u00e0 nelle parate ufficiali, tuttavia una supplementare copertura scura per il lunotto e il tettuccio \u00e8 altres\u00ec utilizzata per una configurazione pi\u00f9 discreta. La vettura \u00e8 anche dotata di una serie di lampeggianti blu mimetizzati nella carrozzeria e nella calandra.\nUtilizzi.\nLa Bentley State Limousine \u00e8 utilizzata principalmente in cerimonie ufficiali o parate, seguendo un preciso protocollo di sicurezza che prevede una scorta ufficiale e in borghese della \"Royal Protection Squad\" e di altrettanti veicoli della polizia locale al seguito.\nTuttavia la regina utilizza abitualmente uno dei due veicoli anche per il tragitto tra la chiesa e le proprie residenze estive di Balmoral o Sandringham House.\nOltre alle cerimonie previste per il Giubileo d'Oro e per il Giubileo di Diamante della regina, le due State Limousine sono state anche utilizzate il 29 aprile 2011, giorno delle nozze reali del principe William con Catherine Middleton, per il tragitto tra Buckingham Palace e l'abbazia di Westminster; la prima fu utilizzata dalla regina Elisabetta II e dal principe Filippo, mentre la seconda dai principi di Galles William e Harry."}
{"id": "4172474", "revid": "1305772", "url": "https://it.wikipedia.org/wiki?curid=4172474", "title": "Citadel (videogioco 1989)", "text": "Citadel \u00e8 un videogioco di genere sparatutto con elementi rompicapo/strategici del 1989, ideato e sviluppato per Commodore 64 da Martin Walker (gi\u00e0 noto per \"Hunter's Moon\") che si occup\u00f2 anche della parte audio, mentre per il codice venne aiutato da Dan Phillips e John Kemp, e il disegno della schermata iniziale \u00e8 a cura di Robin Levy; Walker impieg\u00f2 pi\u00f9 di un anno per sviluppare il gioco, il quale venne pubblicato dalla Electric Dreams, una sussidiaria britannica della Activision. Una versione per Commodore Amiga venne presa in considerazione ma non ebbe seguito.\n\"Citadel\" ricorda il precedente \"Paradroid\", ma pur richiedendo rapidi riflessi com'\u00e8 tipico degli sparatutto, \u00e8 pi\u00f9 ragionato e strategico.\nTrama.\nIn un'era di massima espansione coloniale della specie umana nell'universo una sonda spaziale viene mandata in ricognizione all'interno di un sito sotterraneo di possibile natura aliena; l'esplorazione della sonda stessa rivela una vera e propria cittadella di metallo con tanto di stanze e corridoi apparentemente deserti, ma che presto rivelano una natura aggressiva, tant'\u00e8 che un sistema di difesa della cittadella aliena ancora attivo rileva la presenza della sonda e la elimina.\nA seguito di tale episodio viene mandato all'interno della struttura un veicolo armato \"Mk IV\" con l'obiettivo di raggiungere il cuore della cittadella e ottenere informazioni sull'origine aliena del pericoloso ritrovamento, composto da otto differenti citt\u00e0 ognuna delle quali sviluppata su due differenti piani.\nModalit\u00e0 di gioco.\nL'utente controlla un veicolo a base tonda in un labirinto di stanze ripreso da visuale aerea.\n\u00c8 possibile spostarsi nelle otto direzioni, e utilizzando il pulsante di fuoco si sparano dei proiettili inizialmente a corto raggio.\nLa cittadella appare deserta, e le minacce emergono da botole disseminate lungo il percorso che si attivano quando il protagonista entra nel raggio di due scacchi del pavimento dalla botola stessa; come intuibile, se l'utente rimane fermo sul posto e distante dalle botole interattive il gioco rimane in uno stato di pausa.\nUna volta aperta una botola pu\u00f2 rivelare una tra quattro differenti tipi di torrette offensive, pu\u00f2 essere destinata alla creazione continua e ad intervalli di tempo di uno tra otto differenti tipi di robot guardiano, pu\u00f2 offrire dei bonus come un'arma pi\u00f9 potente per il giocatore oppure una ricarica di energia, oppure pu\u00f2 portare alla luce degli interruttori indispensabili per spegnere delle barriere laser che impediscono l'accesso a determinate stanze; da specificare che se tale botola non nasconde insidie essa si attiva quando l'Mk IV \u00e8 a distanza di un solo scacco del pavimento da essa.\nOgni differente tipo di torretta o di robot si differenzia non solo per l'estetica ma soprattutto per un proprio caratteristico comportamento interattivo con il movimento del protagonista e per una particolare arma che utilizza: a tal proposito si possono vedere torrette che sparano solamente in orizzontale e verticale, torrette che sparano solamente in diagonale, torrette che possono sparare in tutte le otto direzioni e torrette che lanciano razzi a ricerca, come si possono vedere robot kamikaze, robot che sparano solamente in orizzontale e verticale, robot che sparano solamente in diagonale, robot che possono sparare in tutte e otto le direzioni e robot che sparano missili a ricerca.\nLa caratteristica pi\u00f9 interessante del gioco \u00e8 la possibilit\u00e0 da parte del veicolo che si guida di \"possedere\" uno dei robot o delle torrette nemiche: per far questo, come per raccogliere i bonus o utilizzare gli interruttori, si deve premere rapidamente due volte il pulsante di fuoco con la seconda pressione che non va rilasciata, permettendo cos\u00ec di far apparire un quadrato da manovrare e sovrapporre al bersaglio da possedere, il quale deve essere a portata di distanza; una volta posseduta una torretta questa non pu\u00f2 pi\u00f9 sparare, mentre se si possiede un robot questo lo si pu\u00f2 disporre in una delle otto direzioni attorno al protagonista e pu\u00f2 essere utilizzato come scudo per proteggersi dai colpi nemici e per distruggere gli altri robot: pi\u00f9 il robot posseduto \u00e8 ostico e pi\u00f9 \u00e8 resistente ai colpi una volta preso come ostaggio.\nIl prendere in ostaggio un nemico causa la perdita di parte dell'energia del giocatore.\nAlcune botole rivelano invece un passaggio ad un altro piano della citt\u00e0.\nTra i bonus che le botole possono regalarci ci sono dei potenziamenti relativi all'arma dell'Mk IV: queste nuove armi hanno un numero limitato di colpi ed esso non \u00e8 riportato, e quando l'utente cattura la nuova arma perde dell'energia; tra le armi che si possono trovare lungo il percorso c'\u00e8 un'arma che spara a ripetizione proiettili in grado di distruggere anche i colpi dei nemici, un'arma che spara contemporaneamente nella direzione del droide e in quella opposta, un'arma che spara contemporaneamente in tre direzioni ed un'arma che vanta una gittata illimitata fin quando i proiettili impattano contro qualcosa.\nSi hanno a disposizione sei droidi per finire il gioco, ognuno dei quali con una barra dell'energia, e ogni 10.000 punti si ottiene un nuovo droide.\nAccoglienza.\nLa versione originale per C64 venne premiata per livello di innovazione e qualit\u00e0, ottenendo una valutazione di 91% da parte della redazione inglese della rivista \"Zzap!64\", confermata nella sua versione italiana. Sulla stampa italiana ottenne anche una valutazione di ben 923/1000 da e altri buoni giudizi da , , ."}
{"id": "4172487", "revid": "188116", "url": "https://it.wikipedia.org/wiki?curid=4172487", "title": "Manuel Portela", "text": ""}
{"id": "4172491", "revid": "1516087", "url": "https://it.wikipedia.org/wiki?curid=4172491", "title": "TGR", "text": "Il TGR (Telegiornale Regionale) \u00e8 il notiziario regionale di Rai 3.\nNato il 15 dicembre 1979 come parte integrante del TG3, nell'agosto 1987 fu scorporato e divenne una testata autonoma con il nome di \"Rai Regione\", che nel novembre 1991 divenne \"TGR\". Dall'8 marzo 1999 al giugno 2002 il telegiornale \u00e8 stato nuovamente parte del TG3. La TGR \u00e8 la testata giornalistica pi\u00f9 grande d'Europa, comprendendo circa 850 giornalisti.\nStoria.\nAnni '70.\nAntesignani dei notiziari regionali sono i gazzettini radiofonici introdotti dall'EIAR, come il Gazzettino di Roma e del Lazio, il Gazzettino Padano - l'unico ancora esistente (in pratica \u00e8 il GR della Lombardia) - il Gazzettino del Piemonte, il Gazzettino di Sicilia, il Gazzettino della Toscana.\nIl 15 dicembre 1979, a seguito della riforma della Rai del 1975, cominciarono le trasmissioni della terza rete televisiva del servizio pubblico, ora denominata Rai 3, nonch\u00e9 quelle del TG3, che agli inizi era un notiziario a carattere prevalentemente regionale. La prima edizione del telegiornale veniva trasmessa alle 19:00 e la seconda alle 22:00.\nAnni '80.\nNel marzo 1987, in concomitanza con la progressiva trasformazione del TG3 in una testata a carattere nazionale, si decise di dare alla testata regionale una propria autonomia, assumendo il nome Rai Regione e affidandone la direzione a Pier Vincenzo Porcacchia. Nell'agosto 1987 la testata cominci\u00f2 a mettere in onda i propri notiziari territoriali in questi orari: il GR regionale su Rai Radio 1 intorno alle 7:15 e su Rai Radio 2 intorno alle 12:15 (ci\u00f2 fino alla riforma di Radio Rai che trasforma Rai Radio 1 in una rete d'informazione \"all-news\" con il conseguente trasferimento del notiziario di mezza giornata da Radio 2 a Radio 1), mentre il TG Regione alle 14:00, alle 19:30 e a mezzanotte circa su RaiTre.\nAnni '90.\nNel novembre 1991 la testata Rai Regione cambi\u00f2 nome in TGR, nello stesso periodo della nascita della TGS (Testata Giornalistica Sportiva, attualmente denominata Rai Sport) e del cambio di nome della TSP (Testata Servizi Parlamentari, ex Tribune, l'attuale Rai Parlamento). Il 13 marzo 1995 venne introdotta l'edizione delle 22:45. L'8 marzo 1999, la TGR venne inglobata insieme al TG3 e ai vari notiziari regionali nella testata Telegiornale 3 (abbreviata dapprima come T3 e poi nuovamente TG3).\nAnni 2000.\nNel giugno 2002 la Rai decise di ridare autonomia ai notiziari regionali scorporandoli dal TG3 e rilanci\u00f2 la TGR, affidando alla direzione all'ex conduttrice del TG1 Angela Buttiglione. Per un breve periodo, la sigla del telegiornale regionale fu basata su quella del TG3 nazionale (con un jingle diverso, la R al posto del 3 e la scritta \"TG REGIONE\" al posto di \"TELEGIORNALE 3\"), per poi utilizzare una veste grafica completamente nuova a partire dal 4 novembre 2002.\nDal 15 ottobre 2008 al 4 luglio 2012, in occasione dello switch-over al digitale terrestre in Italia, i telegiornali regionali realizzarono servizi o collegamenti dai centri di trasmissione Rai in tutta Italia.\nOgni edizione dei telegiornali regionali va in onda in simultanea dalle sedi regionali (oppure dai centri di produzione) della Rai: per esempio il TGR Lombardia va in onda dal centro di produzione Rai di Milano, il TGR Emilia-Romagna in onda dalla sede Rai di Bologna, il TGR Toscana viene trasmesso dalla sede Rai di Firenze, il TGR Sicilia dalla sede Rai di Palermo, il TGR Lazio prima dal centro di produzione Rai di Via Teulada, poi (dal 1991) dal centro di produzione Rai di Saxa Rubra, il TGR Puglia dalla sede Rai di Bari e cos\u00ec via. Fanno eccezione:\nAnni 2010.\nNel gennaio 2014 inizi\u00f2 il processo di rinnovamento tecnologico della struttura. Il primo telegiornale regionale a passare al formato d'immagine in \u00e8 stato quello del Trentino-Alto Adige, al quale seguirono, tra fine giugno e inizio luglio dello stesso anno, quelli delle altre regioni. Il processo di digitalizzazione part\u00ec invece il 25 luglio 2014 con il Molise, per riguardare successivamente la Lombardia (29 luglio), il Lazio (31 luglio), la Sicilia (18 dicembre), il Friuli Venezia Giulia (19 gennaio 2015) e cos\u00ec via. Nel 2017 venne completato il processo di digitalizzazione di tutti i telegiornali regionali, con l'abbandono definitivo dei vecchi supporti di registrazione e delle antiche tecnologie di produzione e trasmissione.\nDal 4 luglio al 21 settembre 2015 avvenne un graduale processo di rinnovamento degli studi, della veste grafica, della sigla, del logo e del sito, iniziato dal Lazio (4 luglio), proseguito con l'Abruzzo (15 luglio), la Lombardia (21 luglio), la Campania (27 luglio), la Puglia e la Liguria (30 luglio), la Valle d'Aosta (3 agosto), il Piemonte (4 agosto), il Molise (7 agosto), il Trentino-Alto Adige (sia Bolzano che Trento - 11 agosto), la Basilicata (12 agosto), le Marche (26 agosto), l'Umbria (1\u00ba settembre), il Veneto e la Calabria (7 settembre), il Friuli-Venezia Giulia, la Toscana e l'Emilia-Romagna (14 settembre), la Sardegna (17 settembre) e conclusosi con la Sicilia (21 settembre).\nIl 16 dicembre 2019, in occasione del 40\u00ba anniversario, la TGR ha rinnovato la propria sigla e la veste grafica, anche se logo e studi sono rimasti invariati.\nAnni 2020.\nIl 18 dicembre 2020, in occasione del passaggio in DVB-S2 satellitare dei canali Rai vengono inseriti tutti i TGR visibili su Tiv\u00f9sat HD.\nIl 24 novembre 2021 l'amministratore delegato Rai Carlo Fuortes annuncia la cancellazione dell'edizione notturna, divenuta effettiva a partire dal 9 gennaio 2022.\nEdizioni.\nIl TGR va in onda tutti i giorni con due edizioni quotidiane, alle 14:00 e alle 19:35, al cui termine va in onda il meteo. Fino all'8 gennaio 2022 era presente anche un'edizione notturna, in onda alle 00:10 nei giorni feriali e alle 23:40 circa nel fine settimana per una durata di 4-5 minuti, poi cancellata su decisione dell\u2019amministratore delegato della Rai, Carlo Fuortes; tale edizione, tuttavia, \u00e8 stata mantenuta solo in Alto Adige e collocata alle 22:30, dopo il Tagesschau di Rai S\u00fcdtirol in lingua tedesca, in quanto un provvedimento della regione a statuto speciale non consente di sopprimere appuntamenti informativi in assenza di apposite delibere. \nSul canale regionale Rai 3 BIS FJK (presente solo in Friuli-Venezia Giulia) va in onda il telegiornale regionale in lingua slovena (TDD), con edizione unica alle 20:30, replicata intorno alla mezzanotte su TV Koper-Capodistria (nell'ambito del progetto TV transfrontaliera) e in tarda serata da TVSLO3, terza rete televisiva della televisione pubblica slovena RTV Slovenija.\nLe sedi regionali della Liguria, delle Marche, del Piemonte e della Campania propongono un prodotto noto come \"TG Itinerante\" (oppure \"Tg in Esterna\"): periodicamente (di solito una volta alla settimana) il telegiornale regionale viene trasmesso da una localit\u00e0 nella regione, oppure effettua lunghi collegamenti in diretta."}
{"id": "4172495", "revid": "767487", "url": "https://it.wikipedia.org/wiki?curid=4172495", "title": "La collera di Dio", "text": "La collera di Dio (\"The Wrath of God\") \u00e8 un film del 1972 diretto da Ralph Nelson. Questo film \u00e8 l'ultimo per Rita Hayworth.\nTrama.\nUn avventuriero, un prete pistolero e una donna indiana, dopo essere stati catturati dai rivoluzionari, sono costretti ad attentare alla vita di un tiranno locale."}
{"id": "4172497", "revid": "123694593", "url": "https://it.wikipedia.org/wiki?curid=4172497", "title": "Wild World (Cat Stevens)", "text": "Wild World \u00e8 una canzone del cantante folk britannico Cat Stevens, terzo brano dell'album \"Tea for the Tillerman\" (1970). \nDescrizione.\nLa canzone fu scritta nel 1970, periodo durante il quale Stevens ebbe una relazione con Patti D'Arbanville, una modella statunitense, che fu per il cantante fonte di ispirazione per questo brano e per \"Lady D'Arbanville\", contenuta nel terzo album del cantante.\nPubblicato come singolo nel tardo 1970, il brano rappresent\u00f2 il primo grande successo in classifica per Cat Stevens, arrivando alla posizione n\u00b0 11 della Billboard Hot 100 negli Stati Uniti.\nCover.\nLa canzone \u00e8 stata reinterpretata da diversi artisti; di queste le pi\u00f9 famose:\nInoltre l'intero album \"Tea for the Tillerman\" fu completamente rimasterizzato nel 2008, includendo la demo originale di \"Wild World\"."}
{"id": "4172499", "revid": "599013", "url": "https://it.wikipedia.org/wiki?curid=4172499", "title": "Anders Bergstr\u00f6m", "text": "Biografia.\nIn Coppa del Mondo ottenne il primo risultato di rilievo il 7 gennaio 1989 a Kavgolovo (12\u00b0), il primo podio il 5 marzo 1994 a Lahti (3\u00b0) e la prima vittoria il 29 novembre 1998 a Muonio.\nIn carriera prese parte a due edizioni dei Giochi olimpici invernali, (22\u00b0 nella 30\u00a0km, 6\u00b0 nella staffetta) e (23\u00b0 nella 30\u00a0km), e a tre dei Campionati mondiali (4\u00b0 nella staffetta a Thunder Bay 1995 il miglior risultato).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTC = tecnica classica"}
{"id": "4172502", "revid": "287204", "url": "https://it.wikipedia.org/wiki?curid=4172502", "title": "Anders Bergstrom", "text": ""}
{"id": "4172503", "revid": "104458", "url": "https://it.wikipedia.org/wiki?curid=4172503", "title": "Anders Bergstroem", "text": ""}
{"id": "4172509", "revid": "73843", "url": "https://it.wikipedia.org/wiki?curid=4172509", "title": "Piergiorgio Farinelli", "text": ""}
{"id": "4172517", "revid": "99770309", "url": "https://it.wikipedia.org/wiki?curid=4172517", "title": "Natal'ja Martynova", "text": "Ai XVI Giochi olimpici invernali di ha fatto parte della squadra unificata.\nBiografia.\nIn Coppa del Mondo ottenne il primo risultato di rilievo l'11 dicembre 1993 a Santa Caterina Valfurva (18\u00aa), il primo podio il 15 gennaio 1994 a Oslo (3\u00aa) e l'unica vittoria il 26 marzo 1995 a Sapporo.\nIn carriera prese parte a due edizioni dei Giochi olimpici invernali, (12\u00aa nella 15\u00a0km) e (23\u00aa nella 30\u00a0km), e a una dei Campionati mondiali, Thunder Bay 1995 (28\u00aa nella 15\u00a0km il miglior risultato)."}
{"id": "4172518", "revid": "104458", "url": "https://it.wikipedia.org/wiki?curid=4172518", "title": "Natalia Martinova", "text": ""}
{"id": "4172519", "revid": "154893", "url": "https://it.wikipedia.org/wiki?curid=4172519", "title": "Penisola del Qatar", "text": ""}
{"id": "4172520", "revid": "1318658", "url": "https://it.wikipedia.org/wiki?curid=4172520", "title": "Ambasciatori per l'Unione europea", "text": "Gli ambasciatori europei rappresentano l'Unione europea nelle relazioni diplomatiche negli Stati in cui sono accreditati.\nTutti i diplomatici ricevono un accreditamento presso il Capo dello Stato ospitante, e costituiscono parte integrante del Servizio europeo per l'azione esterna, creato dal Trattato di Lisbona (2009).\nFino al 2010, i capi delegazione della Commissione Europea ricevevano un accreditamento di cortesia come ambasciatore da parte del paese d'accreditamento.\nSolo a partire da quell'anno, ai sensi del Trattato di Lisbona \u00e8 entrata in vigore ufficialmente la terminologia Ambasciatore dell'Unione Europea, nominato dal Presidente dell'Unione Europea e dal Presidente della Commissione Europea su proposta dell'Alto Rappresentante per l'Azione Esterna e la Politica di Sicurezza dell'Unione Europea."}
{"id": "4172526", "revid": "1318658", "url": "https://it.wikipedia.org/wiki?curid=4172526", "title": "Ospedale di San Francesco Grande", "text": "L'ospedale di San Francesco Grande \u00e8 stato il maggiore ospedale della citt\u00e0 di Padova dal 1416 al 1798, quando fu sostituito dall'ospedale Giustinianeo. Fu uno dei principali nosocomi che videro, in et\u00e0 moderna, lo sviluppo della medicina clinica. \nStoria.\nL'ospedale faceva parte del complesso quattrocentesco di San Francesco Grande, insieme al convento dei frati francescani Minori dell'Osservanza e alla chiesa di San Francesco Grande.\nFondato tra il 1414 e il 1416 per volere di Baldo de' Bonafarii e sua moglie, Sibilla de Cetto, che, ispirati da ideali evangelici e francescani, diedero vita a una struttura di assistenza per malati ed emarginati che veniva incontro a esigenze sociali emergenti. \nLa storia dell'ospedale si intrecci\u00f2 fin dall'inizio con quella della citt\u00e0 di Padova: nel suo ultimo testamento del 1421, Sibilla, rimasta vedova, ne affid\u00f2 il governo e la direzione del patrimonio al prestigioso collegio dei Giuristi di Padova, che nominavano organi direttivi e figure amministrative dell'istituzione (i Governatori, il priore, il fattore e altri).\nL'ospedale fu una delle pi\u00f9 evolute realt\u00e0 ospitaliere dell'et\u00e0 moderna, uno dei primi luoghi di applicazione e sperimentazione della scienza medica di ambito universitario, che matur\u00f2 una specializzazione sanitaria nel ricovero e nella cura dei bisognosi, differenziandosi dagli antichi \"hospitia\" medievali, destinati all'accoglienza indifferenziata di pellegrini, poveri e viandanti. Il complesso, ampio 2700 metri quadri e dotato di strutture all'avanguardia, al suo interno presentava un loggiato su due ordini attorno a un cortile con un pozzo e comprendeva cortili, cisterne, orti, giardini e un cimitero. Ospitava due reparti separati, uno per uomini, l'altro per donne.\nVi furono collegamenti tra ospedale di S. Francesco e lo Studio di Padova: nella met\u00e0 del XVI secolo sono attestate esercitazioni pratiche, cui parteciparono docenti e studenti di medicina. Il ruolo tradizionalmente attribuito a Giovanni Battista Monte in questa collaborazione \u00e8, tuttavia, discusso. \nLa collaborazione divenne pi\u00f9 stretta in seguito alla creazione di un reparto di clinica medica nel 1764.\nVerso la fine '700 l'istituzione cess\u00f2 di esistere per motivi organizzativi e gestionali (insufficienza di spazi, sovraffollamento permanente, problemi di bilancio): nel 1798 i pazienti furono trasferiti nella nuova sede del Giustinianeo. Assorbito dal demanio in et\u00e0 napoleonica, l'ospedale \u00e8 stato destinato ad altri usi e occupato in parte da abitazioni, botteghe, capannoni industriali e parcheggi.\nLa struttura \u00e8 stata restaurata al costo di 9 milioni di euro ed ospita il MUSME che \u00e8 aperto da giugno 2015 a gestione della societ\u00e0 Palazzo della Salute s.r.l.\nDescrizione.\nDa via San Francesco l\"'Ospitale\" corrisponde alle prime undici arcate del complesso di San Francesco Grande, che inglobarono edifici precedenti acquistati dai coniugi Bonafari gi\u00e0 nel 1393. Le seguenti arcate, rette dalle originali colonnette in pietra, sono parte della chiesa e del convento dei Minori non sono state restaurate. La facciata \u00e8 stata ripristinata con l'originale intonaco rosaceo. Sono state riportate alla luce le grandi finestre che illuminavano gli ambienti dello \"spitale\".\nL'enorme edificio si estende poi tra chiostri e cortili e edifici minori di servizio collegati tra loro."}
{"id": "4172529", "revid": "599013", "url": "https://it.wikipedia.org/wiki?curid=4172529", "title": "Albertina Rasch", "text": "Biografia.\nNata a Vienna nel 1891 all'epoca dell'Impero austro ungarico da una famiglia polacca di ascendenza ebraica, studi\u00f2 danza alla scuola di ballo dell'Opera di Vienna. Nel 1911, divent\u00f2 ballerina al New York Hippodrome.\nForm\u00f2 in seguito una propria compagnia di danza con cui prese parte a una serie di produzioni di Ziegfeld. Apparve al Moulin Rouge a fianco di Jos\u00e9phine Baker e and\u00f2 in tourn\u00e9e con Sarah Bernhardt. A Manhattan, apr\u00ec uno studio di danza dove Bill Robinson insegnava il tip tap prima di adattare la sua formazione classica e le sue tecniche al teatro di Broadway."}
{"id": "4172531", "revid": "154893", "url": "https://it.wikipedia.org/wiki?curid=4172531", "title": "Mare di Baffin", "text": ""}
{"id": "4172536", "revid": "729019", "url": "https://it.wikipedia.org/wiki?curid=4172536", "title": "Interrecord", "text": "L'Interrecord fu una casa discografica italiana attiva tra il 1965 e il 1968.\nStoria dell'Interrecord.\nL'Interrecord fu fondata ad ottobre del 1965; la sede dell'etichetta era a Milano in corso Vittorio Emanuele 1.\nL'Interrecord aveva anche due sottoetichette, la \"Sonor Record\" e la \"River Record\", e la distribuzione era affidata alla D.D.R. (Distribuzione Discografici Riuniti S.p.A.).\nTra gli artisti che incisero per questa casa discografica ricordiamo Bruno De Filippi, Toto Cutugno (che debutto con il gruppo Toto e i Tati) ed Annarita Spinaci, con cui la casa discografica partecip\u00f2 al Festival di Sanremo 1967 con \"Quando dico che ti amo\".\nI dischi pubblicati.\nPer la datazione ci si basa sull'etichetta del disco, o sul vinile o, infine, sulla copertina, qualora nessuno di questi elementi avesse una datazione, ci si basa sulla numerazione del catalogo, se esistenti, sono riportati oltre all'anno il mese e il giorno (quest'ultimo dato si trova, a volte, stampato sul vinile)."}
{"id": "4172547", "revid": "1305772", "url": "https://it.wikipedia.org/wiki?curid=4172547", "title": "Lilac", "text": "Lilac (in inglese lilla o lill\u00e0) pu\u00f2 riferirsi a:"}
{"id": "4172548", "revid": "212348", "url": "https://it.wikipedia.org/wiki?curid=4172548", "title": "Depacla", "text": ""}
{"id": "4172549", "revid": "22475", "url": "https://it.wikipedia.org/wiki?curid=4172549", "title": "Extended Graphics Array", "text": ""}
{"id": "4172550", "revid": "125088553", "url": "https://it.wikipedia.org/wiki?curid=4172550", "title": "Arsenal Football Club 2003-2004", "text": "Questa voce raccoglie le informazioni riguardanti l'Arsenal Football Club nelle competizioni ufficiali della stagione 2003-2004.\nIn questa stagione i calciatori dell'Arsenal vennero soprannominati \"Invincibili\" (in inglese \"Invincibles\") poich\u00e9 non persero neanche una partita di Premier League.\nStagione.\nNell'estate del 2003 l'Arsenal acquist\u00f2 il portiere tedesco Jens Lehmann dal Borussia Dortmund e l'attaccante spagnolo Jos\u00e9 Antonio Reyes dal Siviglia. Furono poi rinnovati i contratti di Robert Pir\u00e8s e del capitano Patrick Vieira.\nL'Arsenal vinse il campionato con 90 punti, 11 in pi\u00f9 del Chelsea secondo in classifica, rimanendo imbattuto per tutta la durata del torneo; grazie a questo traguardo i \"Gunners\" eguagliarono un'impresa riuscita soltanto al Preston North End nel 1899. L'attaccante francese Thierry Henry fu il capocannoniere della Premier League con 30 reti.\nIn Champions League l'Arsenal venne eliminato dal Chelsea ai quarti di finale (pareggio per 1-1 a Stamford Bridge e sconfitta per 1-2 ad Highbury), mentre in Football League Cup e in FA Cup venne estromesso in semifinale per mano di Middlesbrough (0-1) e Manchester United (0-1).\nMaglie e sponsor.\nLo sponsor tecnico per la stagione 2003-2004 fu Nike, mentre lo sponsor ufficiale fu O."}
{"id": "4172551", "revid": "767487", "url": "https://it.wikipedia.org/wiki?curid=4172551", "title": "The Shooting Gallery", "text": "The Shooting Gallery \u00e8 un cortometraggio del 1929 diretto da Harry Rapf\nProduzione.\nIl film fu prodotto dalla Metro-Goldwyn-Mayer (MGM).\nDistribuzione.\nDistribuito dalla Metro-Goldwyn-Mayer (MGM), usc\u00ec nelle sale cinematografiche USA il 23 novembre 1929."}
{"id": "4172552", "revid": "648716", "url": "https://it.wikipedia.org/wiki?curid=4172552", "title": "Upsilon Ursae Majoris", "text": "Upsilon Ursae Majoris (\u03c5 Ursae Majoris / \u03c5 UMa) \u00e8 una stella binaria situata nella costellazione dell'Orsa Maggiore di magnitudine apparente +3,80. Si trova a 115 anni luce dal sistema solare. \nOsservazione.\nSi tratta di una stella situata nell'emisfero celeste boreale. La sua posizione \u00e8 fortemente boreale e ci\u00f2 comporta che la stella sia osservabile prevalentemente dall'emisfero nord, dove si presenta circumpolare anche da gran parte delle regioni temperate; dall'emisfero sud la sua visibilit\u00e0 \u00e8 invece limitata alle regioni temperate settentrionali e alla fascia tropicale pi\u00f9 a nord della latitudine 43\u00b0 S. \nEssendo di magnitudine 3,80, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nCaratteristiche fisiche.\nUpsilon Ursae Majoris \u00e8 una subgigante bianco-gialla di classe spettrale F0IV con una massa doppia rispetto al Sole. Sta ormai terminando l'idrogeno interno da fondere in elio e si appresta ad aumentare di dimensioni ed evolvere verso lo stadio di gigante. Si tratta di una variabile Delta Scuti che varia la sua magnitudine da +3,68 a +3,86 in periodi multipli; il periodo principale \u00e8 di 3,19 ore, ma ne esistono altri compresi tra 1,6 e 2,1 ore. Con una velocit\u00e0 di rotazione di impiega appena 1,4 giorni ad effettuare una rotazione su se stessa. \nA 11,6 secondi d'arco da Upsilon Ursae Majoris A si trova una debole compagna di magnitudine +11,5; si tratta di una nana rossa di classe spettrale M0 con una massa pari alla met\u00e0 di quella solare; distante dalla principale , ha un periodo orbitale di almeno 5200 anni."}
{"id": "4172555", "revid": "481666", "url": "https://it.wikipedia.org/wiki?curid=4172555", "title": "Albertina Rasch Dancers", "text": ""}
{"id": "4172556", "revid": "1305772", "url": "https://it.wikipedia.org/wiki?curid=4172556", "title": "Insam", "text": "Persone portanti il cognome Insam:"}
{"id": "4172557", "revid": "767487", "url": "https://it.wikipedia.org/wiki?curid=4172557", "title": "Frauenopfer (film 1923)", "text": "Frauenopfer \u00e8 un film muto del 1923 diretto e interpretato da Leo de Valery.\nProduzione.\nFu l'unico film prodotto dalla Rasch-Film, la casa di produzione creata dalla ballerina e coreografa Albertina Rasch.\nDistribuzione.\nIl film, che in Austria usc\u00ec con il titolo originale \"Frauenopfer\", in Germania venne ribattezzato \"Dolores\"."}
{"id": "4172559", "revid": "767487", "url": "https://it.wikipedia.org/wiki?curid=4172559", "title": "Il tenente di Napoleone", "text": "Il tenente di Napoleone (\"Devil May Care\") \u00e8 un film del 1929 diretto da Sidney Franklin e interpretato da Ram\u00f3n Novarro e Dorothy Jordan. La sceneggiatura di Hanns Kr\u00e4ly si basa su \"La Bataille de dames, ou un duel en amour\", un lavoro teatrale di Ernest Legouve e Eug\u00e8ne Scribe andato in scena a Parigi il 17 marzo 1851.\nTrama.\nQuando Napoleone viene esiliato all'Elba, uno dei suoi seguaci, il giovane e audace Armand, sfuggito alla cattura e alla morte, scappa verso il sud della Francia per cercare rifugio da suo cugino De Grignon. Durante la fuga, costretto a nascondersi in una casa, Armand incontra L\u00e9onie. La giovane, per\u00f2, quando scopre che lui \u00e8 un bonapartista, lo vuole consegnare ai suoi inseguitori. Lui riesce a fuggire ancora una volta, riuscendo finalmente ad arrivare da De Grignon. Qui, travestito da maggiordomo, incontra ancora L\u00e9onie: lei si sottrae alle sue dichiarazioni d'amore ma, quando Napoleone ritorna dall'esilio, capitola e anche lei ammette di amare Armand.\nProduzione.\nIl film fu prodotto dalla Metro-Goldwyn-Mayer (MGM) in bianco e nero e a colori: gli Albertina Rasch Dancers appaiono nella sequenza in technicolor.\nDistribuzione.\nIl copyright del film, richiesto dalla Metro-Goldwyn-Mayer Distributing Corp., fu registrato il 13 gennaio 1930 con il numero LP989.\nDistribuito dalla MGM, il film usc\u00ec nelle sale cinematografiche statunitensi il 27 dicembre 1929 dopo che il 22 dicembre era stato presentato in prima a New York."}
{"id": "4172567", "revid": "282877", "url": "https://it.wikipedia.org/wiki?curid=4172567", "title": "Pietro IV del Portogallo", "text": ""}
{"id": "4172571", "revid": "1305772", "url": "https://it.wikipedia.org/wiki?curid=4172571", "title": "Florea", "text": "Florea:"}
{"id": "4172575", "revid": "1305772", "url": "https://it.wikipedia.org/wiki?curid=4172575", "title": "Marenco", "text": "Marenco:"}
{"id": "4172577", "revid": "484362", "url": "https://it.wikipedia.org/wiki?curid=4172577", "title": "Genere (filosofia)", "text": "Il termine genere (dal latino \"genus-n\u0115ris\" e dal greco \u03b3\u03ad\u03bd\u03bf\u03c2, \"gh\u00e8nos\") indica un gruppo di oggetti che condividono caratteristiche essenziali mentre differiscono per determinazioni particolari contingenti, che cio\u00e8 possono esserci o non esserci o che sono mutevoli.\nStoria del concetto.\nPlatone cos\u00ec scrive del concetto di genere:\nAristotele d\u00e0 una definizione del genere dal punto di vista logico rapportandolo al concetto di specie affermando cio\u00e8 che:\nNel senso che se, ad esempio, si definisce l'uomo come \"animale razionale\", il primo termine rappresenta il genere, cio\u00e8 la genericit\u00e0 di una determinazione che appartiene a tutti gli animali indistintamente nella loro essenza, mentre il termine \"razionale\" caratterizza la specificit\u00e0 dell'uomo, la \"differenza specifica\", solo sua, che lo distingue, nella specie, da tutti gli altri animali.\nGli oggetti del nostro discorso possono essere cio\u00e8 pi\u00f9 o meno universali e quindi collocabili secondo un rapporto di genere e specie, per cui ogni concetto \u00e8 specie (contenuto) di un concetto pi\u00f9 universale e genere (contenente) di un concetto meno universale\nper es: il quadrilatero \u00e8 specie rispetto al poligono, in quanto rispetto a quest'ultimo ha caratteristiche pi\u00f9 definite per cui il quadrilatero pu\u00f2 riferirsi solo a quelle figure con quattro lati e quattro angoli, ma \u00e8 genere rispetto al quadrato che ha determinazioni maggiori (lati e angoli uguali)\nLa specie quindi include un maggior numero di caratteristiche rispetto al genere ma pu\u00f2 riferirsi a un minor numero di individui quindi pi\u00f9 aumenta la comprensione (le caratteristiche) pi\u00f9 diminuisce l'estensione (gli individui a cui si riferisce) per cui il quadrilatero ha maggiore comprensione rispetto al poligono ma ha minore estensione rispetto al poligono stesso.\nSia Platone che Aristotele attribuiscono a queste entit\u00e0 logiche anche un aspetto ontologico. Platone infatti, ritiene che i generi siano \u00abnote del reale\u00bb ossia caratteristiche fondamentali che appartengono agli esseri reali che non possono non averle. Queste \"note\" sono:\nCos\u00ec anche per Aristotele il genere non va identificato con la sostanza ma rappresenta di questa una caratterizzazione essenziale tanto da definirla come \"sostanza seconda\"\nGli stoici negano il valore sostanziale attribuito al genere da Aristotele e lo definiscono invece nominalisticamente come \u00abla congiunzione di nomi o propriet\u00e0 diverse e permanenti\u00bb che rientrano nel concetto di specie; per cui ad esempio il genere animale \u00e8 un semplice nome che racchiude come sue specie tutti gli animali, questi solo veramente reali.\nIn seguito Porfirio si incaricher\u00e0 di classificare i generi a seconda dell'estensione (i diversi piani di realt\u00e0 a cui si riferiscono) e del contenuto (gli esseri che sono compresi nel genere) in modo da elaborare uno schema, il cosiddetto \"albero di Porfirio\" che sar\u00e0 usato dalla logica per la classificazione dei generi e delle specie.\nIn particolare lo schema ad albero si costruisce muovendo dal \"genere sommo\", che cio\u00e8 non \u00e8 contenuto in nessun altro genere, e scendendo fino alle specie infime secondo il processo della dicotomia (per es., la sostanza si divide in corporea e incorporea, quella corporea in animata e inanimata, quella animata in sensibile e insensibile, ecc.).\nLa logica contemporanea ha abbandonato ogni connotazione ontologica del concetto di genere e lo usa per indicare una classe che ha un'estensione tale da comprendere altre classi inferiori per estensione."}
{"id": "4172578", "revid": "154893", "url": "https://it.wikipedia.org/wiki?curid=4172578", "title": "Penisola dell'Anatolia", "text": ""}
{"id": "4172579", "revid": "154893", "url": "https://it.wikipedia.org/wiki?curid=4172579", "title": "Penisola di Karpas", "text": ""}
{"id": "4172580", "revid": "154893", "url": "https://it.wikipedia.org/wiki?curid=4172580", "title": "Penisola di Karpaz", "text": ""}
{"id": "4172581", "revid": "154893", "url": "https://it.wikipedia.org/wiki?curid=4172581", "title": "Penisola di Karpassia", "text": ""}
{"id": "4172583", "revid": "52105670", "url": "https://it.wikipedia.org/wiki?curid=4172583", "title": "Penisola del Peloponneso", "text": ""}
{"id": "4172584", "revid": "339392", "url": "https://it.wikipedia.org/wiki?curid=4172584", "title": "Golfo di Bahrain", "text": ""}
{"id": "4172593", "revid": "28592", "url": "https://it.wikipedia.org/wiki?curid=4172593", "title": "Teatro Maly", "text": ""}
{"id": "4172595", "revid": "124779044", "url": "https://it.wikipedia.org/wiki?curid=4172595", "title": "Pallacanestro Mantovana", "text": "La Pallacanestro Mantovana \u00e8 una societ\u00e0 di pallacanestro maschile della citt\u00e0 di Mantova. Nota fino al 2013 come Pallacanestro Primavera Mirandola, dalla stagione 2014-15 disputa la Serie A2 e gioca le partite casalinghe presso la Grana Padano Arena di Mantova.\nLa squadra \u00e8 anche nota come \"Stings\" (ossia \"pungiglioni\"), in quanto l'ape \u00e8 lo storico simbolo societario. Nel 2018 inizia la collaborazione con Pompea Spa, importante azienda e brand mantovano, leader nazionale e internazionale del settore calzetteria e intimo, gi\u00e0 in passato vicina al basket con importanti collaborazioni, ritorna come marchio storico della pallacanestro italiana e diventa il Main Sponsor ufficiale del team per la stagione sportiva 2018/19. La partnership tra Pompea e Stings continua anche per la stagione 2019/20. Per il campionato 2020/21 il main sponsor \u00e8 Staff S.p.a. \u2013 Agenzia per il lavoro, importante azienda mantovana, sempre pi\u00f9 radicata e conosciuta su tutto il territorio nazionale. Il logo Staff occupa la posizione principale sulla divisa degli Stings e d\u00e0 il nome alla squadra.\nI SCT 2014 sono l'unico gruppo ultras al seguito della squadra Mantovana.\nStoria.\nNel 2004 dalla collaborazione fra la Pallacanestro Mirandola e la Polisportiva Poggese Basket nasce l'A.D. Pallacanestro Primavera Mirandola. Nel tempo la societ\u00e0 riesce a tessere una serie di relazioni di collaborazione con diverse realt\u00e0 locali (Basket Moglia, Pallacanestro Quistello, Basket Ostiglia, Basket Sustinente, Basket Medolla e la Pol. Pico Mirandola) che creano le basi nel 2010/11 per la storica promozione in serie B Dilettanti.\nL'anno successivo centra la promozione in Divisione Nazionale A FIP 2012-13, dopo aver sconfitto nel girone finale di spareggio del campionato di Divisione Nazionale B la Calligaris Corno di Rosazzo e la Viola Reggio Calabria.\nLa squadra retrocede al termine della stagione, ma viene ripescata per la nuova DNA Silver 2013-14. Prima dell'inizio della nuova stagione viene mutata la denominazione sociale in \"Pallacanestro Mantovana s.s.d.a r.l.\".\nAl termine della stagione di DNA Silver 2013-14 la squadra arriva seconda in campionato e, grazie ad uno straordinario cammino nei playoff, viene promossa in Divisione Nazionale A Gold davanti ad oltre 3.000 tifosi in festa.\nLa stagione 2014/15 il team biancorosso, guidato da coach Morea, non aggancia per due punti i playoff dopo una battaglia durata fino all\u2019ultima giornata di campionato. Comunque positiva per la Dinamica Generale Mantova alla prima vera e propria esperienza in Serie A2 chiusa con la nona posizione.\nLa stagione 2015/16 gli Stings si consolidano nel secondo campionato nazionale. Dopo aver raggiunto la finale di Coppa Italia di A2 a Rimini, poi persa contro Scafati, chiudono al 3\u00ba posto la stagione regolare nel girone Est di A2 dopo una stagione veramente esaltante. Nei playoff i biancorossi deludono un po\u2019 le aspettative uscendo al primo turno contro Agrigento.\nNel 2016-2017, guidata da Alberto Martelossi conclude la stagione regolare al settimo posto del girone Est, qualificandosi ai playoff dove viene eliminata al primo turno per 3 a 2 da Tortona.\nNella stagione 2017/18 la Pallacanestro Mantovana chiude la stagione regolare piazzandosi all\u2019undicesimo posto nel girone Est di A2 Old Wild West.\nLa stagione 2018/19, iniziata con coach Alberto Seravalli e successivamente con Alessandro Finelli, vede gli Stings tornare ai playoff concludendo la stagione regolare al 7\u00ba posto. Viene eliminata 3-2 da Bergamo Basket 2014 al primo turno dopo una equilibratissima serie.\nIl campionato 2019/20 viene bloccato e definitivamente sospeso dopo 25 giornate a causa della pandemia COVID19. La formazione biancorossa chiude al 5\u00ba posto con la bella vittoria, nell'ultima gara disputata, sul parquet imbattuto della capolista Ravenna. La stagione 20/21 vede la formazione biancorossa qualificarsi ai playoff e uscire al primo turno contro la Reale Mutua Torino.\nRoster 2021-2022.\n\"Aggiornato al 26 novembre 2021.\""}
{"id": "4172599", "revid": "1431409", "url": "https://it.wikipedia.org/wiki?curid=4172599", "title": "The Girl - La diva di Hitchcock", "text": "The Girl - La diva di Hitchcock (\"The Girl\") \u00e8 un film per la televisione del 2012 diretto da Julian Jarrold, basato sul libro \"Spellbound by Beauty: Alfred Hitchcock and his Leading Ladies\" di Donald Spoto.\nIl film ripercorre il difficile rapporto tra Alfred Hitchcock e Tippi Hedren durante le riprese de \"Gli uccelli\" e \"Marnie\".\nTrama.\nIl regista Alfred Hitchcock \u00e8 all'apice della sua carriera quando nel 1962 sceglie l'allora sconosciuta modella Tippi Hedren come attrice protagonista del suo prossimo film \"Gli uccelli\". Nonostante sia gi\u00e0 sposato con Alma, Alfred diviene a poco a poco ossessionato dall'idea di conquistare il cuore di Tippi.\nPromozione.\nIl 28 agosto 2012 furono diffusi online due teaser trailer del film.\nDistribuzione.\nIl film \u00e8 stato trasmesso dalla rete televisiva HBO il 20 ottobre 2012. In Italia \u00e8 stato trasmesso il 3 ottobre 2013 su Premium Cinema."}
{"id": "4172600", "revid": "339392", "url": "https://it.wikipedia.org/wiki?curid=4172600", "title": "Associazione Sportiva Dilettantistica Montalto Ivrea", "text": ""}
{"id": "4172604", "revid": "120019289", "url": "https://it.wikipedia.org/wiki?curid=4172604", "title": "Gli amori", "text": "Gli amori \u00e8 un brano musicale scritto da Fabrizio Berlincioni, Toto Cutugno e Depsa ed interpretato dallo stesso Cutugno, presentato in gara al Festival di Sanremo 1990, dove si \u00e8 classificato secondo.\nNella manifestazione sanremese il pezzo fu eseguito da Ray Charles, come artista internazionale fuori gara, con il titolo \"Good Love Gone Bad\".\nIl brano fu pubblicato nella versione di Cutugno come singolo su vinile a 45 giri, contenente sul lato B \"Strana gelosia\".\nNel 2004 il brano venne utilizzato per intero all'interno del film \"Non ti muovere\"."}
{"id": "4172605", "revid": "122137521", "url": "https://it.wikipedia.org/wiki?curid=4172605", "title": "Tagli, ritagli e frattaglie", "text": "Tagli, ritagli e frattaglie era un programma televisivo diretto da Ferruccio Castronovo, scritto da Jole Sabbadini che fu trasmesso sulla Rete 2, nella prima serata della domenica, dal 26 luglio 1981 per otto puntate.\nArbore e De Crescenzo presentavano in studio, tra una gag e una battuta, diversi brani del repertorio comico televisivo.\nFu il programma che lanci\u00f2 come soubrette Lory Del Santo, qui nei panni di una sexy archivista che porta in studio i filmati dopo averli scovati nelle cineteche Rai."}
{"id": "4172610", "revid": "287204", "url": "https://it.wikipedia.org/wiki?curid=4172610", "title": "Horn\u00ed Brusnice", "text": "Horn\u00ed Brusnice \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4172611", "revid": "287204", "url": "https://it.wikipedia.org/wiki?curid=4172611", "title": "Horni Brusnice", "text": ""}
{"id": "4172613", "revid": "1305772", "url": "https://it.wikipedia.org/wiki?curid=4172613", "title": "Angelotto Fosco", "text": "Biografia.\nAngelotto de Fuschis (Fosco, Foschi, Fusco) di origini modeste, nacque presumibilmente a Roma nel 1378. Fu \"\u00ab uomo di insigne letterature \u00bb\", e comparve per la prima volta nelle cronache il 10 aprile 1408 quando, \u00e8 ricordato come canonico della basilica di San Giovanni in Laterano, abbreviatore e scrittore apostolico a Lucca, dove in quel periodo risiedeva la curia romana.\nIl 6 giugno 1409 il de Fuschis si trasfer\u00ec a Cividale per seguire i lavori del concilio dell'obbedienza romana aperto dal papa Gregorio XII. Il concilio friulano, svoltosi in condizioni particolarmente difficili, si rivel\u00f2 un sostanziale fallimento, dopo che a Pisa la cosiddetta \"obbedienza pisana\" il giorno prima aveva deposto sia il papa Gregorio XII che l'antipapa Benedetto XIII (Scisma d'Occidente) dichiarandoli scismatici ed eretici notori.\nL'antipapa Alessandro V, Pietro Filargis, eletto dal \"concilio pisano\", priv\u00f2 il papa Gregorio XII di ogni beneficio. Per opporsi a questo progetto l'antipapa Benedetto XIII aveva convocato nel novembre 1408 un suo concilio a Perpignano, Ben tre concili furono in quel periodo convocati da tre autorit\u00e0 diverse.\nLa situazione precipit\u00f2 rapidamente a tal punto che nella notte tra il 5 ed il 6 settembre Angelotto de Fuschis ed il papa Gregorio XII dovettero abbandonare nascostamente Cividale, costretti a fuggire sotto mentite spoglie. Dopo aver rischiato di cadere nelle mani di alcuni armati di Udine, il de Fuschis giungeva con il papa a Latisana, da dove poi si recava via mare a Pescara e proseguiva via terra per Sulmona, giungendo a fine novembre 1409 a Gaeta dove furono ospitati e protetti dal re di Napoli Ladislao d'Angi\u00f2-Durazzo.\nFu proprio da Gaeta che il de Fuschis, inizi\u00f2 una rapida carriera all'interno della curia di \"obbedienza romana\" divenendone nel 1410 membro della camera apostolica e poi nell'anno successivo accolito e cubiculario, mentre per il papa Gregorio la permanenza a Gaeta si veniva configurando come una sorta di prigionia. Il sostegno che gli assicurava il re Ladislao aveva una precisa ragione politica che cess\u00f2 con il modificarsi degli equilibri.\nL'antipapa eletto a Pisa Alessandro V mor\u00ec il 3 maggio del 1410 a Bologna ed il suo successore nell'aprile del 1411 Giovanni XXIII e Luigi II d'Angi\u00f2 entrarono a Roma ed il 19 maggio sconfissero Ladislao in aperta campagna a Roccasecca. Il 16 ottobre il re Ladislao riconobbe Giovanni XXIII come unico legittimo papa ottenendo in cambio la riconferma dei suoi diritti sul regno di Napoli. Mentre il 30 ottobre Gregorio XII lasciava Gaeta per Rimini, anche il de Fuschis reput\u00f2 giunto il momento di cambiare parte. Angelotto de Fuschis nell'autunno del 1412 si trovava presso la curia dell'antipapa Giovanni XXIII. La pace tra l'antipapa e Ladislao d'Angi\u00f2-Durazzo era destinata a non durare. Il re di Napoli, diffidando che un possibile nuovo accordo tra Giovanni XXIII e Luigi II d'Angi\u00f2 si potesse rivelare a suo discapito, reclamando la custodia dello stato della chiesa, alla fine del mese di maggio si spost\u00f2 sotto le mura di Roma. La notte del 7 giugno, Giovanni XXIII fu costretto a fuggire precipitosamente da Roma. Anche il de Fuschis si trov\u00f2 di nuovo in fuga, ma questa volta con la curia dell\"'obbedienza pisana\".\nNel dicembre del 1413 Giovanni XXIII incontr\u00f2 l'imperatore Sigismondo I de Luxembourg a Lodi e fu deciso di convocare il concilio a Costanza per il 1\u00ba novembre del 1414. I lavori conciliari iniziati il 5 novembre, nonostante momenti difficili e congiunture drammatiche, risultarono per\u00f2 decisivi per il futuro della chiesa. A seguito di violenti dibattiti sorti intorno al problema della sua abdicazione, Giovanni XXIII, pens\u00f2 di sottrarsi all'imminente deposizione e, nella notte tra il 20 ed il 21 marzo 1415, abbandon\u00f2 segretamente Costanza per rifugiarsi presso il duca Federico d'Austria, suo protettore, nel castello di Sciaffusa dove convoc\u00f2 cardinali e curiali. Il de Fuschis segu\u00ec l'antipapa prima a Sciaffusa e poi, il 29 marzo venerd\u00ec santo, nella successiva fuga a Waldshut. Ma non segu\u00ec oltre Giovanni XXIII e ritorn\u00f2 a Costanza. Il 27 aprile Federico d'Austria consegn\u00f2 l'antipapa nelle mani dell'imperatore Sigismondo I. Mentre era imprigionato a Radolzell, il processo a Giovanni XXIII fu rapidamente istruito davanti al concilio. Tra il 13 ed il 25 maggio, davanti ai commissari del concilio, fecero la loro deposizione trentacinque testimoni. Il de Fuschis fu interrogato il 17 maggio ed accus\u00f2 Giovanni di avidit\u00e0, lussuria, simonia, sodomia e di vendita dei beni della chiesa. Intanto maturava anche il ritiro dalla scena del papa legittimo Gregorio XII, che propose ai padri conciliari di considerare il concilio di Costanza convocato a suo nome. Il concilio ritenne opportuno accogliere la richiesta e cos\u00ec il 4 luglio 1415 il cardinale Dominici lesse la bolla di convocazione del concilio, dopodich\u00e9 Carlo Malatesta signore di Rimini dette l'annuncio ufficiale dell'abdicazione di Gregorio XII.\nIl 30 maggio 1417 il concilio proclam\u00f2 la sede vacante, il 26 luglio 1417 depose e scomunic\u00f2 l'antipapa Benedetto XIII e l'11 novembre elesse papa il cardinale Oddone Colonna che assunse il nome di Martino V. I festeggiamenti per l'incoronazione di Martino V avvenuta il 21 novembre furono organizzati dal de Fuschis che per conto della curia dovette chiedere in prestito 1.000 fiorini a Bartolomeo Bardi, rappresentante al concilio della banca Bardi-Medici di Firenze.\nIl papa Martino V era ancora a Costanza quando, per la fedelt\u00e0 dimostrata e per i servigi resi, il 4 febbraio 1418 nomin\u00f2 il de Fuschis vescovo di Anagni ed il 14 febbraio gli concesse la commenda del monastero di S. Maria della Gloria di Anagni; la consacrazione fu effettuata il 20 novembre dal papa in persona ed avvenne a Mantova, durante il viaggio di ritorno a Roma. Il de Fuschis rimase per\u00f2 presso la curia come cubiculario e chierico di camera interessandosi delle annate.\nUna delle prime preoccupazioni del nuovo pontefice Martino V fu quella di ristabilire la sede papale a Roma e di ricostruire lo stato pontificio. Per tale motivo nell'agosto del 1418, il papa invi\u00f2 il nipote Antonio Colonna a Napoli, latore di una bolla di \u201camicizia\u201d con la quale prometteva di riconoscere alla regina Giovanna II i suoi diritti sul regno di Napoli a suggello di una reciproca politica di sostegno. Il 24 gennaio 1419, la regina Giovanna II ottenne l'investitura papale. Il papa ottenne cos\u00ec da Giovanna II la restituzione di Benevento alla Santa Sede e l'investitura dei ducati di Amalfi, di Venosa e la promessa del principato di Salerno per il fratello Giordano. Il 3 agosto 1419, Giovanna II, tenendo fede alla promessa fatta, confer\u00ec a Giordano Colonna, fratello del pontefice Martino V, i ducati di Amalfi, Castellammare di Stabia, Venosa e tutti i diritti sulla citt\u00e0 de' La Cava, mentre furono pro parte assegnati all'altro fratello Lorenzo Onofrio (padre di Antonio) ed al vescovo di Anagni Angelotto de Fuschis tutti i diritti sul \"castrum civitatis\" Cavae. Agli inizi del 1424, Angelotto fu in missione speciale presso il concilio che si era spostato da Pavia a Siena, mentre nel 1425, su incarico del papa, si adoper\u00f2 per la pacificazione dei disordini nella provincia di Campagna e Marittima.\nIl 22 maggio 1426, improvvisamente, il de Fuschis fu nominato Abate dell'Abbazia della Santissima Trinit\u00e0 de' La Cava e vescovo della Citt\u00e0 de' La Cava. Il de Fuschis perse cos\u00ec ogni speranza per una pi\u00f9 alta carica all'interno della curia. Nuovi equilibri vennero a crearsi all'interno della curia romana ed il simultaneo trasferimento del de Fuschis alla diocesi della citt\u00e0 de' La Cava sembr\u00f2 pi\u00f9 una compensazione che un allontanamento dalla curia, visto che La Cava rendeva il triplo delle entrate della diocesi di Anagni. Il 1\u00ba luglio 1426 fu lo stesso papa Martino V a preannunciare, con ben sei lettere di presentazione, ai monaci benedettini, al clero ed al popolo cavense l'arrivo del nuovo abate e vescovo, Angelotto de Fuschis. Lontano da Roma, il de Fuschis riusc\u00ec a tenersi fuori dalle successive vicende che videro intrecciarsi gli interessi della famiglia Colonna con le finanze pontificie.\nIl 20 febbraio del 1431 mor\u00ec Martino V mentre era appena cominciato il concilio di Basilea. Il 3 marzo venne eletto al soglio pontificio Gabriele Condulmer che assunse il nome di Eugenio IV.\nIl de Fuschis fu creato cardinale presbitero dal nuovo papa Eugenio IV nel concistoro del 19 settembre 1431 con il titolo cardinalizio di San Marco. Dopo la nomina, il de Fuschis lasci\u00f2 La Cava senza per\u00f2 rinunciare alle rendite della diocesi e dell'abbazia della Santissima Trinit\u00e0 che ritenne in commenda, dando cos\u00ec inizio alla serie degli abati insigniti della porpora cardinalizia che, per gli alti incarichi ricoperti nell'ambito della curia romana, risiedevano stabilmente fuori dalla sede abbaziale cavense.\nFu poi legato papale al concilio di Basilea e poi a Ferrara. Nel 1437 era camerlengo del collegio dei cardinali.\nFu ucciso da Antonello della Rocca, figlio della sua cameriera, il 12 settembre 1444 nella sua casa di Roma mentre dormiva. Fu sepolto nella basilica di Santa Maria sopra Minerva, e nel 1676 le sue spoglie furono trasferite nella basilica laterana.\nGenealogia episcopale.\nLa genealogia episcopale \u00e8:"}
{"id": "4172614", "revid": "110157", "url": "https://it.wikipedia.org/wiki?curid=4172614", "title": "Horn\u00ed Kaln\u00e1", "text": "Horn\u00ed Kaln\u00e1 \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4172615", "revid": "287204", "url": "https://it.wikipedia.org/wiki?curid=4172615", "title": "Horni Kalna", "text": ""}
{"id": "4172616", "revid": "118481427", "url": "https://it.wikipedia.org/wiki?curid=4172616", "title": "Santi Prosdocimo e Pietro", "text": "Il Santi Prosdocimo e Pietro \u00e8 un dipinto a tempera su tavola (87,6x61,3\u00a0cm) del Pordenone, databile al 1515-1516 circa e conservato nel Museo d'arte della Carolina del Nord di Raleigh.\nStoria.\nIl pannello era originariamente una delle tavole laterali di un trittico eseguito per la chiesa di San Salvatore di Collalto, vicino a Treviso. Al centro era presente la Trasfigurazione ora conservata alla Pinacoteca di Brera di Milano. Al lato opposto era presente una tavola con \"Santi Giovanni Battista e Girolamo\" oggi dispersa."}
{"id": "4172617", "revid": "1305772", "url": "https://it.wikipedia.org/wiki?curid=4172617", "title": "Ant\u00e3o Martins de Chaves", "text": "Biografia.\nMembro di una nobile famiglia portoghese, il 10 marzo 1423 fu nominato vescovo di Porto.\nFu inviato dal papa come legato a Costantinopoli con Pierre di Versailles e Nicola Cusano per invitare l'imperatore ed il patriarca al concilio che si stava svolgendo a Ferrara, al quale lui stesso partecip\u00f2 da ottobre 1438 a luglio 1439.\nFu creato cardinale presbitero da papa Eugenio IV nel concistoro del 18 dicembre 1439 e ricevette il titolo cardinalizio di San Crisogono l'8 gennaio 1440 mantenendo la sede di Porto fino alla morte.\nRicevette in commenda la sede di Giovinazzo verso dicembre 1443. Fu arciprete della basilica di San Giovanni in Laterano nel 1444. Fece ampliare l'ospizio dei Portoghesi di Roma e contribu\u00ec alla costruzione della chiesa nazionale dei Portoghesi di Roma, la chiesa di Sant'Antonio. Partecip\u00f2 al conclave del 1447, che elesse papa Niccol\u00f2 V.\nMor\u00ec a Roma il 6 luglio 1447; fu sepolto nella basilica di San Giovanni in Laterano."}
{"id": "4172622", "revid": "287204", "url": "https://it.wikipedia.org/wiki?curid=4172622", "title": "Horn\u00ed Mar\u0161ov", "text": "Horn\u00ed Mar\u0161ov \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4172623", "revid": "287204", "url": "https://it.wikipedia.org/wiki?curid=4172623", "title": "Horni Marsov", "text": ""}
{"id": "4172624", "revid": "287204", "url": "https://it.wikipedia.org/wiki?curid=4172624", "title": "Poulsen", "text": ""}
{"id": "4172626", "revid": "59912", "url": "https://it.wikipedia.org/wiki?curid=4172626", "title": "Dose giornaliera raccomandata", "text": ""}
{"id": "4172629", "revid": "767487", "url": "https://it.wikipedia.org/wiki?curid=4172629", "title": "Horn\u00ed Ole\u0161nice", "text": "Horn\u00ed Ole\u0161nice \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4172630", "revid": "287204", "url": "https://it.wikipedia.org/wiki?curid=4172630", "title": "Horni Olesnice", "text": ""}
{"id": "4172633", "revid": "287204", "url": "https://it.wikipedia.org/wiki?curid=4172633", "title": "H\u0159ibojedy", "text": "H\u0159ibojedy \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4172634", "revid": "287204", "url": "https://it.wikipedia.org/wiki?curid=4172634", "title": "Hribojedy", "text": ""}
{"id": "4172636", "revid": "287204", "url": "https://it.wikipedia.org/wiki?curid=4172636", "title": "Eagles Basket Bologna", "text": "La Eagles Basket Bologna \u00e8 stata una societ\u00e0 di pallacanestro maschile di Bologna, nata nell'estate 2011, a seguito della scissione del Gira Ozzano \nLa squadra era nota soprattutto per essere seguita dalla Fossa dei Leoni 1970, il pi\u00f9 longevo gruppo ultras nel panorama cestistico italiano, in quanto emanazione senior della Fortitudo Pallacanestro Bologna negli anni durante i quali quest'ultima disputava solo campionati giovanili. \n\u00c8 stata esclusa dal campionato di Divisione Nazionale A FIP 2012-2013 dopo l'11\u00aa giornata, a causa di inadempienze economiche.\nStoria.\nIl codice FIP della societ\u00e0 era 052578. \nUn cosiddetto \"codice vergine\", ossia di nuova affiliazione alla F.I.P., cos\u00ec come richiedeva a gran voce la Fossa dei Leoni 1970 che al momento della esclusione della Fortitudo Pallacanestro Bologna decise di non seguire le scelte di Giulio Romagnoli, appoggiato dalla cosiddetta \"Casa Madre\" Fortitudo perch\u00e9 non erano indirizzate alla creazione di un nuovo club che potesse raccogliere l'eredit\u00e0 della Fortitudo Pallacanestro ma bens\u00ec al \"riciclaggio\" di titoli sportivi gi\u00e0 esistenti.\nInfatti le scelte di Giulio Romagnoli furono: prima il trasporto della Pallacanestro Budrio, di cui era Presidente e Sponsor, a Bologna nel campionato 2010/11, vestendola dei colori della Fortitudo aggiungendo, come facciata, il nome S.G. Fortitudo (ma di fatto alla F.I.P. risultava che a partecipare a quel campionato di B2 fu la Pallacanestro Budrio) e, l'anno seguente (2011/12), l'acquisto da parte di \"Fortitudo 2011\", holding di cui faceva parte, del titolo sportivo del Basket Ferrara trasportandolo a Bologna e cambiando il nome in Biancobl\u00f9 Basket Bologna partecipando al campionato di A2. \nEagles Bologna invece si iscrisse come nuovo sodalizio utilizzando la scissione del Gira in due (che mantenne il settore giovanile e si priv\u00f2 del titolo senior), e fu unito sotto una unica Societ\u00e0 alle giovanili della Fortitudo Pallacanestro che erano ancora in attivit\u00e0.\nInizi\u00f2 quindi il campionato 2011-12 con la sponsorizzazione della So.Ge.Ma Fortitudo, concludendo la stagione regolare al 2\u00ba posto, qualificandosi cos\u00ec per i play-off.\nLa squadra \u00e8 stata successivamente eliminata nelle semifinali dalla Pallacanestro Lucca, ma in seguito fu ripescata dalla Federazione Italiana Pallacanestro in Divisione Nazionale A 2012-13 per ovviare alla mancata iscrizione di alcune societ\u00e0 di Legadue e DNA.\nL'acquisizione da parte della holding Fortitudo 2011.\nIl campionato 2012-13 inizia in maniera traballante dal punto di vista societario ed il suo culmine avverr\u00e0 il 16 ottobre 2012 data in cui \u00e8 fissata l'asta fallimentare che mette in vendita \"in unico lotto con il 100% delle quote della societ\u00e0 Fortitudo Pallacanestro Bologna con socio unico (gi\u00e0 Eagles con socio unico)\". All'asta si presenta solamente Giulio Romagnoli a nome della holding \"Fortitudo 2011\" (gi\u00e0 proprietaria della squadra Biancobl\u00f9 Basket Bologna) ed acquista, insieme ai trofei della radiata e fallita Fortitudo Pallacanestro Bologna, anche la Eagles tra le contestazioni della Fossa dei Leoni che partecip\u00f2 numerosa all'asta. \nIn novembre, a causa dei mancati pagamenti da parte della nuova societ\u00e0, \u00e8 stata poi esclusa dal campionato. Fino a quel momento aveva disputato 10 partite vicendone 6, battendo anche Casalpusterlengo ed Agrigento, due squadre che arriveranno terza e quarta a fine campionato. L'ultima partita di Eagles fu al Palasport di Ferrara contro Mirandola il 18 Novembre 2012.\nRosa 2011-2012.\nDi seguito la rosa che ha preso parte alla Divisione Nazionale B FIP 2011-2012. Il Coach era Stefano Salieri.\nRosa 2012-2013.\nDi seguito la rosa che ha preso parte alla Divisione Nazionale A 2012-13, fino all'esclusione della societ\u00e0. Il Coach in questa stagione \u00e8 Massimo Padovano."}
{"id": "4172638", "revid": "69794", "url": "https://it.wikipedia.org/wiki?curid=4172638", "title": "Eagles Bologna", "text": ""}
{"id": "4172640", "revid": "1543377", "url": "https://it.wikipedia.org/wiki?curid=4172640", "title": "Gerardo Landriani Capitani", "text": "Biografia.\nNato da una distinta famiglia milanese, ottenne il dottorato in diritto civile.\nNominato vescovo di Lodi il 15 marzo 1419 (dopo esserne stato per quasi un anno amministratore), fu trasferito alla sede di Como il 6 marzo 1437. Il 7 giugno 1435 era stato nominato vescovo di Tortona, ma non diede il suo assenso a questa nomina.\nFu creato cardinale presbitero da papa Eugenio IV nel concistoro del 18 dicembre 1439 e l'8 gennaio 1440 ottenne il titolo cardinalizio di Santa Maria in Trastevere.\nNel 1442 divenne abate commendatario del monastero cistercense di Santa Maria di Chiaravalle.\n\u00c8 morto a Viterbo il 9 ottobre 1445 ed \u00e8 stato sepolto nella basilica di San Francesco alla Rocca."}
{"id": "4172642", "revid": "287204", "url": "https://it.wikipedia.org/wiki?curid=4172642", "title": "J\u00edvka", "text": "J\u00edvka \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4172643", "revid": "287204", "url": "https://it.wikipedia.org/wiki?curid=4172643", "title": "Jivka", "text": ""}
{"id": "4172647", "revid": "287204", "url": "https://it.wikipedia.org/wiki?curid=4172647", "title": "Klasterska Lhota", "text": ""}
{"id": "4172651", "revid": "110157", "url": "https://it.wikipedia.org/wiki?curid=4172651", "title": "Kocbe\u0159e", "text": "Kocbe\u0159e \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4172652", "revid": "287204", "url": "https://it.wikipedia.org/wiki?curid=4172652", "title": "Kocbere", "text": ""}
{"id": "4172655", "revid": "287204", "url": "https://it.wikipedia.org/wiki?curid=4172655", "title": "Otto articoli di Londra", "text": "Gli Otto articoli di Londra, conosciuti anche come Protocollo di Londra del 21 giugno 1814, rappresentano una convenzione tra Regno Unito, Prussia, Austria e Russia con la quale il territorio del Belgio e dei Paesi Bassi venivano attribuiti al principe Guglielmo di Orange-Nassau che divenne cos\u00ec \u201cPrincipe Sovrano\u201d del Regno Unito dei Paesi Bassi.\nContesto.\nAll'inizio del 1814 l'Impero di Napoleone era ormai arrivato alla fine della sua parabola storica. I Paesi Bassi, che erano stati annessi all'Impero con il decreto di Rambouillet il 9 luglio 1810, erano gi\u00e0 stati liberati dalle forze d'occupazione francesi. Il governo della regione era tornato al figlio maggiore dell'ultimo Stadtholder della Repubblica delle Sette Province Unite che il 6 dicembre 1813 aveva assunto il titolo di \"Principe Sovrano\".\nAnche nei Paesi Bassi austriaci (l'attuale Belgio e Lussemburgo) \u2013 che erano stati conquistati dalla Francia nel 1794 e annessi all'impero nel 1810, la coalizione anti-napoleonica aveva completato la liberazione dalle forze francesi. Le principali famiglie di Bruxelles chiesero agli Alleati la restaurazione del vecchio governatorato generale austriaco ma gli Asburgo non mostrarono particolare interesse a mantenere il controllo di questa regione. Con un protocollo segreto allegato al trattato di Chaumont gli Alleati attribuirono dunque i Paesi Bassi del Sud al nuovo Stato olandese.\nIl trattato di Parigi del 30 maggio 1814 formalizz\u00f2 conferm\u00f2 questo accordo concedendo la zona del Belgio a sinistra del fiume Mosa al futuro Stato olandese. Le questioni tecniche di dettaglio vennero lasciate ad una successiva determinazione che prese il nome di \"Otto Articoli di Londra\".\nIl Protocollo.\nLa sostanza del Protocollo venne stabilita dal Principe Sovrano olandese con una lettera al suo Ministro degli Esteri, il barone Van Nagell. Van Nagell mise il testo della lettera sotto forma di nota diplomatica e la invi\u00f2 \u2013 tramite l'ambasciatore britannico a L'Aia, il conte di Clancarty \u2013 al Ministro degli Esteri di Sua Maest\u00e0, il visconte Castlereagh.\nIl principe Guglielmo di Orange-Nassau redasse la versione finale del Protocollo e, il 30 maggio 1814 lo sottopose alla valutazione del cancelliere austriaco Klemens von Metternich e dei primi ministri russo, Karl Nesserlrode, e prussiano Karl Hardenberg.\nIl Protocollo venne firmato a Londra il 21 giugno 1814 con un'unica insignificante modifica: l'inversione dell'ordine degli articoli 7 e 8.\nDi seguito il testo del Protocollo (in inglese):\nArticle 1 The union shall be intimate and complete, so that the two countries shall form only a single state to be governed by the Fundamental Law already established in Holland, which by mutual consent shall be modified according to the circumstances.\nArticle 2 There shall be no change in those articles of the Fundamental Law, which assure to all religious cults equal protection and privileges, and guarantee the admissibility of all citizens, whatever be their religious creed, to public offices and dignities.\nArticle 3 The Belgian provinces shall be in a fitting manner represented in the States General, whose sittings, in time of peace, shall be held by turns in a Dutch and a Belgian town.\nArticle 4 All the inhabitants of the Netherlands thus having equal constitutional rights, they shall have equal claim to all commercial and other rights of which their circumstances allow, without any hindrance or obstruction being imposed on any to the profit of others.\nArticle 5 Immediately after the union the provinces and towns of Belgium shall be admitted to the commerce and navigation of the Colonies of Holland upon the same footing as the Dutch provinces and towns.\nArticle 6 The debts contracted on the one side by the Dutch, and on the other side by the Belgian provinces shall be charged to the public chest of the Netherlands.\nArticle 7 The expenses requisite for the building and maintenance of the frontier fortresses of the new State shall be borne by the public chest as concerning the security and independence of all the provinces of the whole nation.\nArticle 8 The cost of the making and upkeep of the dykes shall be at the charges of the districts more directly interested, except in the case of an extraordinary disaster.\nConseguenze.\nIl 1\u00ba agosto 1814 il principe Guglielmo nomin\u00f2 un governatore generale delle province belghe e cerc\u00f2 di guadagnarsi il consenso dei rappresentanti del popolo belga. I belgi, tuttavia, guardavano con sospetto ai piani del principe, temendo che egli volesse ridurre il ruolo della Chiesa cattolica.\nMentre accadeva tutto questo, Napoleone fugg\u00ec dall'isola d'Elba e diede inizio ai cosiddetti Cento giorni. Il pericolo di una restaurazione napoleonica indusse Guglielmo a proclamarsi sovrano del Regno Unito dei Paesi Bassi."}
{"id": "4172659", "revid": "986213", "url": "https://it.wikipedia.org/wiki?curid=4172659", "title": "Jean le Jeune", "text": "Biografia.\nDottore \"in utroque iure\" presso l'universit\u00e0 di Nantes, fu canonico del capitolo della cattedrale di Amiens (1424), rettore dell'universit\u00e0 romana nel 1430 circa e decano del capitolo della cattedrale di Nantes.\nNominato vescovo di M\u00e2con il 10 gennaio 1431, fu trasferito alla sede di Amiens il 26 aprile 1433 e dal 24 ottobre 1436 divenne vescovo di Th\u00e9rouanne, sede che mantenne fino alla morte.\nPartecip\u00f2 al concilio di Ferrara-Firenze come ambasciatore del duca di Borgogna.\nFu creato cardinale presbitero da papa Eugenio IV nel concistoro del 18 dicembre 1439 e ricevette il titolo cardinalizio di Santa Prassede l'8 gennaio 1440. Nel 1441 circa opt\u00f2 per il titolo di San Lorenzo in Lucina.\nPartecip\u00f2 al conclave del 1447, che elesse papa Niccol\u00f2 V.\nMor\u00ec per avvelenamento a Roma il 9 settembre 1451 e venne sepolto nella basilica di San Lorenzo in Lucina.\nSuccessione apostolica.\nLa successione apostolica \u00e8:"}
{"id": "4172663", "revid": "767487", "url": "https://it.wikipedia.org/wiki?curid=4172663", "title": "Marcello Perrino", "text": ""}
{"id": "4172664", "revid": "36426", "url": "https://it.wikipedia.org/wiki?curid=4172664", "title": "Diffusione dell'HIV in Africa", "text": ""}
{"id": "4172666", "revid": "6923", "url": "https://it.wikipedia.org/wiki?curid=4172666", "title": "GlassFish", "text": "GlassFish \u00e8 un application server Java EE open source.\nGlassFish 5.0 offre pieno supporto alle specifiche Java EE 8 (ne \u00e8 l'implementazione di riferimento) con le ultime versioni delle API per le tecnologie quali, ad esempio: Java Servlet 4, JavaServer Pages (JSP 2.3), Enterprise JavaBeans (EJB 3.2), Java Persistence API (JPA 2.1), Contexts and Dependency Injection (CDI 2.0), Java Message Service (JMS 2.0), ecc.\nIn passato, esistevano due versioni, una commerciale chiamata Oracle GlassFish Server; ed una supportata dalla community Java chiamata GlassFish Server Open Source Edition. Quest'ultima \u00e8 pubblicata sotto doppia licenza: CDDL e GNU GPL con Classpath Exception.\nRispetto alla versione community, la versione commerciale (disponibile per la valutazione tramite licenza OTN) oltre ad offrire tutte le funzionalit\u00e0 della Open Source Edition, ne aggiungeva altre che garantiscono migliori prestazioni, backup automatico e monitoraggio dei dati.\nDal novembre 2013, la versione commerciale di Glassfish \u00e8 stata ritirata. Per fornire supporto commerciale agli utenti di Glassfish, \u00e8 stato creato un server derivato da Glassfish e chiamato Payara."}
{"id": "4172669", "revid": "1782831", "url": "https://it.wikipedia.org/wiki?curid=4172669", "title": "John Kemp", "text": "Biografia.\nFiglio di Thomas Kemp e Elizabeth Lewknor, studi\u00f2 a Oxford e divenne vicario generale dell'arcidiocesi di Canterbury e poi arcidiacono di Durham nel 1416; assunse diversi incarichi nella corte inglese.\nNominato vescovo di Rochester il 21 giugno 1419, ricevette la consacrazione episcopale il 3 dicembre successivo nella cattedrale di Rouen dalle mani di Louis d'Harcourt, arcivescovo di Rouen. Il 28 febbraio 1421 fu trasferito alla sede di Chichester; dal 17 novembre 1421 divenne vescovo di Londra ed dal 20 luglio 1425 occup\u00f2 la cattedra metropolitana di York. Fu cancelliere del regno da marzo 1426 a febbraio 1432 e da gennaio 1450 fino alla sua morte. Sostenne sempre la causa dei Lancaster contro quella di York.\nFu creato cardinale presbitero da papa Eugenio IV nel concistoro del 18 dicembre 1439 e ricevette il titolo cardinalizio di Santa Balbina l'8 gennaio 1440. Il 28 luglio 1452 fu trasferito alla sede primaziale di Canterbury e contestualmente ottenne il titolo di cardinale vescovo di Santa Rufina che, \"pro illa vice\", fu separato da quello di Porto.\n\u00c8 morto nel palazzo di Lambeth a Canterbury il 22 marzo 1454 ed \u00e8 stato sepolto nella cattedrale di Canterbury.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4172674", "revid": "533647", "url": "https://it.wikipedia.org/wiki?curid=4172674", "title": "Juan de Carvajal", "text": "Biografia.\nNato da una illustre famiglia di Trujillo in Estremadura, studi\u00f2 presso l'universit\u00e0 di Salamanca dove ottenne una laurea \"in utroque iure\" nel 1430. Nel 1438 arriv\u00f2 a Roma dove inizi\u00f2 una brillante carriera ecclesiastica e diplomatica: revisore dei conti del Palazzo Apostolico, chierico della Camera Apostolica, governatore di Roma, legato di papa Eugenio IV al concilio di Basilea e alla dieta di Magonza del 1440, ambasciatore a Firenze nel 1438, a Venezia nel 1439 e a Siena nel 1440, ancora legato papale alle diete di Francoforte nel 1441 e nel 1442, a Norimberga nel 1444, a Francoforte nel 1445 e nel 1446.\nNominato vescovo di Coria l'11 ottobre 1443 non prese mai possesso della sua sede ed il 10 agosto 1446 fu trasferito alla sede di Plasencia, che mantenne fino alla morte. Dal 30 ottobre 1467 al 1468 fu amministratore della Zamora. Fu creato cardinale diacono da papa Eugenio IV nel concistoro del 16 dicembre 1446 con il titolo cardinalizio di Sant'Angelo in Pescheria. Il 26 ottobre 1461 fu nominato cardinale vescovo di Porto e Santa Rufina, mantenendo in commenda la diaconia di Sant'Angelo in Pescheria.\nCome cardinale occup\u00f2 diversi incarichi diplomatici in tutta l'Europa centrale (Boemia, Germania, Polonia e Ungheria). Partecip\u00f2 ai conclavi del 1447, che elesse papa Niccol\u00f2 V, del 1455, che elesse papa Callisto III e del 1464, che elesse papa Paolo II. Mor\u00ec a Roma il 6 dicembre 1469 e fu sepolto nella chiesa di San Marcello al Corso.\nSuccessione apostolica.\nLa successione apostolica \u00e8:"}
{"id": "4172675", "revid": "180559", "url": "https://it.wikipedia.org/wiki?curid=4172675", "title": "Carlos Pezzullo", "text": "Carriera.\nClub.\nPer tre anni gioca in patria con i Pastora de los Llanos, mentre in inverno disputa la Venezuelan Summer League, vinta nel 2003 con la franchigia affiliata ai Cleveland Indians.\nL'approdo in Italia avviene nel 2004 quando viene ingaggiato dai Warriors Patern\u00f2, che all'epoca militavano in Serie A1. Dopo due anni sbarca a Nettuno, con cui disputer\u00e0 6 campionati di fila. Nel 2012, non rientrando nei piani del manager Bagialemani, passa in prestito al Rimini Baseball.\nDopo due anni a Rimini torna a Nettuno nel 2014, mentre nel 2015 \u00e8 di scena in Serie B Federale con la SSD Fiorentina Baseball.\nNel 2016 inizia la sua prima esperienza da manager al Porto Sant'Elpidio Baseball (sempre in Serie B Federale), con un duplice ruolo di allenatore-giocatore.\nNazionale.\nCon la Nazionale italiana ha vinto il campionato europeo 2010.\nAl termine della stagione 2012, ha al suo attivo 18 presenze nella nazionale italiana."}
{"id": "4172677", "revid": "767487", "url": "https://it.wikipedia.org/wiki?curid=4172677", "title": "Ottorino Ravani", "text": " Era anche conosciuto come Ravani I per distinguerlo dal fratello Attilio (Ravani II).\nCaratteristiche tecniche.\nGiocava come terzino destro o sinistro nel metodo.\nCarriera.\nClub.\nMilit\u00f2 nella Cremonese insieme al fratello Attilio, giocando in massima serie per undici stagioni. In tali annate assomm\u00f2 170 presenze, cos\u00ec ripartite: 8 nella stagione 1919-20, 14 nella stagione 1920-21, 22 nella stagione 1922-23, 21 nella stagione 1923-24, 16 nella Prima Divisione 1924-1925, 18 nel 1925-1926, 13 nella Divisione Nazionale 1926-1927, 17 nel 1927-1928, 26 nel 1928-1929, 3 nella nuova Serie A nel 1929-30; negli ultimi due campionati di Divisione Nazionale fu anche il rigorista della Cremonese, e realizz\u00f2 4 gol (2 per stagione). Nel torneo del 1928-1929 segn\u00f2 la prima rete il 10 febbraio 1929 contro la Biellese, e la seconda il 17 marzo contro il Brescia. Nelle undici stagioni disputate con i grigiorossi realizz\u00f2 11 reti anche se giocava da terzino. Nel luglio del 1932 i due Ravani furono inseriti nelle liste di trasferimento, Attilio and\u00f2 al Napoli, Ottorino chiuse la carriera.\nDue figli di Ottorino Franco e Danilo saranno protagonisti nella Cremonese degli anni cinquanta/sessanta, nel 1966-67 Danilo diventer\u00e0 allenatore della Cremonese."}
{"id": "4172678", "revid": "287451", "url": "https://it.wikipedia.org/wiki?curid=4172678", "title": "Giovanni Battista Pentasuglia", "text": ""}
{"id": "4172683", "revid": "36426", "url": "https://it.wikipedia.org/wiki?curid=4172683", "title": "Virus dell'immunodeficienza delle scimmie", "text": ""}
{"id": "4172684", "revid": "599013", "url": "https://it.wikipedia.org/wiki?curid=4172684", "title": "Rihards Butkus", "text": "Carriera.\nNazionale.\nTra il 1995 e il 1996 ha totalizzato tre presenze nella nazionale lettone."}
{"id": "4172688", "revid": "986213", "url": "https://it.wikipedia.org/wiki?curid=4172688", "title": "Niccol\u00f2 d'Acciapaccio", "text": "Biografia.\nNiccol\u00f2 d'Acciapaccio, o Nicola Acciapaccia, di nobile famiglia sorrentina, studi\u00f2 giurisprudenza a Napoli conseguendo il dottorato \"in utroque iure\". Fu consigliere della regina Giovanna di Napoli.\nNominato vescovo di Tropea il 17 settembre 1410, ricevette la consacrazione episcopale l'11 dicembre successivo. Il 18 febbraio 1435 fu trasferito alla sede metropolitana di Capua.\nFu governatore di Forl\u00ec dal 1436 al 1438.\nFu creato cardinale presbitero da papa Eugenio IV nel concistoro del 18 dicembre 1439 e l'8 gennaio 1440 ottenne il titolo cardinalizio di San Marcello e divenne noto come \"Cardinal capuano\" o \"Il Monsignore di Capua\".\nFu camerlengo del collegio cardinalizio dal 1442 al 1443.\nPartigiano di Renato d'Angi\u00f2, fu esiliato dal re Alfonso di Napoli, che gli confisc\u00f2 tutte le sue rendite e i benefici. Fece parte della commissione incaricata della causa di canonizzazione di Bernardino da Siena. Ha partecipato al conclave del 1447, che elesse papa Niccol\u00f2 V.\nDette inizio alla costruzione, interrotta alla sua morte, del palazzo su Via del Corso che passato successivamente ai Della Rovere, divenne il primo nucleo del futuro palazzo Doria-Pamphili.\nMor\u00ec a Roma il 3 aprile 1447 e fu sepolto nella basilica di San Pietro in Vaticano."}
{"id": "4172692", "revid": "400694", "url": "https://it.wikipedia.org/wiki?curid=4172692", "title": "Palazzo della Ragione (Treviso)", "text": ""}
{"id": "4172693", "revid": "1839090", "url": "https://it.wikipedia.org/wiki?curid=4172693", "title": "Lieskau (Spremberg)", "text": "Lieskau (in lingua lusaziana inferiore L\u011bsk) \u00e8 un ex comune tedesco sito nel \"land\" del Brandeburgo. Dal 31 dicembre 2002 \u00e8 stato accorpato nella citt\u00e0 di Spremberg, della quale \u00e8 oggi una frazione.\nNon va confuso con l'omonima frazione del comune di Salzatal in Sassonia-Anhalt, circondario di Saalekreis."}
{"id": "4172696", "revid": "287204", "url": "https://it.wikipedia.org/wiki?curid=4172696", "title": "Palazzo della Ragione (disambigua)", "text": "Il palazzo della Ragione, in epoca comunale, \u00e8 l'edificio adibito allo svolgimento della pubblica amministrazione della vita cittadina."}
{"id": "4172698", "revid": "599013", "url": "https://it.wikipedia.org/wiki?curid=4172698", "title": "Kjell Iversen", "text": "Carriera.\nClub.\nGioc\u00f2 all'Egersund dal 1975 al 1977. Vest\u00ec poi la maglia del Bryne dal 1978 al 1983, prima di tornare all'Egersund nel 1984, rimanendo in forza al club fino al 1989.\nNazionale.\nConta 2 presenze per la . Esord\u00ec il 13 novembre 1982, nella sconfitta per 1-0 contro il ."}
{"id": "4172700", "revid": "120019297", "url": "https://it.wikipedia.org/wiki?curid=4172700", "title": "Solo noi (brano musicale)", "text": "Solo noi \u00e8 il brano con cui Toto Cutugno ha vinto il Festival di Sanremo 1980. Il singolo rimase nella top ten sino alla fine di maggio di quell\u2019anno, arrivando a piazzarsi diciottesimo nella classifica generale dei singoli pi\u00f9 venduti."}
{"id": "4172703", "revid": "1206749", "url": "https://it.wikipedia.org/wiki?curid=4172703", "title": "Classificazione Internazionale per la Pratica Infermieristica", "text": "La classificazione internazionale per la pratica infermieristica (in inglese International Classification for Nursing Practice o ICNP) \u00e8 un sistema di classificazione per l'attivit\u00e0 infermieristica sviluppato dall'International Council of Nurses nel 1996 e aggiornato l'ultima volta il 28 giugno 2019 . La classificazione \u00e8 accettato e incluso nella Famiglia delle Classificazioni Internazionali dell'Organizzazione Mondiale della Sanit\u00e0 (WHO Family of International Classification).\nL'ICNP \u00e8 una terminologia infermieristica standardizzata di tipo combinatorio costruite dall'International Council of Nurses (ICN) nell'ambito di un progetto di ricerca trentennale che ha coinvolto numerosi paesidel mondo. La terminologia ICNP consente di esprimere diagnosi infermieristiche, interventi infermieristici, e risultati dell'assistenza infermieristica facilitando anche l'integrazione con il linguaggio locale e le altre terminologie esistenti.\nGli elementi trattati nella classificazione sono sostanzialmente tre :"}
{"id": "4172709", "revid": "180559", "url": "https://it.wikipedia.org/wiki?curid=4172709", "title": "Roberto Corradini", "text": "Carriera.\nClub.\nCresciuto nel San Martino Buon Albergo, prima di approdare in Serie A1 si era diviso fra Serie B (proprio con lo stesso San Martino) e due parentesi in A2, a Verona e Piacenza.\nNel 2004 Corradini arriva a Parma (inizialmente con un prestito triennale) venendo cos\u00ec lanciato nel massimo campionato da Chris Catanoso, all'epoca manager del Parma Baseball. Proprio Catanoso lo ha portato con s\u00e9 nell'inverno 2005-2006 in una parentesi nella liga colombiana, con la maglia dei Cardenales de Monter\u00eda insieme ad altri compagni di squadra parmigiani. Terminata quest'esperienza fa ritorno in Emilia, dove complessivamente ha giocato per otto stagioni, compresa quella 2010 del decimo della storia del club, lo scudetto della stella.\nNel 2012 si trasferisce al Rimini Baseball, dove ha ritrovato Chris Catanoso come manager. Rimane in riviera per cinque anni vincendo uno scudetto, poi nel 2017 diventa un lanciatore della Fortitudo Bologna per un anno prima di approdare al Padova Baseball.\nNazionale.\nCorradini ha fatto il suo esordio in Nazionale partecipando alla Italian Baseball Week.\nDue anni dopo, nel 2007, partecipa alla Coppa Intercontinentale.\nViene inoltre convocato per il World Baseball Classic 2009. Con la squadra azzurra ha vinto gli Europei 2010."}
{"id": "4172718", "revid": "599013", "url": "https://it.wikipedia.org/wiki?curid=4172718", "title": "Mihails Zizi\u013cevs", "text": "Carriera.\nClub.\nHa cominciato la sua carriera con il Dinaburg (allora noto come Daugavpils) nel 1992, rimanendo nella squadra della sua citt\u00e0 fino al 1999 e attraversando i diversi cambi di denominazione del club, noto nel corso delle stagioni anche col nome di Auseklis e Vilan-D. Nel biennio 2000-2001 milita nella seconda serie russa con il Rubin, squadra con cui sfior\u00f2 nel 2000 la promozione in massima serie.\nTornato in patria, gioc\u00f2 prima nuovamente con il Dinaburg, poi con Metalurgs Liep\u0101ja e con il Ventspils. Nel 2003 e nel 2004 fu di nuovo nella seconda serie russa, prima con il Metallurg Lipeck, poi con il Lu\u010d-\u0116nergija. Dopo il terzo ritorno al Dinaburg, tra il 2006 e il 2008 fu di nuovo al Ventspils, ma stavolta riusc\u00ec a vincere tre campionati e una coppa nazionale, oltre alla Coppa della Livonia.\nNel 2009 torn\u00f2 per la quarta e ultima volta al Dinaburg: il club, coinvolto in uno scandalo di calcio scommesse fu sciolto a fine stagione. And\u00f2 quindi al Daugava, altra squadra di Daugavpils: in tre anni riusc\u00ec a vincere un titolo nazionale, nel 2012. Chiuse la carriera con i lituani del Granitas Klaip\u0117da.\nNazionale.\nVanta due presenze nella nazionale lettone: esord\u00ec l'11 luglio 1997 in una gara contro la , entrando nella ripresa al posto di Imants Bleidelis; gioc\u00f2 la sua seconda e ultima partita quattro anni pi\u00f9 tardi, in amichevole contro la , entrando nell'ultimo quarto d'ora al posto di O\u013cegs Blagonade\u017edins."}
{"id": "4172719", "revid": "125692278", "url": "https://it.wikipedia.org/wiki?curid=4172719", "title": "Karak\u00f6y", "text": "Karak\u00f6y \u00e8 il nome moderno del medievale quartiere di Galata. Si tratta di una zona commerciale del distretto di Beyo\u011flu ad Istanbul in Turchia, sito sulla sponda nord del Corno d'Oro sulla parte europea della citt\u00e0 divisa da quella asiatica dal Bosforo.\nKarak\u00f6y \u00e8 uno dei pi\u00f9 antichi e storici nuclei della citt\u00e0, ed \u00e8 oggi un importante centro commerciale e dei trasporti urbani. Esso \u00e8 collegato ai quartieri circostanti attraverso strade provenienti da Piazza Karak\u00f6y. Il ponte di Galata collega Karak\u00f6y a Emin\u00f6n\u00fc a sud-ovest, Tersane Sokak ad Azapkap\u0131 a ovest, Voyvoda Sokak con Sishane a nord-ovest, la strada in ripida salita Yuksek Kaldirim Sokak (Beyo\u011flu) nella parte nord , Kemeralt\u0131 Sokak e Necatibey Sokak a Tophane nel nord-est.\nIl quartiere commerciale, che in origine era il luogo nel quale, nel XIX secolo, erano concentrate banche e compagnie di assicurazione, \u00e8 oggi sede di meccanici, elettrici, idraulici e venditori di componenti elettronici.\nEtimologia.\nIl termine Karak\u00f6y deriva dalla combinazione di \"kara\" e \"k\u00f6y\". \"Kara\" proviene probabilmente dal turco \"karay\", riferito alla comunit\u00e0 ebraica chiamata comunemente Caraimi. In un determinato periodo, i Caraimi erano la maggioranza degli abitanti del distretto. Nella lingua moderna, comunque, \"kara\" significa \"nero\" o \"scuro\". \"K\u00f6y\" significa villaggio.\nStoria.\nKarak\u00f6y \u00e8 stato un'area portuale sin dai tempi dell'Impero bizantino quando la sponda nord del Corno d'Oro era un insediamento separato rispetto a Contantinopoli. Dopo la riconquista della citt\u00e0 da parte dell'Impero Latino nel 1261, l'imperatore di Bisanzio concesse, ai mercanti della Repubblica di Genova, il permesso di insediarsi e fare affari in questa posizione come parte di un patto di difesa.\nIl quartiere si svilupp\u00f2 rapidamente, ed i genovesi costruirono robuste fortificazioni per proteggere se stessi ed i loro magazzini. Frammenti delle mura genovesi sono ancora visibili, ma il ponte di Galata, il punto pi\u00f9 elevato, \u00e8 la pi\u00f9 visibile. Nel XV secolo, Galata aveva l'aspetto di una citt\u00e0 italiana.\nNel 1455, subito dopo la conquista di Costantinopoli, il distretto era popolato da mercanti genovesi, veneziani, catalani, genovesi di nazionalit\u00e0 ottomana, greci di Turchia, armeni ed ebrei di Turchia. La composizione della popolazione cambi\u00f2 velocemente, e secondo il censimento del 1478, almeno la met\u00e0 degli abitanti erano di religione musulmana. Dal 1500 in poi, vi si stabilirono molti ebrei sefarditi fuggiti dall'Inquisizione spagnola.\nKarak\u00f6y visse una seconda ondata di abitanti di religione cristiana quando britannici, francesi ed italiani giunsero ad Istanbul per combattere nella guerra di Crimea (1854\u20131856). La scarsit\u00e0 di banchine portuali rese difficoltoso lo sbarco delle truppe e degli armamenti. Nel 1879, una societ\u00e0 francese ottenne l'autorizzazione a costruire un molo a Karak\u00f6y, opera completata nel 1895.\nNell'ultimo decennio del XIX secolo, Karak\u00f6y si svilupp\u00f2 come distretto finanziario e delle banche. La Banca Ottomana vi stabil\u00ec la sua sede centrale e societ\u00e0 di assicurazioni italiane e austriache vi stabilirono loro filiali.\nCon l'aumento dell'attivit\u00e0 commerciale nel XX secolo, il porto venne ampliato con edifici per la dogana, sala d'aspetto per i passeggeri e depositi per le merci. Karak\u00f6y divenne famoso anche per le taverne greche sorte sui suoi moli.\nDopo il 1917, migliaia di russi giunsero qui per sfuggire alla Rivoluzione russa.\nTrasporti.\nKarak\u00f6y \u00e8 il centro dei collegamenti con il resto della Turchia e delle nazioni vicine.\nIl ponte di Galata collega Karak\u00f6y con la citt\u00e0 antica di Istanbul, con la linea tramviaria Zeytinburnu-Kabata\u015f. La funicolare, chiamata \"T\u00fcnel\", trasporta la gente da Karak\u00f6y all'\u0130stiklal Caddesi a Beyo\u011flu dal 1876. I traghetti effettuano corse ogni 10 o 20 minuti collegando le diverse parti della citt\u00e0 attraverso il Bosforo.\nDal porto di Karak\u00f6y, i traghetti collegano Istanbul con il Mar Nero raggiungendo Odessa, Jalta, Sebastopoli, Kherson, Eupatoria, Novorossisk e Costanza. Navi da crociera collegano i porti del Mediterraneo come Atene, Ragusa (Croazia), Civitavecchia e Trieste.\nCommercio.\nCentro di affari attivo per secoli, Karak\u00f6y rimane un importante centro commerciale di Istanbul. Tutti i tipi di strumenti e ricambi meccanici sono commercializzati a Persembe Pazar\u0131 (letteralmente mercato del gioved\u00ec) intorno al Tersane Sokak. I negozi che vendono articoli elettrici sono situati Voyvoda Sokak. La rubinetteria si trova intorno a Kemeralt\u0131 Sokak. Selanik Pasaji, un centro commerciale sulla Piazza Karak\u00f6y, ospita negozi specializzati in componenti elettronici. Un mercato sotterraneo consente anche un passaggio sicuro sotto la trafficata strada che attraversa la piazza Karak\u00f6y.\nKarak\u00f6y \u00e8 anche un centro noto per le specialit\u00e0 culinarie come pesce, \"b\u00f6rek\" (pasticceria), \"muhallebi\" (pudding turco) e baklava. Numerosi piccoli ristoranti di pesce, pub e caffetterie si trovano sotto la carreggiata di Karak\u00f6y del ponte di Galata ed attraggono turisti locali e stranieri. Liman Lokantas\u0131 (il ristorante del porto), situato nell'edificio del terminal passeggeri, \u00e8 un posto rinomato per cenare.\nIl distretto a luci rosse di Istanbul si trova a Karak\u00f6y.\nSiti d'interesse.\nLa presenza di vari siti religiosi ed educativi a Karak\u00f6y come chiese cattoliche e greco-ortodosse, armeni e bulgari, sinagoghe ebraiche, scuole greche, ebraiche, francesi, italiane e austriache, riflettono il suo carattere storico cosmopolita.\nUna grande quantit\u00e0 di monumenti architettonici, sia pure in stato di abbandono, si trovano nelle strade di Karak\u00f6y, lasciati dalle comunit\u00e0 europee che hanno prosperato qui durante il periodo ottomano."}
{"id": "4172722", "revid": "767487", "url": "https://it.wikipedia.org/wiki?curid=4172722", "title": "Tor Brevik", "text": "Carriera.\nClub.\nBrevik gioc\u00f2 per lo Steinkjer, prima di passare al V\u00e5lerengen. Con questa maglia, vinse una Norgesmesterskapet (1980) e tre campionati (1981, 1983 e 1984). Successivamente gioc\u00f2 nell'Abilds\u00f8 e nel Lyn Oslo, per cui disput\u00f2 36 partite con 2 reti all'attivo dal 1986 al 1988.\nNazionale.\nConta 11 presenze per la . Esord\u00ec il 16 maggio 1979, quando fu titolare nel pareggio per 0-0 contro l'."}
{"id": "4172723", "revid": "110157", "url": "https://it.wikipedia.org/wiki?curid=4172723", "title": "Dobr\u00e1 (Repubblica Ceca)", "text": "Dobr\u00e1 (in polacco \"Dobra\", in tedesco \"Dobrau\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172725", "revid": "110157", "url": "https://it.wikipedia.org/wiki?curid=4172725", "title": "Dobratice", "text": "Dobratice (in polacco \"Dobracice\", in tedesco \"Dobratitz\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172726", "revid": "110157", "url": "https://it.wikipedia.org/wiki?curid=4172726", "title": "Doln\u00ed Domaslavice", "text": "Doln\u00ed Domaslavice (in polacco \"Domas\u0142owice Dolne\", in tedesco \"Nieder Domaslowitz\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172731", "revid": "1873140", "url": "https://it.wikipedia.org/wiki?curid=4172731", "title": "Castello dei Laghi", "text": "Il castello dei Laghi venne edificato intorno al 1860 su committenza di Vittorio Emanuele II. Il complesso fa parte del Parco naturale La Mandria.\nStoria.\nL'edificio \u00e8 posto al centro di tre laghi artificiali (Cristoforo, della Strada e Grande) da cui prende il nome, ed era in un'ottima posizione per praticare la pesca e la caccia agli uccelli migratori.\nCento anni pi\u00f9 tardi dalla sua realizzazione venne acquistato dalla famiglia Bonomi Bolchini con la vendita promossa dal marchese Luigi Medici del Vascello, pronipote del garibaldino Giacomo Medici.\nI giardini vengono progettati da Pietro Porcinai.\nNel 1995 la propriet\u00e0 viene acquisita dalla Regione Piemonte.\nNei media.\nNel 2012 \u00e8 stato utilizzato come set per la messa in diretta in tv dell'opera di Gioachino Rossini \"La\" \"Cenerentola\".\nNel 2019 \u00e8 stato utilizzato come principale location del film giallo \"The Nest (Il nido)\" di Roberto De Feo, interpretato da Francesca Cavallin.\nArchitettura.\nL'architettura sembra ricordare un castello medievale e denuncia tramite la commistione di diversi stili architettonici l'eclettismo tipico della seconda met\u00e0 del XIX secolo. Si presenta come una struttura riecheggiante, minimale, che si rif\u00e0 ai castelli francesi, con una particolare forma ad \"Y\" e il fronte parzialmente nascosto.\nDopo l'acquisto da parte dei Bonomi Bolchini l'aspetto originario, caratterizzato da quattro torri di cui due merlate, venne ampliato e modificato, con la costruzione delle due ali sporgenti rispetto al corpo centrale. I cambiamenti coinvolsero anche i grandi giardini curati secondo nuove e pi\u00f9 aggiornate architetture."}
{"id": "4172732", "revid": "110157", "url": "https://it.wikipedia.org/wiki?curid=4172732", "title": "Doln\u00ed Lomn\u00e1", "text": "Doln\u00ed Lomn\u00e1 (in polacco \"\u0141omna Dolna\", in tedesco \"Nieder Lomna\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172734", "revid": "110157", "url": "https://it.wikipedia.org/wiki?curid=4172734", "title": "Doln\u00ed To\u0161anovice", "text": "Doln\u00ed To\u0161anovice (in polacco \"Toszonowice Dolne\", in tedesco \"Nieder Toschonowitz\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172736", "revid": "228587", "url": "https://it.wikipedia.org/wiki?curid=4172736", "title": "Torre Pisana", "text": ""}
{"id": "4172738", "revid": "986213", "url": "https://it.wikipedia.org/wiki?curid=4172738", "title": "Peter von Schaumberg", "text": "Biografia.\nMembro di una nobile famiglia tedesca, era figlio di Georg von Schaumberg e Elizabeth von Schweinshaupten.\nFrequent\u00f2 gli studi dapprima presso la scuola della cattedrale di W\u00fcrzburg; dopo il 1409 all'universit\u00e0 di Heidelberg e, a partire dal 1419, presso l'universit\u00e0 di Bologna, dove studi\u00f2 giurisprudenza.\nDopo aver finito gli studi, si rec\u00f2 a Roma, dove fu nominato ciambellano papale, \"cubicularium\" papale e membro della famiglia pontificia. Nel 1420 divenne giudice e canonico del capitolo della cattedrale di W\u00fcrzburg. Fu vicario generale dell'arcidiocesi di Bamberga dal 1422 al 424 ed arcidiacono del capitolo della cattedrale di Bamberga nel 1423. Questo stesso anno ricevette gli ordini sacri.\nIl 27 febbraio 1424 fu nominato vescovo di Augusta. Si mise al servizio degli imperatori Sigismondo e Alberto II e fu cos\u00ec coinvolto nei principali avvenimenti politici della sua epoca; in particolare si distinse per il raggiungimento di un accordo di pace nella guerra contro gli Hussiti.\nFu creato cardinale presbitero da papa Eugenio IV nel concistoro del 18 dicembre 1439 e ricevette il titolo cardinalizio di San Vitale l'8 gennaio 1440 mantenendo la sede di Augusta fino alla morte. Come cardinale, non partecip\u00f2 a nessuno dei conclavi del suo tempo (1447, 1455, 1458 e 1464).\n\u00c8 morto nel castello di Dillingen il 12 aprile 1469 ed \u00e8 stato sepolto nella cattedrale di Augusta. La sua tomba fu profanata dai protestanti nel XVI secolo.\nSuccessione apostolica.\nLa successione apostolica \u00e8:"}
{"id": "4172739", "revid": "110157", "url": "https://it.wikipedia.org/wiki?curid=4172739", "title": "Fry\u010dovice", "text": "Fry\u010dovice (in tedesco \"Fritzendorf\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172740", "revid": "110157", "url": "https://it.wikipedia.org/wiki?curid=4172740", "title": "Hnojn\u00edk", "text": "Hnojn\u00edk (in polacco \"Gnojnik\", in tedesco \"Hnoinik\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172741", "revid": "110157", "url": "https://it.wikipedia.org/wiki?curid=4172741", "title": "Horn\u00ed Domaslavice", "text": "Horn\u00ed Domaslavice (in polacco \"Domas\u0142owice G\u00f3rne\", in tedesco \"Ober Domaslowitz\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172743", "revid": "110157", "url": "https://it.wikipedia.org/wiki?curid=4172743", "title": "Horn\u00ed Lomn\u00e1", "text": "Horn\u00ed Lomn\u00e1 (in polacco \"\u0141omna G\u00f3rna\", in tedesco \"Ober Lomna\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172745", "revid": "1543377", "url": "https://it.wikipedia.org/wiki?curid=4172745", "title": "Fred A. Huber Trophy", "text": "Il Fred A. Huber Trophy \u00e8 stato un trofeo annuale assegnato alla squadra di hockey su ghiaccio dell'International Hockey League capace di totalizzare il maggior numero di punti alla conclusione della stagione regolare. Originariamente il trofeo fu intitolato J. P. McGuire Trophy, sponsor della lega nonch\u00e9 proprietario di un concessionario a Detroit. Nel 1954 si cambi\u00f2 il nome intitolandolo a Fred A. Huber Jr., membro dello staff dei Detroit Red Wings. Il 24 settembre 2007 la seconda incarnazione della IHL rinomin\u00f2 la preesistente Tarry Cup in Huber Trophy in onore del trofeo originario."}
{"id": "4172746", "revid": "110157", "url": "https://it.wikipedia.org/wiki?curid=4172746", "title": "Horn\u00ed To\u0161anovice", "text": "Horn\u00ed To\u0161anovice (in polacco \"Toszonowice G\u00f3rne\", in tedesco \"Ober Toschonowitz\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172747", "revid": "838137", "url": "https://it.wikipedia.org/wiki?curid=4172747", "title": "Zbigniew Ole\u015bnicki", "text": "Biografia.\nMembro di una nobile casata polacca, era figlio di Jan Ole\u015bnicki, giudice a Cracovia e \"castellanus\" di Vilnius, e Dobrochna Ro\u017cnowa dei conti di Gryf.\nFrequent\u00f2 gli studi iniziali presso la chiesa collegiata di Sandomierz e, a partire dal 1406, presso l'accademia di Cracovia.\nIl 9 luglio 1423 fu nominato vescovo di Cracovia. Essendo solamente suddiacono, dovette ricevere i successivi ordini sacri nel giro di pochi giorni: il 18 dicembre 1423 ricevette il sacerdozio ed il giorno dopo fu consacrato vescovo nella cattedrale di Cracovia da Jan Rzeszowski, arcivescovo di Leopoli.\nGioc\u00f2 un ruolo politico di primaria importanza nella storia della Polonia e alla corte reale e la sua influenza negli affari della Polonia era seconda solo a quella del re. Fu \"de facto\" reggente della Polonia dopo la morte di Ladislao III (dal 1444 al 1447).\nFu creato cardinale presbitero da papa Eugenio IV nel concistoro del 18 dicembre 1439 e ricevette il titolo cardinalizio di Santa Prisca l'8 gennaio 1440 mantenendo la sede di Cracovia fino alla morte.\n\u00c8 morto a Sandomierz il 1\u00ba aprile 1455 ed \u00e8 stato sepolto nella cattedrale di Cracovia.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4172749", "revid": "1305772", "url": "https://it.wikipedia.org/wiki?curid=4172749", "title": "Pisana", "text": ""}
{"id": "4172753", "revid": "110157", "url": "https://it.wikipedia.org/wiki?curid=4172753", "title": "Hr\u00e1dek (Moravia-Slesia)", "text": "Hr\u00e1dek (in polacco \"Gr\u00f3dek\", in tedesco \"Grudek\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172754", "revid": "101175", "url": "https://it.wikipedia.org/wiki?curid=4172754", "title": "Gran Premio di superbike di Mosca 2012", "text": "Il Gran Premio di superbike di Mosca 2012 \u00e8 stata l'undicesima prova del mondiale superbike 2012, disputatasi il 26 agosto presso il Moscow Raceway; nello stesso fine settimana si \u00e8 corso il decimo Gran Premio stagionale del mondiale supersport 2012. Ha registrato nelle due gare della Superbike le vittorie di Tom Sykes e Marco Melandri e in Supersport quella di Kenan Sofuo\u011flu.\nSuperbike.\nGara 1.\nFonte\nGara 2.\nFonte\nSupersport.\nFonte"}
{"id": "4172757", "revid": "599013", "url": "https://it.wikipedia.org/wiki?curid=4172757", "title": "Ingvar Dalhaug", "text": "Carriera.\nClub.\nDalhaug milit\u00f2 nelle file nel Brann dal 1976 al 1987. In squadra, vinse la Coppa di Norvegia 1982.\nNazionale.\nGioc\u00f2 una partita per la . Il 29 ottobre 1983, infatti, fu in campo nel pareggio per 1-1 contro la ."}
{"id": "4172758", "revid": "110157", "url": "https://it.wikipedia.org/wiki?curid=4172758", "title": "Ka\u0148ovice (Moravia-Slesia)", "text": "Ka\u0148ovice (in polacco \"Kaniowice\", in tedesco \"Kaniowitz\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172761", "revid": "110157", "url": "https://it.wikipedia.org/wiki?curid=4172761", "title": "Komorn\u00ed Lhotka", "text": "Komorn\u00ed Lhotka (in polacco \"Ligotka Kameralna\", in tedesco \"Kameral (Cameral) Elgoth\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172763", "revid": "110157", "url": "https://it.wikipedia.org/wiki?curid=4172763", "title": "Ko\u0161a\u0159iska", "text": "Ko\u0161a\u0159iska (in polacco \"Koszarzyska\", in tedesco \"Kosarzisk\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172766", "revid": "110157", "url": "https://it.wikipedia.org/wiki?curid=4172766", "title": "Kozlovice (Moravia-Slesia)", "text": "Kozlovice \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172770", "revid": "110157", "url": "https://it.wikipedia.org/wiki?curid=4172770", "title": "Kr\u00e1sn\u00e1 (Moravia-Slesia)", "text": "Kr\u00e1sn\u00e1 (in polacco e tedesco \"Krasna\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172773", "revid": "110157", "url": "https://it.wikipedia.org/wiki?curid=4172773", "title": "Krmel\u00edn", "text": "Krmel\u00edn (in tedesco \"Kermelin\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172775", "revid": "170423", "url": "https://it.wikipedia.org/wiki?curid=4172775", "title": "Furkan Aldemir", "text": "Alto 206 cm, giocava come ala grande e centro.\nCarriera.\nDal 2007 al 2011 ha militato nel P\u0131nar Kar\u015f\u0131yaka, e successivamente si \u00e8 trasferito al Galatasaray, con la cui maglia ha disputato 28 incontri in TBL.\nAl draft NBA 2012 \u00e8 stato selezionato al secondo giro come 53\u00aa scelta assoluta dai Los Angeles Clippers, ed \u00e8 stato poi girato agli Houston Rockets."}
{"id": "4172776", "revid": "767487", "url": "https://it.wikipedia.org/wiki?curid=4172776", "title": "Commissioner's Trophy", "text": "Il Commissioner's Trophy \u00e8 stato un premio annuale assegnato dal 1984 al 2001 dall'International Hockey League al miglior allenatore capace di contribuire al successo della propria formazione."}
{"id": "4172778", "revid": "110157", "url": "https://it.wikipedia.org/wiki?curid=4172778", "title": "Kun\u010dice pod Ond\u0159ejn\u00edkem", "text": "Kun\u010dice pod Ond\u0159ejn\u00edkem (in tedesco \"Kunzendorf\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172782", "revid": "110157", "url": "https://it.wikipedia.org/wiki?curid=4172782", "title": "Lhotka (Moravia-Slesia)", "text": "Lhotka \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172784", "revid": "287204", "url": "https://it.wikipedia.org/wiki?curid=4172784", "title": "TUSEM Essen", "text": "Il Turn- Und Sportverein Essen-Margarethenh\u00f6he E.v. 1926 \u00e8 una squadra di pallamano tedesca avente sede a Essen.\n\u00c8 stata fondata nel 1926.\nNella sua storia ha vinto 3 campionati tedeschi, 3 coppe di Germania, 1 Coppa delle Coppe, 1 EHF Cup e 1 City Cup.\nDisputa le proprie gare interne presso lo Sporthalle Am Hallo di Essen la quale ha una capienza di 3.000 spettatori."}
{"id": "4172786", "revid": "110157", "url": "https://it.wikipedia.org/wiki?curid=4172786", "title": "Lu\u010dina", "text": "Lu\u010dina (in polacco \"\u0141uczyna\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172789", "revid": "110157", "url": "https://it.wikipedia.org/wiki?curid=4172789", "title": "Malenovice", "text": "Malenovice (in polacco \"Malenowice\", in tedesco \"Malenowitz\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
