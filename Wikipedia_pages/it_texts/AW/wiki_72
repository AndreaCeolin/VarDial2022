{"id": "4157011", "revid": "767487", "url": "https://it.wikipedia.org/wiki?curid=4157011", "title": "North of the Rio Grande (film 1922)", "text": "North of the Rio Grande \u00e8 un film muto del 1922 diretto da Rollin S. Sturgeon.\nTrama.\nBob, figlio del colonnello Haddington, parte alla testa di una spedizione punitiva contro una banda di fuorilegge. Durante la sua assenza, i banditi assaltano il ranch, rubano uno dei suoi purosangue e uccidono suo padre. Bob giura vendetta e costituisce una banda che agisce al limite della legalit\u00e0. Diventato amico di padre Hillaire, alla missione conosce Val Hannon, figlia di uno dei pi\u00f9 ricchi proprietari del posto.\nBob viene sospettato di essere il temuto Black Rustler, un fuorilegge che agisce nella zona. Ma lui scopre che il colpevole della morte del padre \u00e8 proprio Hannon, il padre di Val. Decide allora di lasciar perdere la sua vendetta. Ma, lungo la strada, si imbatte in Hannon, ferito. Hannon, in punto di morte, confessa la verit\u00e0 alla figlia. Bob, intanto, \u00e8 stato catturato e sta per essere impiccato come bandito. Val, cavalcando disperatamente, riesce ad arrivare in tempo a salvare l'innamorato.\nProduzione.\nIl film fu prodotto dalla Famous Players-Lasky Corporation. Venne girato a Mormon Flats, in Arizona.\nDistribuzione.\nDistribuito dalla Paramount Pictures e dalla Famous Players-Lasky Corporation, il film - presentato da Jesse L. Lasky - usc\u00ec nelle sale cinematografiche USA il 14 maggio 1922. All'inizio, la pubblicit\u00e0 accredit\u00f2 Joseph Henabery come regista."}
{"id": "4157014", "revid": "606039", "url": "https://it.wikipedia.org/wiki?curid=4157014", "title": "Sphinx leachii", "text": ""}
{"id": "4157016", "revid": "339392", "url": "https://it.wikipedia.org/wiki?curid=4157016", "title": "Susan Still", "text": ""}
{"id": "4157018", "revid": "344646", "url": "https://it.wikipedia.org/wiki?curid=4157018", "title": "Vladimir A. Dzanibekov", "text": ""}
{"id": "4157021", "revid": "767487", "url": "https://it.wikipedia.org/wiki?curid=4157021", "title": "Alex Winston", "text": "Biografia.\nNata e cresciuta a Bloomfield Hills nel Michigan, \u00e8 un'artista autodidatta nel pianoforte e nella chitarra. Nel 2010 si trasferisce a New York dove intraprende una carriera da solista e collaborando con alcune band giovanili. Inizia a lavorare con il duo di produzione The Knocks e incide il suo primo EP, \"The Basement Covers,\" con l'etichetta indipendente Heavy Roc Music.\nIn Italia ed in Europa \u00e8 conosciuta soprattutto in quanto il suo singolo, \"Choice Notes\" (pubblicato nel 2010), \u00e8 stato utilizzato come sottofondo della campagna pubblicitaria della Hyundai ix20 e della TK Max.\nAlex Winston si \u00e8 esibita negli Stati Uniti e in Europa, dove ha collaborato con Edward Sharpe and the Magnetic Zeros e Gotye, tra gli altri. Ha anche suonato in alcuni festival britannici tra cui Bestival , VFest e il Festival Underage.\nIl 29 settembre 2017 \u00e8 stato annunciato tramite twitter che Alex Winston aveva intrapreso un nuovo progetto pop intitolato Post Precious con Max Hershenow di MS MR. Il loro primo singolo \"Timebomb\" \u00e8 uscito il 26 ottobre 2017."}
{"id": "4157022", "revid": "729019", "url": "https://it.wikipedia.org/wiki?curid=4157022", "title": "Strada statale 2 (Bosnia ed Erzegovina)", "text": "La strada maestra M-2 () \u00e8 la parte bosniaca della Jadranska Magistrala (in italiano: \"Magistrale adriatica\"), si estende per soli 9,3\u00a0km e serve unicamente il comune di Neum in Dalmazia nel cantone dell'Erzegovina-Narenta, parte della Federazione di Bosnia ed Erzegovina. La strada statale \u00e8 di competenza bosniaca dal 1995 e non \u00e8 direttamente collegata con nessun'altra strada statale bosniaca. "}
{"id": "4157023", "revid": "287204", "url": "https://it.wikipedia.org/wiki?curid=4157023", "title": "14 Sagittarii", "text": "14 Sagittarii \u00e8 una stella gigante brillante arancione di magnitudine 5,49 situata nella costellazione del Sagittario. Dista circa 451 anni luce dal sistema solare.\nOsservazione.\nSi tratta di una stella situata nell'emisfero celeste australe, ma di bassa declinazione: ci\u00f2 comporta che possa essere osservata da tutte le regioni abitate della Terra senza alcuna difficolt\u00e0 e che sia invisibile soltanto a alte latitudini. Nell'emisfero sud invece appare circumpolare solo nell'continente antartico. La sua magnitudine pari a 5,49 la pone al limite della visibilit\u00e0 ad occhio nudo, pertanto pu\u00f2 essere osservata senza l'ausilio di strumenti sotto un cielo limpido e possibilmente senza Luna.\nIl periodo migliore per la sua osservazione nel cielo serale ricade nei mesi estivi.\nCaratteristiche fisiche.\nLa stella \u00e8 una stella gigante brillante arancione, \u00e8 oltre 300 volte pi\u00f9 luminosa del Sole e rispetto ad esso \u00e8 molto pi\u00f9 povera di metalli ([Fe/H]=\u22120,17). Ha una magnitudine assoluta di \u22120,21 e la sua velocit\u00e0 radiale positiva indica che la stella si sta allontanando dal sistema solare.\nOccultazioni.\nPer la sua posizione prossima all'eclittica \u00e8 talvolta soggetta ad occultazioni da parte della Luna e, pi\u00f9 raramente, dei pianeti, generalmente quelli interni. La prossima occultazione lunare \u00e8 avvenuta il 26 agosto 2012."}
{"id": "4157025", "revid": "984922", "url": "https://it.wikipedia.org/wiki?curid=4157025", "title": "Il matrimonio del mio ex fidanzato", "text": "Il matrimonio del mio ex fidanzato (\"Heute heiratet mein Ex\") \u00e8 un film del 2006 diretto da Edzard Onneken.\nTrama.\nPaula Andersen \u00e8 una educatrice di Berlino che convive con Josh, un coinquilino omosessuale, conosciuto quando otto anni prima \u00e8 stata lasciata da Jan in un distributore di benzina. Un giorno Paula riceve una lettera d'invito al matrimonio tra Jan e la futura moglie Yvette, ma \u00e8 molto restia a parteciparvi, anche se alla fine Josh la convince, offrendosi di accompagnarla come suo compagno. Tuttavia Josh si frattura una gamba e quindi Paula chiede di essere accompagnata dal suo vicino di casa, Ben, anche se quest'ultimo non riesce a capire cosa abbia in mente.\nAl matrimonio per\u00f2 i due hanno modo di conoscersi e Jan sembra affascinato da Paula con colui che sembra il suo nuovo fidanzato."}
{"id": "4157032", "revid": "1318658", "url": "https://it.wikipedia.org/wiki?curid=4157032", "title": "Ministero della giustizia (Francia)", "text": "Il Ministero della giustizia \u00e8 il ministero del governo francese che ha la responsabilit\u00e0 di garantire il corretto funzionamento del sistema giudiziario.\nUbicato presso l'H\u00f4tel de Bourvallais al n 13 del Place Vend\u00f4me, nel I \"arrondissement\" di \"Parigi\", \u00e8 stato soprannominato per metonimia \"Place Vend\u00f4me\". L'attuale Ministro della Giustizia \u00e8 Nicole Belloubet, in carica dal 21 giugno 2017 nel secondo governo di \u00c9douard Philippe.\nStoria.\nLa sede del Ministero \u00e8 soprannominata \"la cancelleria\", in riferimento all'ex ufficio di Cancelliere di Francia che fu il primo dei grandi uffici dell'Ancien R\u00e9gime.Ogni Ministro veniva insignito dell'appellativo di Guardasigilli, anch'esso ereditato dall'Ancien R\u00e9gime.\nLe funzioni del ministero.\nLe funzioni del ministero della giustizia sono:\nCi sono indipendenti istituzioni giudiziarie del ramo esecutivo, compreso il Consiglio superiore della magistratura.\nOrganizzazione.\nCome altri ministeri francesi, il Ministero della Giustizia \u00e8 diviso in una sede a Parigi ed ha una gestione del territorio in tutto il territorio nazionale.\nAmministrazione centrale.\nL'amministrazione centrale del Dipartimento di giustizia comprende:\nPersonale.\nIl Ministero della Giustizia ha alle sue dipendenze attualmente dipendenti."}
{"id": "4157033", "revid": "261541", "url": "https://it.wikipedia.org/wiki?curid=4157033", "title": "Anticardinale", "text": ""}
{"id": "4157035", "revid": "767487", "url": "https://it.wikipedia.org/wiki?curid=4157035", "title": "Torre Genex", "text": "La torre Genex, in serbo cirillico \"\u041a\u0443\u043b\u0430 \u0413\u0435\u043d\u0435\u043a\u0441, Kula Geneks\", \u00e8 un grattacielo di 35 piani di Belgrado, Serbia, progettato nel 1977 da Mihajlo Mitrovi\u0107 in stile brutalista e terminato nel 1980.\nIl grattacielo \u00e8 formato da due torri unite da un ponte a due piani e da un ristorante girevole sul tetto. L'altezza \u00e8 di 115 metri, con il ristorante 135-140 metri, ed \u00e8 il secondo palazzo per altezza di Belgrado dopo la torre U\u0161\u0107e.\nIl palazzo \u00e8 stato ideato per assomigliare ad una grande porta della citt\u00e0 per coloro che vi arrivino da ovest, ovvero dalla strada che porta dall'Aeroporto Nikola Tesla al centro di Belgrado.\nLa torre, il cui nome ufficiale \u00e8 Western City Gate (in serbo cirillico \"\u0417\u0430\u043f\u0430\u0434\u043d\u0430 \u041a\u0430\u043f\u0438\u0458\u0430 \u0411\u0435\u043e\u0433\u0440\u0430\u0434\u0430, Zapadna Kapija Beograda\"), ha preso il nome dal gruppo immobiliare e turistico Genex, e cos\u00ec viene chiamata dalla maggior parte dei belgradesi.\nL'edificio \u00e8 situato nel comune di Novi Beograd."}
{"id": "4157036", "revid": "76963", "url": "https://it.wikipedia.org/wiki?curid=4157036", "title": "Claire Coffee", "text": "Biografia.\nClaire si \u00e8 laureata presso l'Universit\u00e0 Northwestern a Evanston nell'Illinois, con una laurea in teatro.\nSposata col cantante Chris Thile, nel 2015 \u00e8 diventata mamma di Calvin Eugene.\nCarriera.\nLa sua carriera inizia sul palcoscenico all'et\u00e0 di cinque anni, recitando con la compagnia teatrale \"The Mountain Play \" della Contea di Marin nello Stato della California. Ha lavorato a lungo con i teatri regionali della San Francisco Bay Area e della Costa Centrale della California prima di trasferirsi a Los Angeles.\nNel 2003 ha la sua prima esperienza recitativa importante in ambito televisivo, infatti recita nel ruolo di Cassie Tatum in tre episodi della serie televisiva \"West Wing - Tutti gli uomini del Presidente\". Nel 2007, dopo essere apparsa come guest star in numerose serie televisive come \"Psych\", \"CSI - Scena del crimine\", \"NCIS - Unit\u00e0 anticrimine\" e \"Cold Case - Delitti irrisolti\", entra a far parte del cast della soap opera \"General Hospital\", nel ruolo dell'infermiera Nadine Crowell, che interpreter\u00e0 fino al 2009 per un totale di 170 puntate.\nTra il 2011 e il 2017 ha recitato nelle serie televisive \"Franklin &amp; Bash\" e \"Grimm\" nei ruoli dei personaggi ricorrenti Janie Ross e Adalind Schade.\nDoppiatrici italiane.\nNelle versioni in italiano dei suoi film, Claire Coffee \u00e8 stata doppiata da:"}
{"id": "4157039", "revid": "339392", "url": "https://it.wikipedia.org/wiki?curid=4157039", "title": "Cinema Teatro Dante", "text": ""}
{"id": "4157040", "revid": "287204", "url": "https://it.wikipedia.org/wiki?curid=4157040", "title": "Nether Compton", "text": "Nether Compton \u00e8 un comune britannico situato nel Dorset nordoccidentale, Inghilterra, distante 3 miglia ad ovest dalla citt\u00e0 di Sherborne e la stessa distanza ad est da Yeovil.\nLa popolazione del comune, stimata al censo del 2001, \u00e8 di 300 abitanti.\nStoria.\nNel 1066, Nether Compton fu bruciata e rasa al suolo da Guglielmo I d'Inghilterra, Duca di Normandia.\nLa chiesa parrocchiale di San Nicola \u00e8 situata all'estremit\u00e0 sudorientale del comune, sulla strada A30 tra Yeovil e Sherborne. Il coro, la navata ed il sagrato meridionale risalgono al XIII secolo, mentre la torre occidentale, la cappella settentrionale e le finestre delle navate sono dimostrazione che la chiesa \u00e8 stata visibilmente alterata rispetto alla struttura originale nel XV secolo. L'intero edificio fu poi ristrutturata in epoca vittoriana, nell'800, tramite varie modifiche interne e l'estensione della cappella. Il jub\u00e9 di pietra perpendicolare ed il pulpito risalgono ai primi anni del XVII secolo. La torre occidentale alloggia cinque campane: una risale al XV secolo (Fonderia Salisbury, iscritta \"Sit Semper Sine Ve Qui Michi Dicit Ave\"), una risale al 1585, due hanno la data 1658 (Thomas Purdue, Closworth) ed una \u00e8 iscritta al 1886 (Gillett and Co., Croydon).\nLa maggior parte degli edifici cittadini risalgono alla fine del XIX secolo, grazie alle ristrutturazioni volute dal colonnello John R. P. Goodden, che aveva ereditato il maniero di Compton House nel 1883. Molti degli edifici, tra i quali la loggia dello sceriffo (1889), sono stati progettati dall'architetto Evelyn Hellicar (1862\u20131929)."}
{"id": "4157043", "revid": "37401", "url": "https://it.wikipedia.org/wiki?curid=4157043", "title": "Cascate dell'Oxena", "text": "Le cascate dell'Oxena (o dell'Ossena) sono una cascata naturale in territorio di Militello in Val di Catania, comune della provincia di Catania, in Sicilia.\nSi tratta di cascate naturali situate a sud del territorio di Militello, al confine con il territorio di Francofonte (provincia di Siracusa), raggiungibili tramite la Strada provinciale 28 ii (Militello-Vizzini Scalo), bivio per Francofonte. Incastonate in un contesto ambientale caratterizzato da specie ripariali che accompagnano il corso d'acqua e dalla presenza di olivastri, carrubi, querce, fichi d'India, tamerici e oleandri, le cascate sono alimentate in regime permanente dal torrente Oxena. L'Oxena, mai profondo, \u00e8 un affluente del torrente Trigona, il quale a sua volta si versa in parte nel lago di Lentini e in parte nel San Leonardo (fiume che attraversa la Piana di Catania e sfocia nel mar Ionio).\nRocce basaltiche caratterizzano, nel tratto comprendente le cascate, l'alveo del torrente Oxena. L'ambiente intorno \u00e8 formato da cave verdeggianti e pianori assolati.\nLe cascate dell'Ossena costituiscono oggi uno degli ambienti naturali pi\u00f9 integri degli Iblei catanesi.\nLe cascate sono attive tutto l'anno, assicurando la presenza di acqua anche nei periodi di siccit\u00e0."}
{"id": "4157051", "revid": "83531", "url": "https://it.wikipedia.org/wiki?curid=4157051", "title": "Cascata del Catafurco", "text": "La cascata del Catafurco \u00e8 una cascata naturale che si forma in corrispondenza di un dislivello di circa 30 m lungo il corso del torrente San Basilio, nel Parco dei Nebrodi in territorio di Galati Mamertino, comune italiano della citt\u00e0 metropolitana di Messina, in Sicilia.\nAlla base della cascata le acque si raccolgono in una cavit\u00e0 naturale, scavata nella roccia, chiamata \"Marmitta dei Giganti\", dove, nella bella stagione, \u00e8 possibile bagnarsi."}
{"id": "4157057", "revid": "110157", "url": "https://it.wikipedia.org/wiki?curid=4157057", "title": "Palazzo Corvaja", "text": "Palazzo Corvaja \u00e8 un edificio storico di Taormina, che si affaccia, da una parte, su Piazza Vittorio Emanuele II detta \"della Badia\" ed il Corso Umberto e dall'altra su Piazza Santa Caterina e su Piazza Fabio Bonasera. Attualmente il primo piano \u00e8 sede del \"museo delle Arti e tradizioni popolari\" mentre al piano terra trovasi l\"'ufficio di informazioni turistiche\".\nStoria.\nNel corso dell'XI secolo, durante l'Emirato di Sicilia venne fortificata la citt\u00e0 con la costruzione di una torre laddove preesistevano l'agor\u00e0 dei sicelioti, il forum dei romani ed i ruderi del monastero, eretto nel 1275, delle suore canonisse di Valverde. Tale costruzione costituisce ancora oggi il nucleo centrale di Palazzo Corvaja.\nLa costruzione fu ampliata alla fine del XIII secolo con l'aggiunta del corpo di fabbrica che si sviluppa sulla sinistra del portone d'ingresso. Quest'ultimo, noto come \"Salone del Maestro giustiziere\", fu eretto per opera di Juan de Termes, nominato da Federico II, Prefetto e Maestro di Giustizia. Con questo ampliamento, viene aggiunta una piccola scala che dal cortile d'accesso porta al primo piano. Sul pianerottolo, sono visibili tre splendidi pannelli scolpiti ad altorilievi in pietra di Siracusa raffiguranti la creazione di Eva, il peccato originale e la cacciata dal paradiso. \nL'ala destra dell'edificio fu realizzata agli inizi del Quattrocento per permettere le riunioni del Parlamento siciliano, convocate a partire dal 1411 nel grande salone quattrocentesco, da Bianca di Navarra, seconda moglie del defunto re Martino il giovane e reggente del Regno di Sicilia.. Per questo motivo, il palazzo assume anche il nome di \"Palazzo del Parlamento o della regina Bianca di Navarra\".\nAlla fine della seconda guerra mondiale, il palazzo versava in condizioni pietose ed era stato occupato da alcune famiglie che vi si erano stabilite. Il primo sindaco del dopoguerra fece espropriare il palazzo e per tre anni, si procedette al restauro completo ad opera dell'architetto napoletano Armando Dillon, lo stesso incaricato di restaurare il Duomo di Taormina.\nLa facciata, in pietra di Taormina, presenta delle finestre bifore con archi acuti e capitelli corinzi che appoggiano su una fascia che divide in due l'altezza. Quest'ultimo \u00e8 impreziosito da due liste di pietra lavica nera. Sulla sommit\u00e0, la merlatura a corona richiama il carattere di fortificazione presente in altri edifici taorminesi."}
{"id": "4157062", "revid": "767487", "url": "https://it.wikipedia.org/wiki?curid=4157062", "title": "This Town Needs Guns", "text": "I This Town Needs Guns (spesso abbreviati in TTNG) sono un gruppo math rock proveniente da Oxford, nel Regno Unito. Si sono formati nel 2004 e sono attualmente sotto contratto con la casa discografica inglese Big Scary Monsters per l'Europa, Sargent House per gli Stati Uniti e Zankyo per il Giappone.\nStoria.\nIl gruppo nasce nel 2004 a Oxford. La formazione originale era composta da Stuart Smith alla chitarra ritmica e alla voce, Tim Collis alla chitarra solista, Simon Thompson alla batteria e Ian Lewis al basso. Ian e Simon lasciarono la band nel 2005, per essere sostituiti agli inizi del 2006 da Jamie Cooper al basso e Chris Collis (fratello del chitarrista Tim) alla batteria. Nelle sue precedenti carriere, il bassista Jamie Cooper aveva lavorato come graphic designer; il batterista Chris Collis era stato un bibliotecario presso l'Universit\u00e0 di Oxford; il chitarrista Tim Collis era un insegnante di scuola primaria e Stuart Smith lavorava per la costruzione di siti web di un editore.\nIl loro album di debutto, \"Animals\" \u00e8 stato pubblicato nel Regno Unito nel 2008 e poco dopo anche negli Stati Uniti e in Giappone.\nL'11 maggio 2011 \u00e8 stato annunciato sul sito web ufficiale del gruppo che il cantante Stuart Smith avrebbe lasciato la band per mantenere una famiglia e che sarebbe stato sostituito da Henry Tremain, cantante e chitarrista dei Pennines. Anche il bassista Jamie Cooper ha lasciato la band alla fine del 2011 per concentrarsi su una carriera basata sul graphic design. Tremain da allora ha trasformato la band in un power trio insieme ai fratelli Tim e Chris Collis (rispettivamente chitarra e batteria), suonando la chitarra baritona.\nNel gennaio 2013 hanno pubblicato il loro secondo album \"13.0.0.0.0\" edito per Sargent House.\nStile musicale.\nNel corso degli anni lo stile musicale della band \u00e8 progredito ed \u00e8 cambiato, anche se il punto focale del loro stile \u00e8 stato il lavoro di chitarra di Tim Collis intervallato in alcuni punti da un insieme molto complesso di percussioni e un basso melodico. Tuttavia i primi lavori sono caratterizzati da accordi pi\u00f9 distorti, cos\u00ec come l'interconnessione tra le chitarre di Collis e di Smith. Recentemente per\u00f2, la musica della band \u00e8 diventata pi\u00f9 tecnica; l'uso dei tempi asimmetrici e complessi si \u00e8 fatto pi\u00f9 frequente e si sono accentuate la chitarra ritmica e la batteria. Inoltre \u00e8 presente un abbandono di distorsione e di effetti per chitarra, lasciando il posto a melodie pi\u00f9 complesse. Per il Sydney Morning, Herald descrive la musica della band come \"un intricato lavoro di chitarra che unisce il pop al jazz, con influenze spagnole\".\nLa band cita influenze di altri gruppi, quali gli Owls, gli American Football, gli Incubus e i Make Believe."}
{"id": "4157066", "revid": "110157", "url": "https://it.wikipedia.org/wiki?curid=4157066", "title": "Animals (This Town Needs Guns)", "text": "Animals \u00e8 l'album di debutto del gruppo musicale inglese This Town Needs Guns. \u00c8 uscito il 13 ottobre 2008 sotto l'etichetta Big Scary Monsters e il 10 marzo 2009 \u00e8 uscito negli Stati Uniti sotto l'etichetta Sargent House Records. \u00c8 stato registrato in quattro week-end tra marzo e maggio anche a causa di esigenze finanziarie e problemi personali dei membri del gruppo ai Lodge Studios a Northampton. Ogni canzone dell'album possiede lo stesso tema che richiama vari tipi di animali. Durante la fase di scrittura e di registrazione, la band diede ad ogni canzone dei nomi provvisori, al fine di evitare di chiamare le tracce finali in modo banale, come \"New Track 1\" ecc. Quindi, si stabilirono i titoli con nomi di animali come sostituto fugace per i nomi delle canzoni, nella speranza di cambiarle prima della pubblicazione ufficiale. Tuttavia, la band non riusc\u00ec a decidere dei nomi ufficiali per sostituirli con quelli provvisori, cos\u00ec decisero di lasciarli come erano e chiamarono l'album \"Animals\" con una copertina raffigurante tutti gli animali citati nei titoli. La Big Scary Monsters sul suo canale di YouTube ha pubblicato un video ufficiale per la canzone \"Panda\", ma questa non \u00e8 mai diventata un singolo. L'album \u00e8 presente su iTunes, ma l'ordine delle canzoni risulta sbagliato, in quanto scritto in ordine alfabetico.\nTracce.\nLa tracklist inglese ha un ordine diverso ed \u00e8 priva di tracce bonus."}
{"id": "4157069", "revid": "1048993", "url": "https://it.wikipedia.org/wiki?curid=4157069", "title": "Dota 2", "text": "Dota 2 \u00e8 un videogioco MOBA Free to Play sviluppato da Valve Corporation utilizzando il motore grafico Source Engine. Il gioco \u00e8 il sequel stand-alone della custom map di Warcraft 3 intitolata Defense of the Ancients. Annunciato il 13 ottobre 2010, il gioco \u00e8 stato distribuito nel 2012 in formato digitale sulla piattaforma Valve, Steam. Il lancio del gioco, in conclusione della beta, \u00e8 avvenuto il 9 luglio 2013. Nella stessa data sono state annunciate le versioni dedicate alle piattaforme macOS e Linux, distribuite il 19 luglio 2013.\nA differenza dell'originale Dota, in Dota 2 la parola \"Dota\" non \u00e8 stata scelta come acronimo di \"Defence of the Ancients\" a causa di problemi di copyright con la Blizzard.\nSull'universo narrativo di \"Dota 2\" si basano i videogiochi \"Artifact\" e \"Dota Underlords\", entrambi di Valve Corporation.\nModalit\u00e0 di gioco.\nIn \"Dota 2\" l'obiettivo principale di ciascuna delle due squadre \u00e8 quello di distruggere la fortezza avversaria. Ogni giocatore controlla un eroe e deve partecipare alla partita coordinandosi con gli altri membri della squadra. Le battaglie avvengono solitamente all'interno di una serie di sentieri che collegano le due basi, fiancheggiati da torri di difesa.\nEsistono varie modalit\u00e0 di gioco, le quali presentano minime variazioni tra loro (a differire \u00e8 soprattutto la modalit\u00e0 di scelta degli eroi), ma il gameplay resta in sostanza inalterato.\nAll'inizio della partita c'\u00e8 la fase di scelta dei personaggi: il giocatore pu\u00f2 scegliere tra 116 personaggi, detti eroi, ciascuno dotato di abilit\u00e0 peculiari. Non possono essere presenti due eroi uguali nella stessa partita (con poche eccezioni in modalit\u00e0 secondarie). La partita comincia a -1:00 minuti; durante questo minuto i giocatori possono comprare gli oggetti iniziali e posizionarsi nelle proprie corsie (Superiore, centrale e inferiore, rispettivamente a tre altezze differenti sulla mappa). A 0:00 viene generata la prima ondata di \"Creeps\", NPC che si dirigono verso le strutture avversarie, e si scontrano con i corrispondenti avversari sulla cosiddetta \"creep lane\". Ogni 30 secondi parte un'ondata di nuovi creeps via via sempre pi\u00f9 forti.\nAl minuto 4:00 scatta la prima notte, che dura quattro minuti. La notte e il giorno si alternano regolarmente ogni quattro minuti.L'obiettivo dei 10 eroi durante la partita \u00e8 quello di raccogliere monete infliggendo il colpo di grazia ai creeps avversari o quelli neutrali nella giungla e agli eroi avversari, per abbattere le torri che proteggono la base avversaria ed infine distruggere quest'ultima..\nEventi.\nDota 2 presenta diversi eventi che durano da pochi giorni a circa un mese, e si attivano in determinati periodi dell'anno.\nEssi si dividono in Eventi Annuali che cominciano ogni anno e da Eventi Passati, terminati ed impossibili da rigiocare."}
{"id": "4157078", "revid": "606039", "url": "https://it.wikipedia.org/wiki?curid=4157078", "title": "Occhione del Senegal", "text": ""}
{"id": "4157079", "revid": "606039", "url": "https://it.wikipedia.org/wiki?curid=4157079", "title": "Rondinella del Senegal", "text": ""}
{"id": "4157080", "revid": "51794868", "url": "https://it.wikipedia.org/wiki?curid=4157080", "title": "Conduzione televisiva", "text": ""}
{"id": "4157081", "revid": "196390", "url": "https://it.wikipedia.org/wiki?curid=4157081", "title": "Oriolo occidentale", "text": ""}
{"id": "4157088", "revid": "119555171", "url": "https://it.wikipedia.org/wiki?curid=4157088", "title": "Lavorgo", "text": "Lavorgo \u00e8 una frazione di 150 abitanti del comune svizzero di Faido, nel Canton Ticino (distretto di Leventina). Fino al 2005 \u00e8 stato frazione di Chiggiogna, comune che nel 2006 \u00e8 stato accorpato a Faido assieme agli altri comuni soppressi di Calonico e Rossura. Vi sorge l'oratorio di Santa Petronilla, costruito nel 1662."}
{"id": "4157094", "revid": "1573940", "url": "https://it.wikipedia.org/wiki?curid=4157094", "title": "Illawarra wisharti", "text": "Illawarra \u00e8 un genere di ragni appartenente alla Famiglia Atracidae.\nEtimologia.\nIl genere prende il nome dalla regione australiana di Illawarra, del Nuovo Galles del Sud, luogo di rinvenimento degli esemplari.\nDistribuzione.\nL'unica specie nota di questo genere \u00e8 stata rinvenuta in Australia occidentale: \u00e8 un endemismo del Nuovo Galles del Sud.\nTassonomia.\nAttualmente, a dicembre 2020, si compone di 1 specie:"}
{"id": "4157095", "revid": "767487", "url": "https://it.wikipedia.org/wiki?curid=4157095", "title": "Sukorady (Hradec Kr\u00e1lov\u00e9)", "text": "Sukorady \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157096", "revid": "729019", "url": "https://it.wikipedia.org/wiki?curid=4157096", "title": "Campionati mondiali di taekwondo 1993", "text": "I Campionati mondiali di taekwondo 1993 sono stati l'11\u00aa edizione dei campionati mondiali di taekwondo, organizzati dalla World Taekwondo Federation, e si sono svolti a New York, negli Stati Uniti d'America, dal 19 al 21 agosto 1993."}
{"id": "4157097", "revid": "105075733", "url": "https://it.wikipedia.org/wiki?curid=4157097", "title": "Elisavet Mystakidou", "text": ""}
{"id": "4157098", "revid": "4711", "url": "https://it.wikipedia.org/wiki?curid=4157098", "title": "Elisavet Mistakidou", "text": ""}
{"id": "4157099", "revid": "110157", "url": "https://it.wikipedia.org/wiki?curid=4157099", "title": "Svatojansk\u00fd \u00dajezd", "text": "Svatojansk\u00fd \u00dajezd \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157100", "revid": "287204", "url": "https://it.wikipedia.org/wiki?curid=4157100", "title": "Svatojansky Ujezd", "text": ""}
{"id": "4157101", "revid": "458786", "url": "https://it.wikipedia.org/wiki?curid=4157101", "title": "Campionati mondiali di taekwondo 1991", "text": "I Campionati mondiali di taekwondo 1991 sono stati la 10\u00aa edizione dei campionati mondiali di taekwondo, organizzati dalla World Taekwondo Federation, e si sono svolti ad Atene, in Grecia, dal 29 ottobre al 3 novembre 1991."}
{"id": "4157102", "revid": "1005847", "url": "https://it.wikipedia.org/wiki?curid=4157102", "title": "Laghetto di Astano", "text": "Il laghetto di Astano \u00e8 un lago prealpino. Si trova nel territorio di Astano, nel Malcantone.\nCaratteristiche.\nLe sponde del lago, che si trova a 600\u00a0m s.l.m., sono formate da detriti e materiale alluvionale. Nel lago si innesta, da nord, un torrente.\nFauna.\nPesci.\nIl lago \u00e8 popolato da trote fario, che vengono periodicamente reimmesse nelle sue acque.\nAttivit\u00e0 economiche.\nIl lago \u00e8 di propriet\u00e0 del comune di Astano. Nel complesso balneare, anch'esso del comune, all'inizio progettato dall'architetto Giuseppe Amad\u00f2, sono disponibili cabine e servizi e viene praticata la pesca sportiva. Le rive del lago ospitano anche un chioschetto per la vendita di bibite."}
{"id": "4157103", "revid": "110157", "url": "https://it.wikipedia.org/wiki?curid=4157103", "title": "\u0160\u00e1rovcova Lhota", "text": "\u0160\u00e1rovcova Lhota \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157104", "revid": "287204", "url": "https://it.wikipedia.org/wiki?curid=4157104", "title": "Sarovcova Lhota", "text": ""}
{"id": "4157105", "revid": "599013", "url": "https://it.wikipedia.org/wiki?curid=4157105", "title": "Metin \u015eahin", "text": ""}
{"id": "4157106", "revid": "287204", "url": "https://it.wikipedia.org/wiki?curid=4157106", "title": "Metin Sahin", "text": ""}
{"id": "4157108", "revid": "767487", "url": "https://it.wikipedia.org/wiki?curid=4157108", "title": "Tet\u00edn (Hradec Kr\u00e1lov\u00e9)", "text": "Tet\u00edn \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157109", "revid": "767487", "url": "https://it.wikipedia.org/wiki?curid=4157109", "title": "T\u0159ebnou\u0161eves", "text": "T\u0159ebnou\u0161eves \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157110", "revid": "287204", "url": "https://it.wikipedia.org/wiki?curid=4157110", "title": "Trebnouseves", "text": ""}
{"id": "4157111", "revid": "110157", "url": "https://it.wikipedia.org/wiki?curid=4157111", "title": "T\u0159t\u011bnice", "text": "T\u0159t\u011bnice \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157112", "revid": "287204", "url": "https://it.wikipedia.org/wiki?curid=4157112", "title": "Trtenice", "text": ""}
{"id": "4157116", "revid": "606039", "url": "https://it.wikipedia.org/wiki?curid=4157116", "title": "Ani beccosolcato", "text": ""}
{"id": "4157118", "revid": "110157", "url": "https://it.wikipedia.org/wiki?curid=4157118", "title": "Tu\u0159", "text": "Tu\u0159 \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157119", "revid": "606039", "url": "https://it.wikipedia.org/wiki?curid=4157119", "title": "Cucal di Burchell", "text": ""}
{"id": "4157120", "revid": "110157", "url": "https://it.wikipedia.org/wiki?curid=4157120", "title": "\u00dabislavice", "text": "\u00dabislavice \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157121", "revid": "287204", "url": "https://it.wikipedia.org/wiki?curid=4157121", "title": "Ubislavice", "text": ""}
{"id": "4157125", "revid": "1573940", "url": "https://it.wikipedia.org/wiki?curid=4157125", "title": "Macrothele", "text": "Macrothele \u00e8 un genere di ragni appartenente alla famiglia Macrothelidae.\nDistribuzione.\nLe 38 specie note di questo genere sono diffuse in Europa meridionale (Spagna, Creta), in Asia (7 endemismi nella sola Cina), Africa settentrionale e centrale.\nTassonomia.\nQuesto genere \u00e8 stato trasferito negli Hexathelidae dalla famiglia Dipluridae a seguito di un lavoro di Raven del 1980; di recente \u00e8 stato trasferito nella famiglia Macrothelidae a seguito di un lavoro di Hedin et al., del 2018.\nLa denominazione \"Orientothele\" , la cui specie tipo era \"Orientothele alyratus\" , \u00e8 stata trasferita dalle Dipluridae e posta in sinonimia con Macrothele a seguito di uno studio di Drolshagen del 2017.\nAttualmente, a dicembre 2020, si compone di 38 specie:"}
{"id": "4157127", "revid": "287204", "url": "https://it.wikipedia.org/wiki?curid=4157127", "title": "\u00dadrnice", "text": "\u00dadrnice \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157128", "revid": "287204", "url": "https://it.wikipedia.org/wiki?curid=4157128", "title": "Udrnice", "text": ""}
{"id": "4157130", "revid": "1821097", "url": "https://it.wikipedia.org/wiki?curid=4157130", "title": "G\u00e9rard Pir\u00e8s", "text": ""}
{"id": "4157131", "revid": "110157", "url": "https://it.wikipedia.org/wiki?curid=4157131", "title": "\u00dahlejov", "text": "\u00dahlejov \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157134", "revid": "287204", "url": "https://it.wikipedia.org/wiki?curid=4157134", "title": "Uhlejov", "text": ""}
{"id": "4157136", "revid": "118252992", "url": "https://it.wikipedia.org/wiki?curid=4157136", "title": "Sinfonia n. 10 (Mozart)", "text": "La Sinfonia n. 10 in Sol maggiore K 74 \u00e8 una composizione di Wolfgang Amadeus Mozart, probabilmente scritta nella primavera del 1770, durante il suo primo viaggio in Italia.\nStruttura.\nLa sinfonia \u00e8 stata composta per due oboi, due corni e archi. Il tempo medio di esecuzione \u00e8 di circa 9 minuti.\nLa sinfonia \u00e8 nella forma di ouverture italiana ed \u00e8 costituita dai seguenti movimenti:\nNel manoscritto autografo non \u00e8 presente alcuna indicazione agogica.\nL'\"andante\" non \u00e8 un movimento separato, ma costituisce parte integrante del primo movimento, seguendo l'\"Allegro\" senza separazioni.\nLa partitura autografa, che non contiene indicazioni aggiuntive di Mozart, \u00e8 contrassegnata dalla scritta \"Ouverture zur Oper Mitridate\" (\"Ouverture per l'opera Mitridate\") fatta da Johann Anton Andr\u00e9. Tale scritta \u00e8 depennata eccetto per la parola \"Ouverture\". Evidentemente Andr\u00e9 supponeva che questo componimento fosse stato pensato in origine come ouverture dell'opera di Mozart \"Mitridate, re di Ponto\" (che invece ha una propria ouverture, diversa da questa sinfonia)."}
{"id": "4157137", "revid": "422900", "url": "https://it.wikipedia.org/wiki?curid=4157137", "title": "Madeleine Fournier-Sarlov\u00e8", "text": ""}
{"id": "4157140", "revid": "287204", "url": "https://it.wikipedia.org/wiki?curid=4157140", "title": "\u00dajezd pod Troskami", "text": "\u00dajezd pod Troskami \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157141", "revid": "287204", "url": "https://it.wikipedia.org/wiki?curid=4157141", "title": "Ujezd pod Troskami", "text": ""}
{"id": "4157151", "revid": "73843", "url": "https://it.wikipedia.org/wiki?curid=4157151", "title": "San Marino ai Giochi della XXVI Olimpiade", "text": "San Marino ha partecipato alle Giochi della XXVI Olimpiade di Atlanta, svoltisi dall'19 luglio al 4 agosto 1996, con una delegazione di un atleta."}
{"id": "4157159", "revid": "767487", "url": "https://it.wikipedia.org/wiki?curid=4157159", "title": "\u00dalibice", "text": "\u00dalibice \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157160", "revid": "725642", "url": "https://it.wikipedia.org/wiki?curid=4157160", "title": "K 74", "text": ""}
{"id": "4157162", "revid": "287204", "url": "https://it.wikipedia.org/wiki?curid=4157162", "title": "Ulibice", "text": ""}
{"id": "4157165", "revid": "76963", "url": "https://it.wikipedia.org/wiki?curid=4157165", "title": "Ounie Lecomte", "text": "Biografia.\nLecomte lascia la Corea del Sud per la Francia all'et\u00e0 di nove anni, quando viene adottata da un pastore protestante. A seguito dei suoi studi come designer di moda lavora per varie pellicole: come attrice per Olivier Assayas (\"Contro il destino\") e come costumista per Sophie Filli\u00e8res. Nel 1991 ritorna in Corea per recitare la parte di una giovane abbandonata durante l'infanzia alla ricerca delle sue radici. Il film non viene girato ma la Lecomte ritrova la sua famiglia biologica. Nel 2006 aderisce al F\u00e9mis Screenwriting Workshop di Eve Deboise, esperienza da cui nasce il suo secondo film, \"Yeohaengja\".\nRiconoscimenti.\nIl film \"Yeohaengja\" ha valso a Lecomte vari premi, vinti in occasioni quali il Tokyo International Film Festival, il Cinekid Festival (nel 2009), il Palm Springs International Film Festival, l'Oslo Films from the South Festival e il Festival internazionale del cinema di Berlino (nel 2010)."}
{"id": "4157168", "revid": "767487", "url": "https://it.wikipedia.org/wiki?curid=4157168", "title": "Robert Fournier-Sarlov\u00e8ze", "text": "Biografia.\nGiocatore di polo.\nFournier-Sarlov\u00e8ze partecip\u00f2 al torneo di polo della II Olimpiade di Parigi del 1900. La sua squadra, il Bagatelle Polo Club de Paris, fu eliminata in semifinale, aggiudicandosi cos\u00ec la medaglia di bronzo. Questa medaglia \u00e8 attribuita alla squadra mista dato che nel suo team era presente anche un britannico.\nA quell'Olimpiade prese parte anche sua moglie, la golfista Madeleine Fournier-Sarlov\u00e8ze.\nPolitico.\nConservatore convinto, Fournier-Sarlov\u00e8ze fu per due volte deputato della Camera dei deputati della Terza Repubblica francese, precisamente dal 1910 al 1914 e dal 1919 al 1932. In entrambe le occasioni fu candidato come rappresentante del dipartimento dell'Oise. I suoi impegni maggiori furono la lotta all'anticlericalismo e l'abolizione dell'imposta sul reddito delle persone fisiche.\nDurante la sua carriera politica fu anche sindaco di Compi\u00e8gne, citt\u00e0 nella quale mor\u00ec il 18 luglio 1937."}
{"id": "4157169", "revid": "110157", "url": "https://it.wikipedia.org/wiki?curid=4157169", "title": "Valdice", "text": "Valdice \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157170", "revid": "287204", "url": "https://it.wikipedia.org/wiki?curid=4157170", "title": "Dern", "text": ""}
{"id": "4157175", "revid": "110157", "url": "https://it.wikipedia.org/wiki?curid=4157175", "title": "Veli\u0161 (Hradec Kr\u00e1lov\u00e9)", "text": "Veli\u0161 \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157176", "revid": "767487", "url": "https://it.wikipedia.org/wiki?curid=4157176", "title": "Disordine e dolore precoce", "text": "Disordine e dolore precoce \u00e8 una novella lunga di Thomas Mann, pubblicata in rivista nel 1925 e poi come libro l'anno successivo.\nIl racconto \u00e8 caratterizzato da forti tinte autobiografiche: la famiglia del professor Cornelius, protagonista della storia, e la sua casa elegante e confortevole alla periferia di Monaco di Baviera sono facilmente riconoscibili come quelle dello stesso autore.\nTrama.\nLa vicenda si svolge durante il periodo di gravissima inflazione per la Germania immediatamente successivo alla fine della prima guerra mondiale. Il professor Abel Cornelius insegna storia moderna alla locale universit\u00e0; vive con la moglie, i figli adolescenti Bert e Ingrid e i due minori, oltre alla servit\u00f9, in un'elegante villa alla periferia della citt\u00e0.\nNella sua veste di storico ama il passato, il tempo che s'\u00e8 gi\u00e0 radicato nella memoria, mentre gli attuali cambiamenti politici in corso lo trovano scettico e dubbioso, in quanto gli paiono per lo pi\u00f9 incoerenti, assurdi e privi d'ogni fondamento di legge condivisa.\nI due figli pi\u00f9 grandi di Cornelius sono costantemente presi da una sorta di \"giocosa eccentricit\u00e0\", che li porta ad intraprendere, nel tentativo di realizzarle, le idee e gli scherzi pi\u00f9 strani: come ad esempio imbrogliare nei negozi con la tessera obbligatoria del razionamento del cibo, ancora in vigore dal termine del conflitto.\nSul tram i due ragazzi, un maschio e una femmina, poi si divertono sempre a parlare e discutere ad alta voce di fatti inventati di sana pianta da loro, sia politici che sessuali, scandalizzando cos\u00ec i presenti. I due minori invece stanno crescendo protetti e alquanto viziati tra le cure amorose di tutti i membri della famiglia.\nIl maschietto ha quattro anni e, dall'alto della sua dignit\u00e0 offesa, soffre gi\u00e0 gravemente delle incomprensioni del prossimo, tendendo cos\u00ec a sviluppare un carattere non molto conciliante, anzi abbastanza scontroso. La femminuccia \u00e8 invece dominata da una sensibilit\u00e0 esasperata che la porta a scoppiare in lacrime per i motivi apparentemente pi\u00f9 futili e nelle situazioni pi\u00f9 imprevedibili.\nUna sera nella casa del professore si d\u00e0 una festa, a cui sono stati invitati commercianti arricchiti della nuova borghesia cittadina, l'attore Herzl, un funzionario di banca, la cantante Carmen e un giovane promettente studente di Cornelius di nome Hergesell. Soprattutto i due bambini pi\u00f9 piccoli godendo del trambusto allegro e spensierato, sembrano essere felici di come sta procedendo la festa.\nIl ventenne Max Hergesell giocosamente invita la bambina a ballare trattandola come una vera e propria partner adulta. Al ritorno da una breve passeggiata compiuta in giardino, afflitto da cupi pensieri riguardanti la situazione storica che il paese si trova ad affrontare e i problemi che gli danno i due figli maggiori, Cornelius viene a sapere che la piccola Lorie \u00e8 in piena crisi emotiva.\nGrida difatti di voler sposare Max, anzi che lo vuole come fratello maggiore; disperata implora il padre d'aiutarla a realizzar questo suo desiderio. Su iniziativa di Xavier, giovane della servit\u00f9, Max viene nuovamente chiamato in caso e giunge nella cameretta della bambina, la quale si trova ancora sdraiata sul letto singhiozzante: esattamente come il principe delle favole o il cavaliere del cigno la conforta e consola fino a quando ella non si addormenta beata.\nOsservando le profondit\u00e0 abissali del cielo notturno Cornelius riflette sul fatto che il giorno successivo la piccola Lorie avr\u00e0 gi\u00e0 dimenticato la tristezza e disperazione di quella serata, il tutto essendo gi\u00e0 divenuto nient'altro che una pallida ombra nel suo ricordo infantile.\nTemi trattati.\nAl centro dell'intera trama vi \u00e8 la visione conservatrice del professor Cornelius, amante del passato e desideroso solo di continuar a mantener la tranquilla e ritirata vita che ha sempre condotto. Percepisce le tendenze rivoluzionarie comuniste e anarchiche del tempo come pericolose, nemiche dell'ordine costituito e della legge e fondamentalmente antistoriche.\nIl \"Disordine\" del titolo allude anche alla difficile situazione della Repubblica di Weimar e della crisi economica galoppante senza sosta, ma anche l'estremismo politico e l'incoerenza morale che sembrano caratterizzarla. Il \"Dolore\" viene invece riferito alle condizioni intime dei figli: i due pi\u00f9 grandi gi\u00e0 emancipati che bramano far vita d'artisti e partire per il Cairo, rompendo in tal modo il legame dato dall'ambiente familiare; i due piccoli con le loro spigolosit\u00e0 di carattere e morbosa sensibilit\u00e0."}
{"id": "4157180", "revid": "767487", "url": "https://it.wikipedia.org/wiki?curid=4157180", "title": "Yeohaengja", "text": "Yeohaengja (\uc5ec\ud589\uc790), noto anche con il titolo internazionale A Brand New Life, \u00e8 un film del 2009 diretto da Ounie Lecomte. Lee Chang-dong ha collaborato alla revisione della sceneggiatura.\nIl film nasce da un'esperienza autobiografica: la regista \u00e8 stata ospite, per un anno a Seul, di un orfanotrofio gestito da suore cattoliche.\nTrama.\n1975. Jinhee \u00e8 una bambina ancora molto piccola, il cui mondo \u00e8 rappresentato interamente dalla figura del padre. L'uomo acquista per la piccola vestiti nuovi prima di partire con lei verso una meta sconosciuta. Jinhee \u00e8 felice ed emozionata per questo viaggio inaspettato, ma la sua vita va in pezzi quando scopre che la destinazione ultima \u00e8 un orfanotrofio, in cui il padre la lascia senza esitazioni. Inizia cos\u00ec per Jinhee una vita nuova e difficile: la bambina non riesce a rassegnarsi all'abbandono, si ribella alle regole della scuola e mantiene un atteggiamento selvaggio, convinta che il padre torner\u00e0 a prenderla. Col passare del tempo per\u00f2 \u00e8 costretta a rassegnarsi e inizia a condividere la vita delle altre bambine ospiti all'orfanotrofio, una vita fatta di speranze e di preparazione alle visite delle famiglie potenzialmente adottanti. Jinhee stringe una profonda amicizia con Sookhee, pi\u00f9 grande di lei di qualche anno, il cui sogno pi\u00f9 grande \u00e8 che una famiglia la adotti e la porti negli Stati Uniti.\nRiconoscimenti.\nIl film \"Yeohaengja\" ha valso alla regista Lecomte vari premi, vinti in occasioni quali il Tokyo International Film Festival, il Cinekid Festival (nel 2009), il Palm Springs International Film Festival, l'Oslo Films from the South Festival e il Festival internazionale del cinema di Berlino (nel 2010). In particolare, la giuria del Palm Springs International Film Festival ha commentato la premiazione affermando che il film \u00absi \u00e8 distinto per la sua visione compiuta di un percorso emozionale, che \u00e8 stato allo stesso tempo potente e commovente, ma pieno di speranza. Tale abilit\u00e0 della regista nel lavorare con una giovane attrice protagonista ha portato a una narrazione viscerale che evoca l'infanzia, la perdita e tutte le sue vulnerabilit\u00e0\u00bb.\nInoltre il film ha vinto agli Asia Pacific Screen Awards, e nel 2010 l'attrice Sae-ron Kim \u00e8 stata candidata, per la sua interpretazione, a un Asian Film Award."}
{"id": "4157186", "revid": "767487", "url": "https://it.wikipedia.org/wiki?curid=4157186", "title": "World's Only Female Tribute to Iron Maiden", "text": "World's Only Female Tribute to Iron Maiden \u00e8 l'album di debutto della tribute band heavy metal The Iron Maidens, pubblicato nel giugno 2005 dalla DRZ Records.\nIl disco.\nContiene una selezione di tracce originariamente composte dagli Iron Maiden. L'album fu registrato tra il 2004 e la prima met\u00e0 del 2005 dalla terza formazione del gruppo, composta dalle co-fondatrici Linda McDonald, Sara Marsh e Josephine Soegijanty, oltre che da Wanda Ortiz e Aja Kim. Soegijanty lasci\u00f2 la band pochi mesi dopo la pubblicazione dell'album; Elizabeth Schall, sua sostituta, suon\u00f2 nelle tracce live dell'edizione giapponese, sebbene nell'album stesso venga accreditata Soegijanty per quelle tracce. Schall lasci\u00f2 la band due mesi prima della pubblicazione dell'album in Giappone.\nLa copertina dell'album \u00e8 stata disegnata da Derek Riggs, gi\u00e0 autore delle copertine di molti album degli Iron Maiden. La copertina raffigura Edwina T. Head, una versione femminile di Eddie (mascotte degli Iron Maiden) e allora mascotte ufficiale del gruppo. Le Maidens dichiararono scherzosamente in un'intervista che Edwina fu ispirata a Paris Hilton.\nIl tastierista di supporto degli Iron Maiden, Michael Kenney, compare come guest nell'edizione giapponese dell'album.\nL'edizione statunitense dell'album contiene 11 tracce, di cui una nascosta (una versione live di \"Remember Tomorrow\"), che comincia circa due minuti dopo la fine di \"Hallowed Be Thy Name\". L'edizione giapponese (commercializzata il 6 dicembre 2006) contiene la stessa traccia ma non nascosta, oltre ad altre due tracce live: \"Seventh Son of a Seventh Son\" e \"Genghis Khan\"; quest'ultima contiene anche una parte di \"Where Eagles Dare\".\nNel 2006 l'etichetta Liquor &amp; Poker Records pubblic\u00f2 la compilation di artisti vari \"Girls Got Rhythm!\", nella quale venne inserita la versione delle Maidens di \"Run to the Hills\".\nTracce.\nTesti e musiche di Steve Harris, tranne dove indicato."}
{"id": "4157189", "revid": "76963", "url": "https://it.wikipedia.org/wiki?curid=4157189", "title": "R\u00e9mi Bezan\u00e7on", "text": ""}
{"id": "4157190", "revid": "709565", "url": "https://it.wikipedia.org/wiki?curid=4157190", "title": "Judas Traveller", "text": "Judas Traveller \u00e8 un personaggio dei fumetti, creato da Terry Kavanagh (testi) e Steven Butler (disegni), pubblicato dalla Marvel Comics. La sua prima apparizione \u00e8 in \"Web of Spider-Man\" (Vol. 1) n. 117 (ottobre 1994).\nBiografia del personaggio.\nIl personaggio di Judas Traveller venne introdotto nella seconda Saga del clone di Spider-Man. Lo scopo del personaggio era quello di analizzare la vera natura del male. Interessato a Spider-Man ed al suo clone, Traveller con il suo alleato Scrier ed il suo gruppo di 4 studenti, spinse Spider-Man contro il suo clone in una prova motivazionale. Venne descritto dallo scrittore Glenn Greenberg come una specie di deus ex machina, con non ben definiti poteri e che gli scrittori e gli editori dei fumetti di Spiderman non avevano le idee chiare riguardo al personaggio. In realt\u00e0 era uno psicologo criminale che aveva subito un crollo mentale risvegliando i suoi poteri mutanti dormienti e la sua capacit\u00e0 di alterare la percezione. Con queste abilit\u00e0 spesso apparve molto pi\u00f9 potente di quanto non fosse. Successivamente, Judas Traveller venne tradito da Scrier e venne salvato da Ben Reilly, il clone di Spider-Man. Venne poi rivelato che Traveller altri non era che una pedina di Norman Osborn contro Spider-Man."}
{"id": "4157191", "revid": "111915476", "url": "https://it.wikipedia.org/wiki?curid=4157191", "title": "Sinfonia n. 11 (Mozart)", "text": "La Sinfonia n. 11 in Re maggiore K 84/73q un tempo era indiscutibilmente considerata un'opera di Wolfgang Amadeus Mozart. Tuttavia, a partire dal 2008, la sua attribuzione rimane incerta.\nStoria e dubbi di attribuzione.\nLa composizione probabilmente risale al 1770 e, nel caso sia stata scritta da Mozart, potrebbe essere stata completata a Milano o a Bologna. Un antico manoscritto proveniente da Vienna attribuisce l'opera a Wolfgang, ma alcune partiture risalenti al XIX secolo considerano invece come autori rispettivamente Leopold Mozart e Carl Dittersdorf. Il musicologo Neal Zaslaw scrive: \"Se compariamo i risultati di due analisi stilistiche del primo movimento della sinfonia con analisi di \"primi movimenti\" sicuramente composti dai tre personaggi nella stessa epoca, risulta che Wolfgang \u00e8 il pi\u00f9 probabile dei tre ad aver composto la sinfonia 73q\".\nStruttura.\nLa sinfonia \u00e8 composta da tre movimenti: manca infatti il Minuetto e Trio. Kenyon afferma che esiste \"qualcosa di speciale\" in quest'opera, mentre Zaslaw trova un'\"atmosfera Gluckiana\" e qualche affinit\u00e0 con l'\"opera buffa\" nelle ripetute triplette del finale.\nLa strumentazione prevede due oboi, due corni, fagotto, archi e basso continuo.\nI movimenti sono:"}
{"id": "4157193", "revid": "1442080", "url": "https://it.wikipedia.org/wiki?curid=4157193", "title": "St Patrick's Athletic Football Club 2012", "text": "Questa voce raccoglie le informazioni riguardanti il St Patrick's Athletic Football Club nelle competizioni ufficiali della stagione 2012."}
{"id": "4157196", "revid": "1305772", "url": "https://it.wikipedia.org/wiki?curid=4157196", "title": "Reati immaginari", "text": "Reati immaginari \u00e8 un'espressione politica risalente al periodo della Rivoluzione francese.\nIntroduzione del concetto.\nBasandosi sui principi filosofici razionalisti dell'illuminismo l'Assemblea nazionale abol\u00ec nel 1791 tutti quei reati che si consideravano invenzione della morale cattolica, della superstizione e della tirannide. \nTra di essi vi erano la sodomia (cio\u00e8 l'omosessualit\u00e0), la stregoneria, l'eresia, il suicidio, il vilipendio alla religione, la lesa maest\u00e0, l'apostasia, la miscredenza e l'adulterio. Alcuni di questi reati in precedenza potevano comportare la pena di morte.\nIl Codice napoleonico.\nIl codice napoleonico, sollecitato da Jean-Jacques R\u00e9gis de Cambac\u00e9r\u00e8s, recep\u00ec gran parte di essi, soprattutto quelli di materia sessuale e religiosa; bench\u00e9 vi fosse ancora una legge sulla pubblica moralit\u00e0, la Francia fu il primo paese moderno ad abolire il reato di omosessualit\u00e0.\nUtilizzo successivo.\nOggi l'espressione pu\u00f2 essere usata per reati inventati a scopo di repressione o reati che riguardano la sfera morale e personale, che secondo alcune ideologie, ad esempio il liberalismo e il progressismo, non dovrebbero essere sanzionati: ad esempio, in varie maniere, l'uso personale di droga o alcol, la prostituzione, l'aborto, l'incesto, l'eutanasia, il pubblico scandalo, il vilipendio del sentimento religioso, le offese al pudore, i cosiddetti atti osceni, i reati di opinione e altri."}
{"id": "4157199", "revid": "92723", "url": "https://it.wikipedia.org/wiki?curid=4157199", "title": "Borys Paton", "text": ""}
{"id": "4157200", "revid": "1216132", "url": "https://it.wikipedia.org/wiki?curid=4157200", "title": "La pia danza", "text": "La pia danza (titolo originale Der fromme Tanz: Das Abenteuerbuch einer Jugend) \u00e8 il primo dei sette romanzi scritti da Klaus Mann, figlio maggiore di Thomas Mann. Pubblicato nel 1926, \u00e8 considerato uno dei primi libri di narrativa in lingua tedesca che descrivono una storia e dei personaggi esplicitamente omosessuali.\nScritto nel 1925, quando l'autore aveva 19 anni come il protagonista, presenta evidenti tratti autobiografici: la provenienza dalla classe medio-alta, l'essere un intellettuale omosessuale e le relazioni artistiche intraprese con varie personalit\u00e0 dell'epoca.\nTrama.\nAmbientato tra Berlino e Parigi, il libro \u00e8 la storia di Andreas, un ragazzo omosessuale proveniente da una famiglia borghese benestante. Appena compiuti 18 anni, si reca a Berlino per scoprire gli ambienti gay di una grande citt\u00e0. S'immerge immediatamente nell'esistenza boh\u00e8me, viene iniziato all'amore gay, e tenta di elaborare letterariamente le speranze ed ambizioni della sua generazione.\nIn seguito, sognando una carriera di poeta, si trasferisce a Parigi, capitale artistica ed intellettuale d'Europa. Qui incontra, e poi convive, con Niels, un bellissimo quanto cinico prostituto del quale si innamora, venendone ingannato e abbandonato. Singolare mix di estasi mistiche e orge, rivela molto dello spirito irriducibilmente ribelle di Mann."}
{"id": "4157204", "revid": "92723", "url": "https://it.wikipedia.org/wiki?curid=4157204", "title": "Aleksandr Aleksandrovi\u010d Bogomolec", "text": ""}
{"id": "4157205", "revid": "767487", "url": "https://it.wikipedia.org/wiki?curid=4157205", "title": "Treviso Foot-Ball Club 1923-1924", "text": "Questa voce raccoglie le informazioni riguardanti il Treviso Foot-Ball Club nelle competizioni ufficiali della stagione 1923-1924.\nStagione.\nIl campionato 1923-24 vede la retrocessione del Treviso in Terza Divisione decretato dopo il sesto posto in campionato e lo spareggio con il Petrarca Padova: sconfitta 3-1 a Padova e pareggio per 1-1 a Treviso nel ritorno."}
{"id": "4157207", "revid": "287204", "url": "https://it.wikipedia.org/wiki?curid=4157207", "title": "Storia della metropolitana di Londra", "text": "La storia della metropolitana di Londra comincia seguendo un processo di evoluzione abbastanza graduale. Verso la met\u00e0 dell'Ottocento, una prima linea ferroviaria veniva utilizzata per trasportare i passeggeri attraverso la citt\u00e0. Spesso si fa riferimento al tunnel di nome Atlantic Avenue, nella citt\u00e0 statunitense di New York, come al \"tunnel della metropolitana pi\u00f9 antico del mondo\". Ad ogni modo, tale tunnel, inaugurato nel 1844, non disponeva di stazioni come oggi e soprattutto copriva lunghe distanze come se fosse un comune treno.\nGli inizi della costruzione.\nDisegni primari.\nNella prima met\u00e0 del XIX secolo, l'Inghilterra ha conosciuto un rapido e intenso sviluppo delle linee e del traffico ferroviario che si muoveva, in maniera particolare, verso il centro nevralgico del Paese, ovvero Londra. Ad ogni modo, moltissimi dei capolinea erano collocati a diversi chilometri dal centro cittadino e talvolta addirittura pi\u00f9 lontani dalla periferia.&lt;br&gt;\nNegli anni trenta dell'Ottocento furono stanziati dei fondi per costruire la cosiddetta \"New Road\" (\"Nuova Strada\" in italiano, oggi corrispondente a Euston Road e Marylebone Road). Il governo inglese colse l'occasione per dare vita ad un progetto di costruzione di una ferrovia protetta lungo il corso del fiume Fleet e della sua vallata. Nel 1844 furono avanzati tantissimi progetti e suggerimenti per far fronte al crescente traffico che restava bloccato nelle arterie principali della citt\u00e0, ma soltanto pochi furono presi in considerazione e la maggior parte veniva scartata senza troppe discussioni.&lt;br&gt;\nNel 1851, successivamente alla Grande Esposizione, venne avanzata una nuova idea circa il piano di costruzione della linea lungo la valle del fiume Fleet: un ampliamento della distanza fra le linee ferroviarie che convogliava a Paddington. Tale stazione aveva il difetto piuttosto notevole di essere la pi\u00f9 lontana dalla citt\u00e0 e uno dei capolinea pi\u00f9 distaccati. Quando poi questa idea innovativa ma piena di complicazioni inizi\u00f2 a concretizzarsi, la situazione tocc\u00f2 il fondo con il completamento della linea di Birmingham.\nSulle prime si pens\u00f2 di chiamare questo nuovo sistema di trasporto come \"Bayswater, Paddington and Holbourn Bridge Railway\" ma, senza alcun indugio, il nome fu rapidamente sostituito con l'espressione pi\u00f9 efficiente di \"North Metropolitan Railway\" (\"Ferrovia metropolitana settentrionale\"). Nel 1853 si tennero svariate riunioni. Finalmente, il 7 agosto del 1854, i progetti di unione di questa nuova linea alle altre furono approvati e il complesso venne definito \"Metropolitan Railway\" (abbreviato con MetR).\nCambiamenti seguenti.\nDopo la prima guerra mondiale.\nDopo la fine della prima guerra mondiale, una commissione parlamentare raccomand\u00f2 una sola autorit\u00e0 di traffico per coprire tutta Londra al fine di eliminare la \"nociva e acuta concorrenza\", servizi carenti e tariffe assai elevate. La carica di ministro dei Trasporti \u00e8 stata creata nel 1919 e la discussione sulla questione di un'autorit\u00e0 unica ha continuato per un decennio. Nel 1929, Herbert Morrison, il ministro del Lavoro dei Trasporti, ha lavorato con il presidente del gruppo Underground, il signor Ashfield, per produrre una soluzione accettabile al problema dei trasporti.\nNel 1933 venne istituito un ente pubblico chiamato London Passenger Transport Board, e ben presto divent\u00f2 conosciuto pi\u00f9 comunemente con l'abbreviazione: \"London Transport\" (LT). Il Gruppo Metro, il Ferroviario Metropolitano e tutti i bus e tram sono stati inseriti nel Consiglio, un'organizzazione simile portata e scopo di Transport for London di oggi.\nIl London Transport mise in moto un sistema per l'espansione della rete, il New Works Programme 1935-1940. Si trattava di piani per estendere alcune linee, di assumere la gestione di altri dalle principali linee imprese ferroviarie, e per elettrificare l'intera rete. L'espansione procedette piuttosto rapidamente. I disegni dell'architetto Charles Holden nella stazione sono una caratteristica notevole di queste estensioni. Un certo numero di regimi di estensione erano in corso sulle linee Northern e Central allo scoppio della seconda guerra mondiale nel 1939, che hanno portato alla loro interruzione o abbandono.\nDopo la seconda guerra mondiale.\nIl bombardamento di Londra durante la guerra e in particolare il blitz hanno portato all'utilizzo del maggior numero di stazioni della metropolitana come rifugi antiaerei. Sono state utilizzate anche stazioni chiuse e le sezioni non ancora terminate della nuova linea. I rifugi erano ben adatti al loro scopo, ma alcune stazioni potrebbero ancora essere violate da un colpo diretto, un piccolo numero di attacchi ha fatto risultato in grave perdita della vita, in particolare a Balham e Bounds Green nel mese di ottobre 1940 e Bank nel gennaio 1941. Un disastro ancora peggiore \u00e8 stato un incidente con la folla alla stazione incompiuta di Bethnal Green nel marzo 1943.\nCos\u00ec come rifugi pubblici, stazioni e le sezioni della linea sono stati dati altri usi simili:\nUn tratto incompiuto della proroga Central Line, tra Redbridge e Gants Hill, \u00e8 stato trasformato in una fabbrica di aeroplani sotterranea.\nLa stazione chiusa di Brompton Road fu usata come un centro di controllo antiaereo.\nSviluppi seguenti alla seconda guerra mondiale.\nNazionalizzazione dei trasporti.\nIl Trasporto di Londra \u00e8 stato nazionalizzato a partire dal 1\u00ba gennaio 1948. \u00c8 stato ribattezzato con l'appellativo di \"Trasporto Esecutivo di Londra\" ed \u00e8 stato posto sotto l'autorit\u00e0 della Commissione dei Trasporti Britannici (BTC). Questo organo amministrativo ordin\u00f2 la ricostruzione di massima priorit\u00e0 delle sue principali linee ferroviarie, da poco nazionalizzate, e la manutenzione della metropolitana. Buona parte dei progetti incompiuto del New Works Programme (mandato avanti tra il 1935 e il 1940) \u00e8 rimasta da parte o addirittura posticipata a data indeterminata.\nIl BTC priorit\u00e0 la ricostruzione delle sue principali linee ferroviarie, che erano anche state nazionalizzate, della manutenzione della metropolitana. La maggior parte dei progetti incompiuti del programma New Works 1935-1940 sono state accantonate o posticipate. Le estensioni di linea centrale a est ea ovest di Londra ha aperto alla fine del 1940, ma questa era l'unica vera realizzazione del BTC in termini di espansione della rete, e la maggior parte di questo era gi\u00e0 stato completato al momento della BTC prese il sopravvento.\nIl BTC ha curato il completamento della elettrificazione della rete. Nel 1948 la maggior parte del sistema \u00e8 stato eseguito utilizzando treni elettrici. \u00c8 stato solo gli avamposti lontani la Central Line e la Metropolitan Line che le locomotive a vapore ancora necessari. L'elettrificazione della linea centrale \u00e8 stata completata il 18 novembre 1957, quando il Epping-Ongar sezione \u00e8 stata elettrificata. E l'elettrificazione della linea Metropolitan \u00e8 stata completata nel mese di agosto 1960. London Transport completamente ritirato locomotive a vapore da servizi di trasporto passeggeri, il 9 settembre 1961, quando British Rail (BR) ha ripreso le operazioni del Metropolitan Line tra Amersham e Aylesbury. Locomotive a vapore continu\u00f2 ad essere usato sui treni della metropolitana di ingegneria su alcune sezioni della superficie del Metropolitan Line fino al 1971, parecchi anni dopo a vapore erano stati eliminati sulla rete BR.\nLa BTC \u00e8 stata abolita nel 1963 e il Ministero dei Trasporti ha creato una scheda separata per eseguire i trasporti di Londra. Questo periodo ha visto la costruzione della linea Victoria pianificato con cura su un allineamento nord-sud-ovest sotto il centro di Londra che ha contribuito ad assorbire gran parte del traffico supplementare causato dalla espansione dopo la guerra. \u00c8 stato progettato in modo che quasi tutte le stazioni lungo la sua lunghezza consentita interscambio con altre linee, e fu la prima linea della metropolitana di utilizzare il funzionamento automatico del treno (ATO) su tutto il percorso.\nTra il 1970 e il 1984, dei trasporti di Londra \u00e8 stato gestito dalla Greater London Council (GLC). Nel 1977, la Piccadilly Line \u00e8 stato esteso da Hounslow all'aeroporto di Heathrow.\nJubilee Line.\nLa \"Jubilee Line\" \u00e8 una linea terminata quasi al termine del Novecento ed \u00e8 stata chiamata cos\u00ec per celebrare il \"Silver Jubilee\" di Elisabetta II, cio\u00e8 i suoi primi 25 anni di regno. Tale snodo ferroviario fu ultimato nel 1977, ma non apr\u00ec fino a due anni dopo nel 1979. Nella progettazione e nella costruzione iniziale era conosciuta come \"Fleet Line\", dato che era stata prevista per affiancare gran parte del fiume Fleet a Londra. Alla fine degli anni novanta \u00e8 stata deviata dal percorso originale attraverso la stazione di Charing Cross a un nuovo tunnel che passa per Westminster e Docklands fino a Stratford nell'area orientale di Londra. Le stazioni sulla Jubilee Line sono particolarmente spaziose ed eleganti, ognuna progettata da un architetto importante.\nI servizi di gestione della Metropolitana di Londra affermano che la North Greenwich Station sia \"sufficientemente grande da contenere 3.000 autobus a due piani o un transatlantico \"Queen Mary\" all'interno delle sue mura.\"\nLa Stazione di Canary Wharf \u00e8 pi\u00f9 grande in termini di volume di One Canada Square, una delle torri enormi che domina la zona di Docklands, costruita sul fondo di un ex-bacino che fu prosciugato e sigillato per questo scopo. Canary Wharf \u00e8 anche noto ai pi\u00f9 per essere stata la prima stazione della metropolitana di Londra ad aver ospitato una celebrazione di matrimonio, nel 2003. Tutte le piattaforme tra North Greenwich e Westminster incorporano barriere automatizzate lungo le piattaforme progettate per ridurre al minimo la resistenza al vento del treno e per ridurre anche il rumore; inoltre, fungendo da protezione lungo il bordo, queste barriere sono una prevenzione contro l'alto rischio di suicidi.\nNon si prevede attualmente di estendere la loro installazione al resto della linea o il resto del sistema. Queste stazioni comprendono ascensori per facilitare l'accesso a tutte le parti del complesso e sono state le prime stazioni sul sistema di Londra ad essere completamente accessibile ai disabili.\nLondon Regional Transport (LRT).\nNel 1984, il governo conservatore di Margaret Thatcher rimosse il London Transport dal controllo del GLC e lo sostitu\u00ec con il London Regional Transport (LRT) - una societ\u00e0 legale per la quale il Segretario di Stato per i trasporti \u00e8 direttamente responsabile. Il governo prevede di modernizzare il sistema, pur tagliando i sussidi dai contribuenti e contribuenti, allo stesso tempo. Come parte di questa strategia London Underground Limited (LUL) \u00e8 stato istituito nel 1985, una consociata interamente controllata della LRT, al funzionamento della rete per conto della LRT. Questo ha reso la rete metropolitana di Londra un unico soggetto per la prima volta."}
{"id": "4157211", "revid": "725642", "url": "https://it.wikipedia.org/wiki?curid=4157211", "title": "K 84", "text": ""}
{"id": "4157212", "revid": "729019", "url": "https://it.wikipedia.org/wiki?curid=4157212", "title": "Corpuscolo di Ruffini", "text": "I corpuscoli di Ruffini sono recettori sensoriali ad adattamento lento (perci\u00f2 continuano ad inviare impulsi per tutto il tempo in cui sono stimolati), localizzati negli strati pi\u00f9 profondi del tessuto sottocutaneo. Pi\u00f9 precisamente questi meccanorecettori si trovano all'interfaccia tra le papille dermiche ed il sottocute. Devono il nome al loro scopritore, il medico italiano, docente di istologia, Angelo Ruffini.\nStruttura.\nI corpuscoli di Ruffini sono terminazioni nervose dendritiche altamente differenziate, composte da un numero variabile di cilindri, ognuno dei quali \u00e8 costituito da una terminazione nervosa afferente, del diametro di 3-4 micrometri. Queste terminazioni sono \nallargate e arborizzate in modo complesso, circondate da cellule di Schwann e dotate di una capsula allungata.\nFunzione.\nQuesti recettori fusiformi sono molto sensibili ed implicati nella recezione di segnali di stiramento della cute, cos\u00ec come di piegamento delle unghie. Contribuiscono al senso cinestetico di controllo e di posizione delle dita, e dei movimenti relativi. \nSono particolarmente concentrati a livello delle articolazioni e in prossimit\u00e0 delle unghie e sono caratterizzati da un lento adattamento e da campi recettivi di grosse dimensioni, quindi implicati nella percezione tattile protopatica (ossia grossolana).\nLa loro presenza a livello cutaneo \u00e8 assolutamente eccezionale.\nSi ritiene che siano utili nel controllare lo scivolamento degli oggetti lungo la superficie della pelle, permettendo cos\u00ec di modulare la presa su un oggetto.\nI corpuscoli di Ruffini rispondono alla pressione prolungata e mostrano molto poco adattamento.\nLe terminazioni di Ruffini si trovano negli strati profondi della cute e registrano la deformazione meccanica all'interno delle articolazioni, pi\u00f9 specificamente la variazione angolare, con una specificit\u00e0 che pu\u00f2 arrivare fino a 2 gradi, nonch\u00e9 la pressione continuata.\nEssi fungono anche da termocettori, specializzati per la sensibilit\u00e0 termica al caldo.\nLe temperature comprese tra i 20\u00a0\u00b0C e i 45\u00a0\u00b0C determinano la stimolazione dei corpuscoli di Ruffini.\nIl massimo della sensibilit\u00e0 dei recettori sembra essere compreso tra i 37\u00a0\u00b0C ed i 40\u00a0\u00b0C.\nUna caratteristica di questi recettori \u00e8 data dal loro ritornare ad attivarsi fortemente a temperature comprese tra i 46\u00a0\u00b0C e i 50\u00a0\u00b0C, dopo un loro 'spegnersi' intorno ai 45\u00a0\u00b0C. Questa caratteristica comporta il fenomeno del cosiddetto \u2018freddo paradosso\u2019 che si produce nel corso di una doccia bollente."}
{"id": "4157217", "revid": "729019", "url": "https://it.wikipedia.org/wiki?curid=4157217", "title": "Corpuscolo di Merkel", "text": "I dischi o corpuscoli di Merkel sono recettori sensoriali tattili situati sia nella sottomucosa orale e linguale, sia nello strato basale dell\u2019epidermide. Formati dalle espansioni terminali delle terminazioni nervose, hanno un\u2019elevata sensibilit\u00e0 alle variazioni dinamiche ma, a differenza dei corpuscoli di Meissner, rispondono anche agli stimoli stazionari; infatti sono recettori ad adattamento lento, nel senso che continuano a trasmettere informazioni per tutto il tempo in cui sono stimolati.\nDevono il loro nome all'anatomista ed istologo tedesco Friedrich Sigmund Merkel.\nDescrizione.\nNella lingua si presentano come cellule epiteliali globose che circondano le terminazioni afferenti, disposte in ciuffi; hanno maggiore densit\u00e0 al centro delle papille dermiche.\nFunzione.\nSono, tra i recettori tattili, quelli dotati di campi recettivi di dimensioni minori, quindi responsabili della sensibilit\u00e0 tattile protopatica. I corpuscoli di Merkel sono meccanorecettori a lento adattamento, quindi caratterizzati da una minore sensibilit\u00e0 rispetto ai corpuscoli di Meissner, responsabili della sensibilit\u00e0 tattile epicritica."}
{"id": "4157221", "revid": "606039", "url": "https://it.wikipedia.org/wiki?curid=4157221", "title": "Pappagallo beccoforte", "text": ""}
{"id": "4157222", "revid": "606039", "url": "https://it.wikipedia.org/wiki?curid=4157222", "title": "Pappagallo beccospesso", "text": ""}
{"id": "4157223", "revid": "1825398", "url": "https://it.wikipedia.org/wiki?curid=4157223", "title": "Palazzo di Miramar (San Sebasti\u00e1n)", "text": "Il Palazzo di Miramar (\"Palacio de Miramar\" in spagnolo, \"Miramar Jauregia\" in basco) \u00e8 uno storico edificio della citt\u00e0 spagnola di San Sebasti\u00e1n, nei Paesi Baschi (Spagna nord-orientale), costruito nello stile di \"cottage\" inglese intorno 1887/1888/ 1889 quale residenza estiva per la casa reale su progetto iniziale dell'architetto britannico Selden Wornum.\nL'edificio \u00e8 attualmente di propriet\u00e0 del comune.\nUbicazione.\nIl palazzo si trova al nr. 48 di Paseo de Miraconcha. L'edificio si affaccia sulla baia della Concha e si erge sul Pico del Loro, l'altura che separa la Playa de Ondarreta dalla spiaggia della Concha, tra l'Avenida Gen. Zumalak\u00e1rregui e il Paseo de la Concia.\nCaratteristiche.\nIl palazzo sorge su un'area di 34.136 mq.\nIl palazzo \u00e8 costituito da tre piani, due dei quali erano ad uso privato, mentre il terzo, l'attico era ad uso della servit\u00f9. A questi si aggiunge uno scantinato.\nA uno dei lati del palazzo si accede attraverso un arco in stile Tudor.\nStoria.\nLa decisione di costruire una residenza estiva per la famiglia reale spagnola fu presa dal comune di San Sebasti\u00e1n nella met\u00e0 del XIX secolo, in un periodo in cui la citt\u00e0 basca stava diventando una delle \"capitali\" del turismo balneare.\nLa proposta iniziale fu quella di acquisire a tal scopo il Palazzo di Aiete, di propriet\u00e0 dell Duchessa di Bail\u00e9n ed utilizzato dalla famiglia reale come residenza invernale. La scelta cadde infine su un terreno nella Miraconcha di propriet\u00e0 del Conte di Moviana, che fu acquistato dalla regina Mar\u00eda Cristina nel 1888 al fine di evitare spese al comune stesso. La propriet\u00e0 fu in seguito ampliata, grazie all'acquisizione di appezzamenti vicini di altri proprietari.\nIl progetto fu affidato all'architetto britannico Selden Wornum, ma i lavori di costruzione furono in seguito completati da Benito Olasagasti, con la supervisione di Jos\u00e9 Goicoa.\nNel 1929, il comune di San Sebasti\u00e1n chiese a re Alfonso XIII di poter acquisire il palazzo, al fine di poterlo rendere accessibile al pubblico.\nIl palazzo divenne quindi di propriet\u00e0 del comune solamente nell'agosto del 1972.\nPunti d'interesse.\nEsterni.\nFacciata principale.\nLa facciata principale reca lo stemma degli Asburgo.\nGiardini.\nI giardini che circondano il palazzo sono stati realizzati dall'architetto Pierre Ducasse."}
{"id": "4157224", "revid": "599013", "url": "https://it.wikipedia.org/wiki?curid=4157224", "title": "Palacio de Miramar", "text": ""}
{"id": "4157227", "revid": "287204", "url": "https://it.wikipedia.org/wiki?curid=4157227", "title": "Ron Coder", "text": "Carriera professionistica.\nCoder fu scelto dai Pittsburgh Steelers nel corso del terzo giro del Draft 1976 ma fu quasi subito acquisito dalla neonata franchigia dei Seattle Seahawks in cambio di una scelta del 17\u00ba giro del Draft NFL 1977. Considerato uno degli uomini della linea offensiva pi\u00f9 promettenti a Seattle, Coder rimase con la franchigia per quattro stagioni disputando un totale di 32 partite ma rimanendo fermo per tutta la stagione 1978 a causa di un infortunio. Coder chiuse la carriera nel 1980 giocando 11 partite con i Saint Louis Cardinals.\nVittorie e premi.\nNessuno"}
{"id": "4157228", "revid": "767487", "url": "https://it.wikipedia.org/wiki?curid=4157228", "title": "Treviso Foot-Ball Club 1924-1925", "text": "Questa voce raccoglie le informazioni riguardanti il Treviso Foot-Ball Club nelle competizioni ufficiali della stagione 1924-1925.\nStagione.\nPronta la reazione dopo la retrocessione dalla Seconda Divisione nel campionato di Terza Divisione, che vide il Treviso vincere con due punti di vantaggio sul Pordenone.\nPer la promozione in seconda per\u00f2, c'\u00e8 bisogno della vittoria delle finali, che si disputano in un girone a 4 squadre: Treviso, Bentegodi, Schio e Pordenonee.\nIl Treviso vince alla grande le finali (5 vittorie e un pareggio) e ritorna in Seconda Divisione: prima promozione della storia del Treviso, che nel frattempo ha cambiato presidente, con la guida della societ\u00e0 in mano a Guglielmo Devid\u00e8.\nLa squadra \u00e8 allenata dal mitico ungherese Laszlo Gyozonek, che \u00e8 nel frattempo \u00e8 anche un gran calciatore: 11 gol in 14 partite per lui, pur giocando in questa stagione in difesa.\nDebutta in porta Gino De Biasi, portiere di cui sentiremo molto parlare nelle stagioni successive, visto che rester\u00e0 ininterrottamente in maglia biancoceleste fino al 1941."}
{"id": "4157230", "revid": "729019", "url": "https://it.wikipedia.org/wiki?curid=4157230", "title": "Battaglia di Pichincha", "text": "La battaglia di Pichincha, combattuta il 24 maggio del 1822, fu la battaglia che liber\u00f2 l'Ecuador dal dominio spagnolo. Antonio Jos\u00e9 de Sucre, uno dei migliori generali di Sim\u00f3n Bol\u00edvar, riusc\u00ec con il suo esercito a sconfiggere le truppe realiste di Madrid incapaci di sfruttare a proprio vantaggio una posizione favorevole sul terreno. I realisti perdettero le bandiere di guerra e un terzo degli effettivi.\nAntefatto.\nLe colonie spagnole del Sudamerica conquistarono l'indipendenza tra il 1817 e il 1822, quando venne liberata la maggior parte del continente per opera dei generali Jos\u00e9 de San Mart\u00edn e Sim\u00f3n Bol\u00edvar. Quest'ultimo (eroe delle vittoriose guerre d'indipendenza di Venezuela e Colombia) raggiunse l'Ecuador dopo una grave sconfitta da parte degli spagnoli presso Consac\u00e1.\nIl generale Sucre si mise all'inseguimento del nemico che non aveva approfittato del disastro degli indipendentisti, e in pochi giorni arriv\u00f2 sulle pendici gelate del vulcano Cotopaxi, valicato il quale si trovava in vista di Quito, dov'era arroccato il generale Melchor Aymerich, devoto a Madrid.\nIl 21 maggio 1822, Sucre arriv\u00f2 a Chilogallo, a sud-ovest di Quito, per affrontare i realisti, i quali per\u00f2 non attaccarono. Nella notte del 23 maggio Sucre si mise in marcia lungo la strada sulle pendici del vulcano Pichincha per occupare le vie a nord di Quito e isolare la citt\u00e0. Solo alcune unit\u00e0 di cavalleria portarono a compimento il piano; il resto dell'esercito si confront\u00f2 con i realisti.\nLa battaglia.\nAlle ore 8 del 24 maggio, gli spagnoli videro le truppe di Sucre in movimento nella zona del monte Panecillo e decisero di attaccarle. I primi a scontrarsi con le truppe di Madrid furono gli argentini del Battaglione Trujillo e due compagnie colombiane del Battaglione Yaguachi; poco dopo anche le forze indipendentiste della divisione colombiana agli ordini del generale Jos\u00e8 Mires entrarono in battaglia.\nDue compagnie del Battaglione Alto Magdalena del colonnello Jos\u00e9 Mar\u00eda C\u00f3rdova tentarono di aggirare i realisti, i Battaglioni Trujillo e Yaguachi si ritirarono perch\u00e9 ormai senza munizioni.I realisti ne approfittarono attaccando le unit\u00e0 in ripiegamento che per\u00f2 furono prontamente protette dal battaglione colombiano Paya, che respinse l'attacco. I realisti subirono pesanti perdite durante un altro attacco sul fianco sinistro, quando furono respinti dai britannici del Battaglione Albone, del tenente colonnello John Mackintosh, di scorta alla carovana di munizioni nella retroguardia indipendentista.\nIntorno alle ore 12 il battaglione Alto Magdalena ricevette l'ordine di attaccare i realisti, e questa fu l'offensiva che concluse la battaglia intorno alle 12:30. Le cavallerie dei due schieramenti non erano intervenute a causa del terreno in pendenza, e quando gli indipendentisti entrarono a Quito misero in fuga la cavalleria realista.\nIl 25 maggio, Aymerich fu costretto a capitolare; pur carente di artiglieria, Sucre si impossess\u00f2 dei forti e della citt\u00e0 stessa, ricca di depositi e munita di 14 cannoni. Le sue truppe conquistarono anche le bandiere nemiche e l'Ecuador finalmente si un\u00ec alle colonie liberate."}
{"id": "4157232", "revid": "51032", "url": "https://it.wikipedia.org/wiki?curid=4157232", "title": "Meliloto", "text": ""}
{"id": "4157234", "revid": "697352", "url": "https://it.wikipedia.org/wiki?curid=4157234", "title": "Amado mio", "text": "Amado mio, preceduto da \"Atti impuri\" \u00e8 un libro postumo di Pier Paolo Pasolini pubblicato per la prima volta nel 1982 e costituito da due racconti inediti giovanili. In gran parte autobiografici, i due testi raccontano delle difficolt\u00e0 dell'autore nei confronti della propria omosessualit\u00e0. \"Amado mio\" \u00e8 stato pubblicato per la prima volta in lingua ungherese dalla casa editrice \"Kalligram\", con la traduzione di \u00c1gnes Preszler.\nTrama.\nLa prima storia, scritta in modo diaristico, \u00e8 ambientata nella campagna friulana di Casarsa della Delizia tra gli sfollati della seconda guerra mondiale, col conflitto sempre presente sullo sfondo: la pesante atmosfera del contesto bellico accentua e rispecchia la sofferenza privata del personaggio protagonista. La bellezza aulica del paesaggio contribuisce poi ad esacerbarne la sensibilit\u00e0 estetica e sensuale.\nIl narratore, un giovane studente dell'universit\u00e0 di Bologna che vive assieme alla madre maestra, improvvisa una classe per dare i primi rudimenti scolastici ai bambini del paese. Nel contempo s'innamora d'uno dei suoi giovani allievi appena entrati nell'et\u00e0 dell'adolescenza.\nLa seconda storia \u00e8 ambientata in un'atmosfera un po' pi\u00f9 leggera, nei primi anni dopo il termine della guerra, narra la difficile storia d'un giovane uomo, Desiderio, alla ricerca dell'amore nella persona d'un ragazzetto contadino; assieme agli amici finiranno per andar in gita in bicicletta fino alla spiaggia di Santa Margherita.\nTra giochi sulle rive del Tagliamento, sagre di paese, balli e cinema in compagnia, si dipana la crescita interiore di Desiderio, come tappe di formazione sia intellettuale che personale: il titolo \"Amado mio\" si riferisce al film \"Gilda\" in cui Rita Hayworth interpreta questa canzone. \u00c8 il film che la compagnia di amici di Desiderio va a vedere al cinema in quell'estate del dopoguerra."}
{"id": "4157236", "revid": "736476", "url": "https://it.wikipedia.org/wiki?curid=4157236", "title": "Palacio Miramar", "text": ""}
{"id": "4157242", "revid": "287204", "url": "https://it.wikipedia.org/wiki?curid=4157242", "title": "Randy Coffield", "text": "Carriera professionistica.\nDopo una stagione da 93 tackle nell'ultima annata disputata nel football universitario con i Florida State Seminoles, Coffield fu scelto nel corso del decimo giro del Draft 1976 dalla neonata franchigia dei Seattle Seahawks. Nella partita contro i San Diego Chargers, in svantaggio 16\u201410 con due minuti alla fine, Coffield mise a segno il tackle decisivo su Mitch Hoopes su una situazione di quarto down, consentendo ai Seahawks di recuperare il possesso del pallone e di giocare il drive della vittoria. Randy rimase solamente una stagione a Seattle, disputando 13 partite. Dopo non aver trovato una squadra nella stagione 1977, nel 1978 pass\u00f2 ai New York Giants con cui disput\u00f2 le ultime due stagioni della carriera, giocando un totale di 11 partite.\nVittorie e premi.\nNessuno"}
{"id": "4157243", "revid": "253269", "url": "https://it.wikipedia.org/wiki?curid=4157243", "title": "T.P. McKenna", "text": "Biografia.\nDebutt\u00f2 al Pike Theatre di Dublino nel 1954 con \"Estate e fumo\" di Tennessee Williams. L'esordio cinematografico risale al 1960, nel film \"I cospiratori\", cui segu\u00ec nello stesso anno \"L'assedio di Sidney Street\". Il suo principale successo sul grande schermo fu \"La ragazza dagli occhi verdi\" (1964). Nel frattempo aveva ottenuto successo anche in ambito televisivo, partecipando a numerosi programmi popolari."}
{"id": "4157250", "revid": "287204", "url": "https://it.wikipedia.org/wiki?curid=4157250", "title": "Calciatori della Treviso Academy", "text": ""}
{"id": "4157255", "revid": "760041", "url": "https://it.wikipedia.org/wiki?curid=4157255", "title": "Fettuccine", "text": ""}
{"id": "4157259", "revid": "300067", "url": "https://it.wikipedia.org/wiki?curid=4157259", "title": "Pentathlon moderno ai Giochi della XXIV Olimpiade - Gara individuale", "text": "Il pentathlon moderno alle Olimpiadi estive del 1988 si \u00e8 svolto in cinque giorni di gara tra il 18 e il 22 settembre, i risultati individuali sono stati anche applicati direttamente anche alla classifica a squadre."}
{"id": "4157262", "revid": "597572", "url": "https://it.wikipedia.org/wiki?curid=4157262", "title": "Il soffio al cuore", "text": ""}
{"id": "4157266", "revid": "137928", "url": "https://it.wikipedia.org/wiki?curid=4157266", "title": "Teams di nuoto sincronizzato ai XXX Giochi olimpici", "text": ""}
{"id": "4157267", "revid": "4175", "url": "https://it.wikipedia.org/wiki?curid=4157267", "title": "Isolda Dychauk", "text": ""}
{"id": "4157268", "revid": "287204", "url": "https://it.wikipedia.org/wiki?curid=4157268", "title": "Il nudo e il morto", "text": " \nIl nudo e il morto (\"The Naked and the Dead\") \u00e8 il primo romanzo dello scrittore americano Norman Mailer, pubblicato nel 1948. Descrive le esperienze di un plotone nella guerra del Pacifico invaso dall'Impero Giapponese, e trae spunto parzialmente dalla sua esperienza come cuoco nel 112\u00ba Reggimento di Cavalleria durante la campagna delle Filippine (1944-1945). Uscito quando l'autore aveva 25 anni, il libro, popolarissimo nonostante l'imponente mole, divenne all'uscita subito un bestseller negli USA; tuttora \u00e8 considerato una delle opere migliori sulla seconda guerra mondiale e uno dei pi\u00f9 grandi romanzi di lingua inglese.\nTrama.\nLa flotta statunitense si avvicina all'isola pacifica di Anopopei, occupata da un contingente giapponese; su una delle navi \u00e8 imbarcato un plotone che ha perduto quasi met\u00e0 degli effettivi in battaglia. C'\u00e8 il sergente maggiore Croft, un duro che \u00e8 a suo agio solo in azione; c'\u00e8 il sergente Brown e ci sono una decina di soldati che cercano di passare il tempo. La loro principale preoccupazione sono le donne, molti pensano con nostalgia alla moglie lasciata a casa e alla possibilit\u00e0 di essere traditi.\nIl plotone sbarca con la seconda ondata d'invasione sulla costa di Anopopei, durante il primo scontro con i giapponesi che occupano l'isola c'\u00e8 una perdita, la recluta Hennessey perde la testa e viene ucciso da un colpo di mortaio.\nUn'intera divisione \u00e8 sbarcata sulle coste dell'isola, l'invasione procede lentamente e i giapponesi si ritirano senza impegnarsi in scontri prolungati. Tra i soldati Roth si sente discriminato per il fatto di essere di origine ebraica, e cerca la compagnia del soldato Goldstein.\nIl tenente Hearn suscita l'astio degli ufficiali pi\u00f9 alti in grado perch\u00e9 appena arrivato al comando di divisione, il generale Cummings l'ha scelto come proprio aiutante, probabilmente per le sue virt\u00f9 intellettuali. Hearn non pu\u00f2 soffrire i discorsi razzisti dei colleghi, e un giorno in mensa interviene contro un tenente colonnello, provocando la riprovazione degli altri al punto che il generale deve intervenire per sedare la discussione.\nA un mese dall'inizio della campagna, il generale Cummings decide di forzare la linea giapponese del generale Tokayu con una manovra, appoggiando il fianco sinistro della divisione contro i rilievi montuosi. Del plotone, cinque uomini (comandati da Brown) rimangono a sorvegliare il campo, gli altri affluiscono in camion al fronte, rilevando due mitragliatrici in prima linea. Durante la notte scatta l'offensiva giapponese; Croft e i suoi riescono a respingere un attacco attraverso un corso d'acqua.\nLo scontro \u00e8 vinto dagli statunitensi, la linea del fronte si assesta. I soldati della pattuglia, dei quali uno solo \u00e8 stato ferito, tornano al campo comando e sono assegnati alla costruzione delle strade che permetteranno ai mezzi pesanti di raggiungere la prima linea. Durante un'esplorazione sorprendono un gruppetto di nemici che abbattono con una bomba a mano; l'unico sopravvissuto viene ucciso a sangue freddo dal sergente Croft. Valsen ha dei sensi di colpa per essersi allontanato dal prigioniero sapendo cosa aveva intenzione di fare il sergente.\nDopo parecchie settimane arriva finalmente la posta, ma le lettere portano brutte notizie per Gallagher: sua moglie \u00e8 morta di parto. Non riesce a farsene una ragione. Gli altri della pattuglia lo compatiscono. Il tenente Hearn ha un attrito con il generale Cummings; quest'ultimo, che non riesce a imporre la sua volont\u00e0 alla divisione (i soldati sono svogliati e irresoluti, la linea del fronte si \u00e8 assestata in un pericoloso equilibrio) minaccia il suo aiutante di corte marziale e lo trasferisce a un reparto. Un abisso corre tra la visione del mondo dei due ufficiali: Robert Hearn \u00e8 stato per qualche tempo vicino al Partito Comunista degli Stati Uniti d'America, ha persino meditato di arruolarsi volontario per la guerra civile spagnola, invece Cummings \u00e8 un reazionario. La sua visione del mondo futuro non \u00e8 molto distante da quella del fascismo:\nIl soldato Minetta, leggermente ferito in azione, finge di essere impazzito per non tornare sulla linea di fuoco, ma poi a contatto con chi ha davvero perso la ragione preferisce rinunciare alla farsa.\nCummings fa trasferire il tenente Hearn in un reparto operativo. I suoi superiori premono per ritornare all'attacco e risolvere la campagna di Anopopei; il generale medita un avanzamento su tutta la linea, contemporaneamente a una mossa diversiva che consiste nello sbarco di un battaglione alle spalle dello schieramento giapponese. Ha bisogno per\u00f2 di una ricognizione nella zona, si decide per il plotone di Croft, che per l'occasione viene messo al comando di Robert Hearn.\nCroft \u00e8 molto sospettoso verso Hearn, la cui presenza vede come un sopruso verso le proprie capacit\u00e0. Anche gli altri del plotone sono freddi con l'ufficiale, il quale capisce che la loro fiducia \u00e8 ancora da conquistare.\nL'inizio della missione di pattuglia \u00e8 promettente: sbarcati sulla costa alle spalle dello schieramento giapponese, i 14 uomini avanzano a fatica nella giungla, diretti verso la catena montuosa all'interno di Anopopei. Al momento di attraversare un valico per\u00f2 vengono sorpresi da una squadra nemica e sono costretti a indietreggiare. Per il tenente Hearn \u00e8 il battesimo del fuoco. Wilson viene ferito gravemente allo stomaco, e Hearn \u00e8 costretto a mandarlo indietro alla spiaggia con una barella improvvisata trasportata dal sergente Brown e da tre soldati.\nCroft vorrebbe attraversare la montagna, senza transitare dal passo, ma Hearn \u00e8 di altro avviso. Il sergente invia Martinez in esplorazione, di notte; il giovane incappa nei giapponesi addormentati e taglia la gola a una sentinella, poi torna al campo a riferire; su indicazione di Croft, dice al tenente che il nemico si \u00e8 ritirato dal valico. La pattuglia avanza, ma il tenente che marcia in testa viene ucciso da una raffica di mitragliatrice.\nAdesso \u00e8 Croft al comando; contrariamente ai precedenti ordini del tenente in caso di scontro, costringe i soldati a seguirlo sulla montagna per aggirare il passo e continuare l'esplorazione. Ma lo sforzo \u00e8 tremendo, i soldati sono distrutti dalla stanchezza finch\u00e9 Roth, sfiancato, cade senza pi\u00f9 forze in un burrone e muore. Gli altri si ribellano, non vogliono pi\u00f9 andare avanti, ma Croft li costringe sotto la minaccia del fucile; fino a che, quasi in cima alla montagna, sono aggrediti da una colonia di calabroni. \u00c8 la goccia che fa traboccare il vaso, la ricognizione fallisce e i resti del plotone tornano verso la spiaggia dello sbarco.\nNel frattempo Wilson \u00e8 morto dopo giorni di delirio, poco prima di raggiungere la spiaggia. La campagna di Anopopei \u00e8 praticamente finita senza che loro possano sospettarlo: il generale Cummings si \u00e8 recato al comando superiore per richiedere l'appoggio di una nave destinata allo sbarco dietro le linee giapponesi, e nel frattempo le ricognizioni sulla linea hanno individuato enormi falle. Il maggiore Dalleson, rimasto al comando, ordina un'avanzata al centro e lo schieramento nemico si sfonda. Tokayu rimane ucciso, sono settimane che i giapponesi hanno finito viveri e munizioni.\nIl rastrellamento residuo di Anopopei \u00e8 in pratica una campagna di sterminio, i soldati giapponesi sbandati, senza armi e allo stremo vengono trucidati in un'inutile atrocit\u00e0.\nAl cinema.\nNel 1958, il regista statunitense Raoul Walsh trasse dal romanzo un film intitolato \"Il nudo e il morto\", con Aldo Ray e Cliff Robertson."}
{"id": "4157271", "revid": "1234826", "url": "https://it.wikipedia.org/wiki?curid=4157271", "title": "SuperMaratona dell'Etna", "text": "La SuperMaratona dell'Etna \u00e8 una gara di corsa in montagna che si disputa annualmente sull'Etna. \u00c8 conosciuta come quella col pi\u00f9 grande dislivello del mondo, visto che la partenza \u00e8 a Marina di Cottone, circa 0 m s.l.m., mentre l'arrivo \u00e8 ai crateri sommitali etnei, quota 3000 metri.\nStoria.\nLa prima edizione della supermaratona (in quanto il tracciato \u00e8 di 43\u00a0km anzich\u00e9 i classici 42,195) si disput\u00f2 nel 2004.\nSeguirono poi edizioni annue fino al 2008. Dal 2009 la manifestazione non venne pi\u00f9 organizzata per riprendere poi nel 2012 con la sesta edizione.\nLa gara si svolge tutta in salita, con partenza dal livello del mare ed arrivo, su strada sterrata, sotto i crateri sommitali del vulcano siciliano. Una prerogativa della manifestazione \u00e8 che i concorrenti sono in grado di intravedere il traguardo fin dalla partenza e questo \u00e8 certamente unico in qualsiasi altra manifestazione del genere."}
{"id": "4157277", "revid": "1861950", "url": "https://it.wikipedia.org/wiki?curid=4157277", "title": "Flash Airlines", "text": "Flash Airlines \u00e8 stata una compagnia aerea charter privata egiziana che faceva parte del gruppo turistico Flash Group. La compagnia operava, con due Boeing 737-3Q8 (costruiti nel 1993), voli commerciali non programmati su rotte sia nazionali che internazionali.\nStoria.\nLa compagnia venne fondata nel 1995 con il nome di \"Heliopolis Airlines\". Ricevette l'autorizzazione per operare dalle autorit\u00e0 egiziane nel 1996. Entr\u00f3 a far parte del gruppo Flash nel 2000; durante il primo anno la compagnia ricevette un Boeing 737-300, nel 2002 ne ricevette un secondo.\nNel 2002 le autorit\u00e0 svizzere eseguirono dei controlli a sorpresa sul Boeing con marche SU-ZCF, un 737-300. Scoprirono la mancanza delle maschere per l'ossigeno dei piloti, l'assenza di alcuni serbatoi di ossigeno e la presenza degli strumenti di volo non funzionanti. Le autorit\u00e0 svizzere bloccarono cos\u00ec a terra l'aereo fin quando la compagnia non ripar\u00f2 i guasti. Qualche giorno dopo la Svizzera viet\u00f2 alla compagnia di operare sul suo spazio aereo. Successivamente anche la Polonia fece lo stesso. I tour operator norvegesi cessarono ogni contratto con la Flash Airlines.\nL'incidente del Volo 604, avvenuto sul Mar Rosso il 3 gennaio 2004, condusse ad un'indagine che svel\u00f2 la scarsit\u00e0 di manutenzione e caus\u00f2 il fallimento della compagnia.\nFlotta.\nLa flotta della Flash Airlines era composta dai seguenti aeromobili:\nIncidenti.\nNel 2003 un passeggero, guardando fuori dal finestrino, not\u00f3 che uno dei due motori era in fiamme.\nIl 3 gennaio 2004, il Volo Flash Airlines 604, operato dal Boeing 737-300 con marche SU-ZCF, si schiant\u00f2 nel Mar Rosso, poco dopo essere decollato dall'Aeroporto Internazionale di Sharm el-Sheikh, mentre era diretto a Parigi. Tutti i passeggeri (prevalentemente turisti francesi) e i membri dell'equipaggio morirono.\nIn seguito all'incidente un portavoce dell'ufficio federale svizzero per l'aviazione civile comunic\u00f2 che l'ispezione eseguita nell'ottobre 2002 aveva riscontrato alcuni difetti di sicurezza sull'aereo della Flash Airlines e siccome la compagnia non aveva preso iniziative, gli era stato interdetto il passaggio nello spazio aereo svizzero.\nNel settembre 2003 la Finlandia garant\u00ed invece alla Flash Airlines il permesso di operare voli charter dall'Egitto perch\u00e9, secondo il quotidiano \"Helsingin Sanomat\", l'e-mail di avvertimento inviata dalla Svizzera si era persa."}
{"id": "4157279", "revid": "147489", "url": "https://it.wikipedia.org/wiki?curid=4157279", "title": "Jim Hammond", "text": ""}
{"id": "4157280", "revid": "585241", "url": "https://it.wikipedia.org/wiki?curid=4157280", "title": "William Newman-Norton", "text": ""}
{"id": "4157281", "revid": "287204", "url": "https://it.wikipedia.org/wiki?curid=4157281", "title": "Li Ting", "text": "Carriera.\nFa il suo esordio tra i professionisti nel 2000 dopo una breve carriera nei circuiti juniores. Nel primo anno riesce a vincere un titolo, a Tashkent nel doppio in coppia con Li Na. Negli anni si concentra principalmente nel doppio femminile ed \u00e8 in questa specialit\u00e0 che ottiene i risultati migliori, in particolare forma un team vincente con la connazionale Sun Tiantian. La coppia Li-Sun vince i primi tre titoli nel 2003 ma la consacrazione arriva alle Olimpiadi di Atene 2004 dove, grazie a vittorie contro squadre pi\u00f9 quotate riescono a conquistare la medaglia d'oro. Sconfiggono sul loro percorso il team americano formato da Venus Williams e Chanda Rubin, le australiane e numero 4 del seeding Alicia Molik-Rennae Stubbs, le argentine Paola Su\u00e1rez-Patricia Tarabini e in finale le spagnole e teste di serie numero due Conchita Mart\u00ednez e Virginia Ruano Pascual.\nDopo la vittoria olimpica riescono a vincere altri cinque tornei e a raggiungere per la prima volta i quarti di finale in un torneo dello Slam, all'Open di Francia 2005. In Fed Cup gioca un totale di ventuno match, vincendone quindici.\nSi ritira nel 2007 con dieci titoli WTA, tutti in doppio, nel suo palmar\u00e8s.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "4157285", "revid": "287204", "url": "https://it.wikipedia.org/wiki?curid=4157285", "title": "Krisztian Berki", "text": ""}
{"id": "4157286", "revid": "647919", "url": "https://it.wikipedia.org/wiki?curid=4157286", "title": "Sandra Raluca Izbasa", "text": ""}
{"id": "4157287", "revid": "358169", "url": "https://it.wikipedia.org/wiki?curid=4157287", "title": "Jin Jongoh", "text": ""}
{"id": "4157288", "revid": "767487", "url": "https://it.wikipedia.org/wiki?curid=4157288", "title": "Her Better Self (film 1916)", "text": "Her Better Self \u00e8 un cortometraggio muto del 1916 scritto, sceneggiato, diretto, fotografato e interpretato da Grace Cunard.\nProduzione.\nIl film fu prodotto dalla Victor Film Company.\nDistribuzione.\nDistribuito dall'Universal Film Manufacturing Company, il film - un cortometraggio in due bobine - usc\u00ec nelle sale cinematografiche statunitensi il 19 gennaio 1916."}
{"id": "4157293", "revid": "358169", "url": "https://it.wikipedia.org/wiki?curid=4157293", "title": "Evgeniia Kolodko", "text": ""}
{"id": "4157294", "revid": "486946", "url": "https://it.wikipedia.org/wiki?curid=4157294", "title": "Irie Ryosuke", "text": ""}
{"id": "4157295", "revid": "358169", "url": "https://it.wikipedia.org/wiki?curid=4157295", "title": "Kim Jiyeon", "text": ""}
{"id": "4157296", "revid": "358169", "url": "https://it.wikipedia.org/wiki?curid=4157296", "title": "Ruben Limardo Gascon", "text": ""}
{"id": "4157297", "revid": "287204", "url": "https://it.wikipedia.org/wiki?curid=4157297", "title": "Emilie Fer", "text": ""}
{"id": "4157300", "revid": "767487", "url": "https://it.wikipedia.org/wiki?curid=4157300", "title": "The Desperado (film 1916)", "text": "The Desperado \u00e8 un cortometraggio muto del 1916 diretto e interpretato da Rupert Julian. La parte della bambina \u00e8 interpretata da Zoe Rae che, all'epoca, aveva sei anni ma che con questo, era gi\u00e0 al suo ventesimo film.\nTrama.\nUn desperado, in fuga dalla legge, sacrifica la sua vita per salvare quella di una bambina morsa da un serpente a sonagli.\nProduzione.\nIl film fu prodotto dall'Universal Film Manufacturing Company (con il nome Laemmle). Venne girato agli Universal Studios, al 100 di Universal City Plaza, a Universal City.\nDistribuzione.\nIl detentore dei diritti del film \u00e8 l'Universal Film Manufacturing Company (15 marzo 1916).\nDistribuito dall'Universal Film Manufacturing Company, usc\u00ec nelle sale cinematografiche statunitensi il 22 marzo 1916."}
{"id": "4157303", "revid": "122246", "url": "https://it.wikipedia.org/wiki?curid=4157303", "title": "Pallavolo Atripalda 2012-2013", "text": "Questa voce raccoglie le informazioni riguardanti la Pallavolo Atripalda nelle competizioni ufficiali della stagione 2012-2013.\nStagione.\nNella stagione 2012-13 la Pallavolo Atripalda disputa il suo secondo campionato consecutivo in Serie A2, nonostante la retrocessione maturata nell'annata precedente: la societ\u00e0 acquista il titolo sportivo dal Volley Lupi Santa Croce ed ottiene il diritto di partecipazione alla serie cadetta. La squadra viene completamente rivoluzionata: tutti i giocatori della stagione precedente vengono ceduti, mentre il mercato in entrata vede l'acquisto di giocatori esperti come Mario Scappaticcio, Andrea Di Marco e Roberto Cazzaniga, a cui si affiancano pallavolisti giovani come Antonio De Paola e Davide Candellaro.\nL'avvio in campionato \u00e8 segnato da due vittorie: dopo la prima sconfitta contro la Pallavolo Molfetta, una serie di sei successi consecutivi spinge la squadra nelle zone alte della classifica; il girone d'andata si conclude con il terzo posto in graduatoria, utile anche per qualificarsi alla Coppa Italia di Serie A2. Il girone di ritorno si apre con tre sconfitte consecutive, a cui seguono cinque vittorie: un finale di stagione negativo, fa concludere la \"regular season\" alla Pallavolo Atripalda al quarto posto. Nei quarti di finale dei \"play-off\" promozione la sfida \u00e8 contro la Pallavolo Padova: nonostante la formazione campana parta con una gara di vantaggio, come da regolamento, viene raggiunta e superata in quattro gare e quindi eliminata.\nIl terzo posto conquistato alla fine del girone d'andata permette alla Pallavolo Atripalda di disputare la Coppa Italia di categoria: in semifinale supera per 3-2 l'Argos Volley di Sora; nella finale di Assago invece riesce nell'impresa di sconfiggere per 3-1 la Pallavolo Citt\u00e0 di Castello, formazione fino a quel momento imbattuta dall'inizio del campionato, aggiudicandosi il primo trofeo professionistico della sua storia.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "4157306", "revid": "110157", "url": "https://it.wikipedia.org/wiki?curid=4157306", "title": "Vidochov", "text": "Vidochov \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157308", "revid": "110157", "url": "https://it.wikipedia.org/wiki?curid=4157308", "title": "Vitin\u011bves", "text": "Vitin\u011bves \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157309", "revid": "287204", "url": "https://it.wikipedia.org/wiki?curid=4157309", "title": "Vitineves", "text": ""}
{"id": "4157310", "revid": "123904721", "url": "https://it.wikipedia.org/wiki?curid=4157310", "title": "Acido glicirretico", "text": "L'enoxolone, chiamato anche acido 18-\u03b2-glicirretico o acido glicirretinico, \u00e8 un acido organico triterpenico pentaciclico, derivato dalle beta-amirine, ottenuto dall'idrolisi dell'acido glicirrizico, che viene estratto dalla liquirizia. \nIndicazioni.\nTrova impiego nel trattamento dell'ulcera peptica, come espettorante (antitussivo) e cicatrizzante.\nHa, inoltre, altre propriet\u00e0 farmacologiche: antivirale, antifungina, antiprotozoica, antibatterica, eupeptica, emolliente, antiflogistica e citoprotettiva. Inoltre, l'acido glicirretinico, assieme all'acido glicirrizico, ha azione epatoprotettiva, ha effetti positivi sui danni cerebrali dovuti a ischemia e risulta avere un effetto sinergico con i farmaci antitumorali.\nInoltre la glicirrizina (in particolare l'aglicone), da cui si estrae l'acido glicirretico, viene utilizzata anche come dolcificante, essendo pi\u00f9 dolce del saccarosio.\nMeccanismo d'azione.\nL'acido glicirretico inibisce gli enzimi 15-idrossiprostaglandina deidrogenasi e \u03b4-13-prostaglandina deidrogenasi che metabolizzano le prostaglandine PGE-2 PGF2\u03b1 nei loro rispettivi 15-cheto-13,14-diidro metaboliti, che sono inattivi. Questo causa un aumento del livello delle prostaglandine nel sistema digerente, le quali inibiscono le secrezioni gastriche, mentre stimolano la secrezione pancreatica e la secrezione mucosa intestinale, causando un notevole incremento della motilit\u00e0 intestinale.\nL'inibizione della secrezione gastrica, la promozione della secrezione mucosa e, inoltre, l'aumento della proliferazione cellulare nello stomaco e la sua efficacia, come antibatterico, nei confronti di \"H. pylori,\" uno dei principali responsabili di ulcera peptica, mostrano il perch\u00e9 la liquirizia abbia effetti benefici nel trattamento di tale patologia.\nL'accumulo di PGF2\u03b1, dovuto all'inibizione di questi due enzimi, stimola anche l'attivit\u00e0 dell'utero durante la gravidanza, portando anche all'aborto: per questo l'assunzione di liquirizia \u00e8 sconsigliata durante la gravidanza.\nLa struttura dell'acido glicirretico \u00e8 simile a quella del cortisone nelle posizioni 3 e 11 ed entrambe le molecole sono piane, motivo per cui la liquirizia ha attivit\u00e0 antinfiammatoria. \nL'acido 3-\u03b2-D-(monoglucuronil)-18-\u03b2-glicirretinico \u00e8 un metabolita dell'acido glicirretico che inibisce la conversione del cortisolo, attivo, in cortisone, inattivo, nei reni e questo si verifica attraverso l'inibizione dell'enzima 11-\u03b2-idrossisteroidedeidrogenasi. Tale inibizione non mostra effetti collaterali dovuti ad accumulo di corticosteroidi, come ad esempio l'osteoporosi. In modelli animali l'inibizione o l'induzione della 11-\u03b2-HSD-1 si correla rispettivamente con la prevenzione o all'aumento dell'incidenza di obesit\u00e0 e diabete. Studi condotti sull'uomo hanno dimostrato un incremento dell'espressione dell'RNA che codifica 11-\u03b2-HSD-1 nel tessuto adiposo dei soggetti obesi. \nQuesta inibizione porta ad un aumento dei livelli di cortisolo nel dotto collettore del rene, il quale ha propriet\u00e0 mineralcorticoidi intrinseche: si comporta come l'aldosterone, aumentando il riassorbimento del sodio. \nL'aldosterone \u00e8 un ormone steroideo che, attraverso l'attivazione di una cascata di fosforilazione e di fattori trascrizionali, porta alla sintesi di proteine che a loro volta aumentano l'assorbimento di sodio e acqua dal filtrato, incentivando cos\u00ec l'escrezione, nel filtrato, di potassio. Ci\u00f2 comporta ipokaliemia e ipernatriemia, a quest'ultima, inoltre, consegue un aumento del volume plasmatico e della pressione arteriosa media.\nLe persone spesso hanno un'alta pressione sanguigna con livelli bassi di renina e aldosterone. L'aumentata quantit\u00e0 di cortisolo si lega ai recettori non specifici mineralcorticoidi, portando a inibizione del sistema regina-angiotensina-aldosterone. Per questo motivo la liquirizia non dovrebbe essere data a pazienti con problemi di ipertensione in dosi sufficienti da inibire l'enzima 11-\u03b2-idrossisteroide deidrogenasi.\nL'acido glicirretinico, inoltre influenza i processi biologici di formazione del cancro non solo inducendo l'apoptosi cellulare ma anche coadiuvando l'attivit\u00e0 tossica dei chemioterapici. Molte cellule risultano sensibili a tale acido e ai suoi derivati come, ad esempio, la linea cellulare del carcinoma ovarico, del tumore alla prostata, del tumore polmonare e alla vescica. Risulta, inoltre, attivo contro il tumore epatico indotto da epatite grazie alla sua attivit\u00e0 antivirale, che lo vede inibire la proliferazione e l'infezione, non solo, del virus dell'epatite A (HAV), dell'epatite B (HBV), dell'epatite C (HCV), del virus della SARS, HIV, del virus della varicella zoster (VZV), del cytomegalovirus (CMV).\nCYP3A \u00e8 uno delle isoforme pi\u00f9 importanti di citocromi, ovvero enzimi coinvolti nel metabolismo di xenobiotici nel corpo umano. Vari studi hanno dimostrato che la glicirrizina e l'acido glicirretico inducono l'attivit\u00e0 del CYP3A4. Anche l'attivit\u00e0 di altri citocromi \u00e8 influenzata da queste due molecole, come per esempio il CYP1A2 e il CYP2B1, la quale attivit\u00e0 aumenta considerevolmente dopo l'interazione con acido glicirretico e glicirrizina.\nGli studiosi hanno inoltre dimostrato che la glicirrizina e l'acido glicirretico modulano anche l'attivit\u00e0 della P-gp, una glicoproteina di efflusso espressa in diversi tessuti. L'acido glicirretico, infatti, \u00e8 un potente inibitore di questa glicoproteina, inibendo di conseguenza il metabolismo di farmaci che verrebbero altrimenti eliminati molto pi\u00f9 velocemente.\nEffetti collaterali.\nLa liquirizia contiene glicirrizina, un glicoside che ha un\u2019azione antinfiammatoria e che contiene due molecole di acido glucuronico connesse al gruppo idrossilico dell\u2019acido glicirretinico in C-3. Quando la liquirizia viene assunta oralmente, la glicirrizina penetra attraverso l\u2019epitelio gastrointestinale dove gli enterobatteri ne idrolizzano la parte zuccherina e la trasformano in acido glicirretico, il quale si ritiene sia responsabile della maggior parte dell\u2019attivit\u00e0 farmacologica della liquirizia. Uno degli effetti collaterali pi\u00f9 comuni dovuti al consumo eccessivo di liquirizia, secondo gli studiosi, \u00e8 lo pseudoaldosteronismo causato dalla liquirizia. La glicirrizina, il principale costituente della liquirizia, viene assorbita come acido glicirretico, che \u00e8 un metabolita della glicirrizina, prodotto dagli enterobatteri prima del suo rilascio nella circolazione. L'acido circolante viene metabolizzato nel fegato per diventare acido 3-monoglucuronil-glicirretico (3MGA), che viene escreto nella bile attraverso la proteina Mrp2. Se la funzione Mrp2 \u00e8 danneggiata, 3MGA \u00e8 secreto dal fegato nella circolazione ed espulso nelle urine tramite trasportatori di anioni organici (OAT), espressi sulla membrana basolaterale delle cellule epiteliali tubulari. L'acido glicirretico circolante non pu\u00f2 essere eliminato nelle urine poich\u00e9 si lega in grande quantit\u00e0 all'albumina sierica e quindi non viene filtrato a livello glomerulare e non \u00e8 un substrato di trasportatori espressi sulle cellule epiteliali tubulari. Lo pseudoaldosteronismo indotto dalla liquirizia si sviluppa a causa dell'inibizione dell'11-idrosteroide deidrogenasi di tipo 2 (11\u03b2-HSD2) che si traduce in accumulo di cortisolo nelle cellule epiteliali tubulari che attivano i recettori mineralcorticoidi stimolando l'escrezione di potassio, che provoca ipopotassiemia. L'acido glicirretico, a differenza di 3MGA, non pu\u00f2 passare attraverso le cellule epiteliali tubolari e non pu\u00f2 inibire l\u2019enzima nelle cellule. Pertanto, 3MGA pu\u00f2 essere un vero agente causale del pseudoaldosteronismo indotto dalla liquirizia. Quando si utilizza la liquirizia, quindi, 3MGA nel plasma o nelle urine potrebbe funzionare come un composto marcatore per prevenirne l'effetto avverso.\nDerivati.\nDerivati: il gruppo funzionale (R) dell'acido glicirretinico \u00e8 un gruppo idrossilico. Una ricerca del 2005 ha dimostrato che con un appropriato gruppo funzionale si pu\u00f2 ottenere un effettivo glicirretinico artificiale pi\u00f9 dolce. Quando R \u00e8 una catena laterale anionica &lt;chem&gt;NHCO(CH2)CO2K&lt;/chem&gt; l'effetto dolcificante trovato \u00e8 1200 volte quello dello zucchero. Una catena pi\u00f9 corta o pi\u00f9 lunga riduce l'effetto dolcificante. Una spiegazione \u00e8 che le papille gustative hanno 1.3 nanometri disponibili per legarsi a queste molecole dolci. Inoltre queste molecole dolcificanti necessitano di tre posizioni donatrici di protoni, due delle quali si trovano alle estremit\u00e0 per essere capaci per interagire efficacemente con il sito recettoriale. \nUn analogo sintetico, il carbenoxolone, venne sviluppato in Gran Bretagna. Sia l'acido glicirretinico che il carbenoxolone hanno un effetto modulatorio sulle trasmissioni nervose attraverso i canali sinaptici. \nL'acetoxolone, il derivato acetilico dell'acido glicirretinico, \u00e8 un farmaco usato nel trattamento dell'ulcera peptica e del reflusso gastroesofageo."}
{"id": "4157311", "revid": "767487", "url": "https://it.wikipedia.org/wiki?curid=4157311", "title": "J\u0101nis \u0160m\u0113di\u0146\u0161", "text": "\u00c8 il fratello minore di Toms, a sua volta giocatore di beach volley.\nBiografia.\nHa debuttato nel circuito professionistico internazionale il 6 luglio 2005 a San Pietroburgo, in Russia, in coppia con Toms \u0160m\u0113di\u0146\u0161 piazzandosi in 41\u00aa posizione. Il 19 agosto 2012 ha ottenuto la sua prima vittoria in una tappa del World tour a Stare Jab\u0142onki, in Polonia, insieme a M\u0101rti\u0146\u0161 P\u013cavi\u0146\u0161. Nel massimo circuito FIVB ha trionfato per 2 volte, con due differenti partner.\nHa preso parte all'edizione dei Giochi olimpici di , occasione in cui ha vinto la medaglia di bronzo in coppia con M\u0101rti\u0146\u0161 P\u013cavi\u0146\u0161.\nHa partecipato altres\u00ec a due edizioni dei campionati mondiali ottenendo come miglior risultato il quarto posto a Roma 2011 con M\u0101rti\u0146\u0161 P\u013cavi\u0146\u0161.\nHa vinto una medaglia di bronzo ai campionati europei, arrivando terzo a Berlino 2010 insieme a M\u0101rti\u0146\u0161 P\u013cavi\u0146\u0161.\nNei campionati iridati giovani ha conquistato una medaglia di bronzo a Termoli 2004 insieme a Ingars Ivanovs.\nA livello europeo, sempre nelle categorie giovanili, pu\u00f2 vantare una medaglia d'argento nella categoria giovani a Brno 2003, nonch\u00e9 una d'oro in quella juniores a Tel Aviv 2005, in entrambe le occasioni insieme al fratello Toms."}
{"id": "4157312", "revid": "606039", "url": "https://it.wikipedia.org/wiki?curid=4157312", "title": "Becco a cesoie indiano", "text": ""}
{"id": "4157314", "revid": "729019", "url": "https://it.wikipedia.org/wiki?curid=4157314", "title": "Campionati mondiali di taekwondo 1989", "text": "I Campionati mondiali di taekwondo 1989 sono stati la 9\u00aa edizione dei campionati mondiali di taekwondo, organizzati dalla World Taekwondo Federation, e si sono svolti a Seul, nella Corea del Sud, dal 9 al 14 ottobre 1989."}
{"id": "4157315", "revid": "110157", "url": "https://it.wikipedia.org/wiki?curid=4157315", "title": "Volanice", "text": "Volanice \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157316", "revid": "287204", "url": "https://it.wikipedia.org/wiki?curid=4157316", "title": "Janis Smedins", "text": ""}
{"id": "4157320", "revid": "110157", "url": "https://it.wikipedia.org/wiki?curid=4157320", "title": "Vrbice (Ji\u010d\u00edn)", "text": "Vrbice \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157321", "revid": "729019", "url": "https://it.wikipedia.org/wiki?curid=4157321", "title": "Campionati mondiali di taekwondo 1987", "text": "I Campionati mondiali di taekwondo 1987 sono stati l'8\u00aa edizione dei campionati mondiali di taekwondo, organizzati dalla World Taekwondo Federation, e si sono svolti a Barcellona, in Spagna, dal 7 all'11 ottobre 1987.\nFu la prima edizione in cui parteciparono anche le donne."}
{"id": "4157322", "revid": "666668", "url": "https://it.wikipedia.org/wiki?curid=4157322", "title": "Convocazioni per la Coppa d'Asia 1964", "text": "Elenco dei giocatori convocati da ciascuna Nazionale partecipante alla Coppa d'Asia 1964.\nAllenatore: Lee Yoo-Hyung\nAllenatore: Harry Wright\nAllenatore: Fei Chun-Wah\n\nAllenatore: Yosef Mirmovich"}
{"id": "4157324", "revid": "767487", "url": "https://it.wikipedia.org/wiki?curid=4157324", "title": "Vr\u0161ce", "text": "Vr\u0161ce \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157326", "revid": "287204", "url": "https://it.wikipedia.org/wiki?curid=4157326", "title": "Vrsce", "text": ""}
{"id": "4157329", "revid": "115731442", "url": "https://it.wikipedia.org/wiki?curid=4157329", "title": "Zoe Rae", "text": "Biografia.\nZoe Rae Palmiter Bech nacque nel 1910 a Chicago, Illinois. Inizi\u00f2 la sua carriera di attrice bambina a cinque anni. Soprannominata \"Little Zoe, the Universal Baby\", gir\u00f2 in cinque anni quasi sessanta film, prima di ritirarsi dalla scene a soli dieci anni. Con \"Gloriana\" (1916), la bambina entra a far parte con Gordon Griffith, Marie Osborne e Tibor Lubinszky nel gruppo ristretto dei primi attori bambini nella storia del cinema, cui siano state affidate parti di protagonista in lungometraggi negli anni dieci. Elsie Jane Wilson, una delle prime donne registe della storia del cinema, la volle come protagonista dei suoi primi quattro film girati nel 1917.\nLa vita successiva di Zoe Rae si svolge lontana dalle cineprese. Sposatasi con Ronald Foster Barlow, la coppia ebbe due figli. Muore nel 2006 a Newberg, in Oregon, all'et\u00e0 di 95 anni."}
{"id": "4157331", "revid": "767487", "url": "https://it.wikipedia.org/wiki?curid=4157331", "title": "V\u0159esn\u00edk", "text": "V\u0159esn\u00edk \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157332", "revid": "729019", "url": "https://it.wikipedia.org/wiki?curid=4157332", "title": "Campionati mondiali di taekwondo 1985", "text": "I Campionati mondiali di taekwondo 1985 sono stati la 7\u00aa edizione dei campionati mondiali di taekwondo, organizzati dalla World Taekwondo Federation, e si sono svolti a Seul, nella Corea del Sud, dal 4 all'8 settembre 1985."}
{"id": "4157333", "revid": "287204", "url": "https://it.wikipedia.org/wiki?curid=4157333", "title": "Vresnik", "text": ""}
{"id": "4157334", "revid": "729019", "url": "https://it.wikipedia.org/wiki?curid=4157334", "title": "Naval Aircraft Factory SBN", "text": "Il Naval Aircraft Factory SBN era un monomotore ad ala media destinato al ruolo di aereo da ricognizione ed aerosilurante sviluppato dall'azienda statunitense Brewster Aeronautical Corporation e prodotto su licenza dalla Naval Aircraft Factory (NAF) di Filadelfia, Pennsylvania.\nSimile in alcuni particolari al successivo caccia Brewster F2A Buffalo, come il carrello d'atterraggio e l'ampia finestratura dell'abitacolo, l'SBN non possedeva ali pieghevoli e ipersostentatori forati; venne impiegato dalla United States Navy, la marina militare degli Stati Uniti d'America, in compiti di seconda linea.\nStoria del progetto.\nIl Bureau of Aeronautics (BuAer), il dipartimento della US Navy deputato alla gestione del materiale e tecnologia della propria componente aerea, alla met\u00e0 del 1934 emise una specifica per la fornitura di un nuovo velivolo, designato SB (scout-bomber, ricognitore-bombardiere), riguardante un monoplano equipaggiato con un motore radiale allo scopo di equipaggiare i reparti aerei della marina basati a terra. Alla richiesta risposero la Change Vought e la Northrop Corporation, che proposero modelli dalla configurazione ad ala bassa, rispettivamente il Vought XSB2U-1 ed il Northrop XBT-1, mentre la Brewster, invitata dal BuAer e che stava cercando di risollevarsi da una pesante crisi economica, opt\u00f2 per un disegno ad ala media con un ampio scompartimento bombe interno alla fusoliera.\nDopo la valutazione dei progetti preliminari il BuAer ritenne pi\u00f9 interessante la proposta della Brewster alla quale richiese la fornitura di un prototipo, identificato come XSBA-1, con un contratto sottoscritto il 15 ottobre di quello stesso anno.\nIl prototipo venne portato in volo per la prima volta il 15 aprile 1936, ed inviato alla marina per la sessione di test. Le prove che ne seguirono non risultarono pienamente soddisfacenti nelle prestazioni globali e bench\u00e9 fossero ritenute carenze minori ebbero come conseguenza la riconsegna alla casa produttrice al fine di avviare un programma che ne risolvesse i problemi. La Brewster intervenne sul gruppo motoelica, installando un motore della maggior potenza disponibile ed abbinandolo ad un'elica metallica tripala Hamilton Standard a passo variabile, modificando la cappottatura NACA con una dal disegno pi\u00f9 aerodinamico ed adottando un tettuccio rialzato per aumentare la visibilit\u00e0 dei membri dell'equipaggio.\nL'XSBA-1 venne riconsegnato alla marina nel 1937 e dopo i nuovi test, durante i quali raggiunse una velocit\u00e0 massima di 263 mph, pari a 423 km/h o 228 kt, si rivel\u00f2 il modello pi\u00f9 veloce tra gli SB presentati alla commissione di valutazione della US Navy. Oramai risolti i problemi di giovent\u00f9, il BuAer si dichiar\u00f2 soddisfatto richiedendone l'avvio della produzione in serie sottoscrivendo un ordine per 30 esemplari.\nTuttavia nello stesso periodo la Brewster era pressata dallo sviluppo dell'F2A Buffalo al quale era stata data una maggiore priorit\u00e0 e per questo motivo non era in grado di soddisfare la richiesta. La US Navy decise allora di acquistare la licenza di produzione e di assegnarla agli stabilimenti della Naval Aircraft Factory gestita della Marina stessa; a causa per\u00f2 delle pressanti commesse gi\u00e0 acquisite, la NAF riusc\u00ec a consegnare il primo esemplare, che in ottemperanza al sistema di designazione allora adottato mut\u00f2 la sua designazione ufficiale in SBN, solamente durante la prima parte del 1941, riuscendo ad evadere completamente l'ordine tra il giugno di quello stesso anno ed il marzo 1942.\nImpiego operativo.\nA causa di tutti i ritardi quando oramai, nella seconda parte del 1941, l'SNB aveva cominciato ad essere consegnato ai reparti era ritenuto obsoleto e non pi\u00f9 in grado di svolgere incarichi di prima linea.\nAlcuni dei primi esemplari forniti vennero assegnati al VB-3 presso la portaerei , utilizzati durante le operazioni di formazione su quella tipologia di unit\u00e0 navale, ed in seguito furono assegnati al Torpedo Squadron Eight, basato sulla relegati al ruolo di aereo da addestramento.\nLa mancanza di pezzi di ricambio decret\u00f2 il loro progressivo ritiro dal servizio a partire dall'agosto 1942."}
{"id": "4157337", "revid": "61051", "url": "https://it.wikipedia.org/wiki?curid=4157337", "title": "Brewster SBA", "text": ""}
{"id": "4157338", "revid": "287204", "url": "https://it.wikipedia.org/wiki?curid=4157338", "title": "Z\u00e1most\u00ed-Blata", "text": "Z\u00e1most\u00ed-Blata \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157339", "revid": "287204", "url": "https://it.wikipedia.org/wiki?curid=4157339", "title": "Zamosti-Blata", "text": ""}
{"id": "4157342", "revid": "767487", "url": "https://it.wikipedia.org/wiki?curid=4157342", "title": "Zeleneck\u00e1 Lhota", "text": "Zeleneck\u00e1 Lhota \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157343", "revid": "287204", "url": "https://it.wikipedia.org/wiki?curid=4157343", "title": "Zelenecka Lhota", "text": ""}
{"id": "4157344", "revid": "599013", "url": "https://it.wikipedia.org/wiki?curid=4157344", "title": "Sibel G\u00fcler", "text": ""}
{"id": "4157345", "revid": "287204", "url": "https://it.wikipedia.org/wiki?curid=4157345", "title": "Sibel Guler", "text": ""}
{"id": "4157346", "revid": "287204", "url": "https://it.wikipedia.org/wiki?curid=4157346", "title": "\u017deretice", "text": "\u017deretice \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157347", "revid": "287204", "url": "https://it.wikipedia.org/wiki?curid=4157347", "title": "Zeretice", "text": ""}
{"id": "4157348", "revid": "253269", "url": "https://it.wikipedia.org/wiki?curid=4157348", "title": "Greg Collins", "text": "Carriera professionistica.\nCollins fu scelto nel corso del secondo giro del Draft 1975 dai San Francisco 49ers. In California trascorse una sola stagione, disputando tutte le 14 partite della stagione regolare, Nel 1976 pass\u00f2 alla neonata franchigia dei Seattle Seahawks, con cui disput\u00f2 13 partite prima di venire tagliato e diventare un free agent. Nel 1977, Collins firm\u00f2 coi Buffalo Bills, bisognosi di un linebacker dopo che un infortunio forz\u00f2 fuori dai campi di gioco John Skorupan per tutta la stagione. Quella coi Bills fu l'ultima stagione da sportivo professionista.\nAbbandonato il football, Collins persegu\u00ec la carriera di attore recitando in film come \"The Rock\" e \"New Alcatraz\" e in serie televisive come \"24\" e \"True Blood\".\nVittorie e premi.\nNessuno"}
{"id": "4157349", "revid": "2048388", "url": "https://it.wikipedia.org/wiki?curid=4157349", "title": "Campionati del mondo di canottaggio 2012", "text": "I Campionati del mondo di canottaggio 2012 si sono svolti tra il 15 e il 19 agosto 2012 a Plovdiv, in Bulgaria.\nDato che si tratta di un anno olimpico, si sono disputate solo le prove non comprese nel programma del canottaggio ai Giochi della XXX Olimpiade. Contemporaneamente si sono svolti anche i Campionati del mondo juniores."}
{"id": "4157350", "revid": "767487", "url": "https://it.wikipedia.org/wiki?curid=4157350", "title": "\u017didovice (Hradec Kr\u00e1lov\u00e9)", "text": "\u017didovice \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157355", "revid": "767487", "url": "https://it.wikipedia.org/wiki?curid=4157355", "title": "\u017dlunice", "text": "\u017dlunice \u00e8 un comune della Repubblica Ceca facente parte del distretto di Ji\u010d\u00edn, nella regione di Hradec Kr\u00e1lov\u00e9."}
{"id": "4157357", "revid": "287204", "url": "https://it.wikipedia.org/wiki?curid=4157357", "title": "Zlunice", "text": ""}
{"id": "4157358", "revid": "486946", "url": "https://it.wikipedia.org/wiki?curid=4157358", "title": "Gerard Granollers", "text": ""}
{"id": "4157360", "revid": "149485", "url": "https://it.wikipedia.org/wiki?curid=4157360", "title": "Denis Abljazin", "text": "Carriera.\nAppassionato di sport si avvicina prima all'hockey, poi al ciclismo e infine sceglie la ginnastica coronando subito la sua carriera con una medaglia d'oro nella sua scuola a \u010celjabinsk.\n\u00c8 campione russo di ginnastica dal 2008 al 2010. Viene convocato in nazionale per prendere parte nel 2011 ai campionati europei di Berlino, dove si classifica sesto al corpo libero, e ai campionati mondiali di Tokyo, dove si classifica quarto con la squadra e quinto al volteggio.\nNel 2012 ha fatto parte della squadra vincitrice della medaglia d'argento ai campionati europei di Montpellier. Nello stesso evento Abljazin vincer\u00e0 la medaglia di bronzo agli anelli e al volteggio, oltre a piazzarsi al sesto posto per il corpo libero.\nAi giochi olimpici di Londra, in squadra con Aleksandr Balandin, David Beljavskij, \u0116min Garibov e Igor Pachomenko si classifica al sesto posto. Per i concorsi individuali invece si qualifica per gli anelli, arrivando quinto, e vincer\u00e0 le medaglie d'argento, al volteggio, e di bronzo, al corpo libero.\nNell'agosto 2016 conquista insieme a David Beljavskij, Ivan Stretovi\u010d, Nikolaj Kuksenkov e Nikita Nagornyj la medaglia d'argento nel concorso a squadre nei Giochi Olimpici di Rio, terminando alle spalle del Giappone e davanti alla Cina. \nNelle finali individuali Abljazin conquista inoltre la medaglia d'argento al volteggio, ripetendo cos\u00ec il risultato ottenuto a Londra, e la medaglia di bronzo agli anelli. "}
{"id": "4157361", "revid": "1543377", "url": "https://it.wikipedia.org/wiki?curid=4157361", "title": "United States Naval Observatory", "text": "Lo United States Naval Observatory (USNO) \u00e8 una delle pi\u00f9 antiche istituzioni scientifiche degli Stati Uniti d'America, che ha l'incarico di essere d'ausilio alla navigazione per la Marina degli Stati Uniti ed il Dipartimento della Difesa, attraverso il calcolo della posizione degli astri e l'indicazione di un segnale orario (\"Positioning, Navigation and Timing\", PNT).\nSito a Washington, il primo nucleo dell'osservatorio fu costruito nel XIX secolo, quando era ben lontano dall'inquinamento luminoso prodotto dall'allora piccolo centro urbano. Oggi, le osservazioni sono condotte in una sezione distaccata presso Flagstaff, in Arizona. L'USNO gestisce inoltre due serie di orologi atomici, indicate come il \"Master Clock\", e l'\"Alternate Master Clock\" (quest'ultimo sito presso la Schriever Air Force Base di Colorado Springs), attraverso cui fornisce il riferimento temporale per la costellazione di satelliti GPS, gestito dall'aeronautica militare degli Stati Uniti. Esegue, inoltre, osservazioni radio di quasar in collaborazione con altre istituzioni internazionali entro l'International Earth Rotation and Reference Systems Service. I dati raccolti, sfruttando tecniche interferometriche vengono utilizzati per stabilire i Parametri di Orientamento della Terra.\nDal 1974, il Number One Observatory Circle \u00e8 la residenza ufficiale del Vice Presidente degli Stati Uniti. L'edificio \u00e8 sito nel terreno dell'osservatorio e in precedenza \u00e8 stato adibito a residenza del soprintendente dell'USNO e successivamente del Chief of Naval Operations (CNO), consigliere per la Marina del Segretario di Stato e del Presidente degli Stati Uniti.\nStoria.\nFu istituito per ordine del Segretario alla Marina John Branch il 6 dicembre 1830 come \"Depot of Charts and Instruments\". Sotto la direzione del tenente Louis M. Goldsborough, con uno stanziamento annuo di 330 dollari, ricevette l'incarico di restaurare, riparare e calibrare strumenti per la navigazione. Fu convertito in osservatorio astronomico nazionale nel 1842 con legge federale ed uno stanziamento di 25.000 dollari. Il tenente James Melville Gilliss fu incaricato di \"acquisire gli strumenti ed i libri necessari\" a tale scopo.\nAll'osservatorio fu assegnato l'incarico di occuparsi dei cronometri di marina, delle carte e di altri strumenti per la navigazione della Marina degli Stati Uniti. Suo specifico compito era calibrare opportunamente i cronometri delle navi utilizzando il passaggio degli astri al meridiano. Sito inizialmente in Foggy Bottom (uno dei pi\u00f9 antichi quartieri di Washington, in prossimit\u00e0 del successivo Lincoln Memorial), l'osservatorio fu spostato nel 1893 nell'attuale collocazione, sulla sommit\u00e0 della collina alta circa 85 metri, nota da allora come Observatory Hill.\nIl primo soprintendente fu il comandante di marina Matthew Fontaine Maury, che ottenne per l'Osservatorio la prima \"time ball\" degli Stati Uniti (la dodicesima al mondo), realizzata da Charles Goodyear in gomma vulcanizzata e posta in esercizio nel 1845. La \"time ball\" era lasciata cadere al mezzogiorno quotidianamente, salvo la domenica, segnalando alle navi in porto e ai civili l'ora esatta. Alla fine della Guerra di secessione, gli orologi dell'osservatorio comunicavano tre volte al giorno l'ora esatta attraverso ripetitori nelle caserme dei pompieri della citt\u00e0, collegati all'osservatorio attraverso il telegrafo e a partire dai primi anni settanta dell'Ottocento, il segnale orario del mezzogiorno era distribuito in tutti gli Stati Uniti attraverso la Western Union Telegraph Company. Il servizio era inoltre venduto alle compagnie ferroviarie e agli inizi del Novecento fu introdotto un sistema wireless per la comunicazione del segnale orario.\nPer i primi dieci anni di attivit\u00e0, l'osservatorio fu indicato sia come \"National Observatory\" sia come \"Naval Observatory\"; quest'ultima denominazione fu adottata infine con un provvedimento della marina.\nNel 1866 il Nautical Almanac Office (NAO), istituito nel 1849 a Cambridge, venne spostato a Washington e nel 1893 collocato presso l'USNO, cui venne accorpato nel 1894, mantenendo tuttavia ancora per diversi anni la propria autonomia.\nUno dei primi incarichi scientifici assegnati all'Osservatorio fu di contribuire per gli Stati Uniti alla determinazione dell'Unit\u00e0 astronomica - distanza media della Terra dal Sole - sotto la direzione della Commissione statunitense per il Transito di Venere, finanziata dal Congresso. Le misure astronomiche condotte durante episodici transiti di Venere in vari paesi dal 1639, avevano condotto ad un progressivo miglioramento nella determinazione della misura dell'unit\u00e0 astronomica. L'USNO adott\u00f2 le tecniche fotografiche: nel 1874 espose 350 piastre e 1.380 nel 1882. I risultati delle osservazioni condotte simultaneamente da varie localit\u00e0 sulla superficie della Terra per entrambi i transiti condussero alla determinazione della parallasse solare in 8,809\", con un errore stimato in 0,0059\"; da cui l'unit\u00e0 astronomica fu stimata in 149.342.000\u00a0km, con un errore stimato in 96.100\u00a0km.\nNel 1873 fu installato presso l'Osservatorio un telescopio rifrattore di 26 pollici () di diametro, il pi\u00f9 grande al mondo allora esistente, primato che mantenne per una decina d'anni. Fu con tale strumento che l'astronomo Asaph Hall scopr\u00ec il 12 agosto ed il 18 agosto 1877, rispettivamente, Deimos e Fobos, i satelliti di Marte.\nNel novembre del 1913 l'Osservatorio di Parigi, utilizzando la Torre Eiffel come antenna, scambi\u00f2 segnali radio con l'USNO (che utilizzava per la comunicazione un'antenna presente ad Arlington) allo scopo di determinare l'esatta differenza di longitudine tra le due localit\u00e0.\nNel 1934 ha visto la prima luce l'ultimo grande telescopio installato presso la sede di Washington dell'USNO. Lo strumento aveva un'apertura di 40 pollici (circa 1 metro) e fu costruito da George Ritchey. La sua configurazione ottica, indicata come Ritchey-Chr\u00e9tien, \u00e8 divenuta quella di riferimento per i grandi telescopi che l'hanno seguito, inclusi i Telescopi Keck e il Telescopio spaziale Hubble. Il crescente inquinamento luminoso proveniente dalla citt\u00e0 condusse l'USNO a spostare lo strumento in un sito d'osservazione pi\u00f9 favorevole, individuato in Flagstaff, in Arizona. Le operazioni presso il nuovo osservatorio (indicato come Naval Observatory Flagstaff Station, NOFS) iniziarono nel 1955 e nel 1964 vide la prima luce un secondo telescopio riflettore, di 61 pollici (154\u00a0cm) di diametro.\nIl moderno USNO continua ad essere una delle istituzioni pi\u00f9 autorevoli nei comitati internazionali incaricati di stabilire i sistemi di riferimento per la misura del tempo e ci\u00f2 che ne deriva per la navigazione navale, l'astrometria e la navigazione celeste.\nGestisce inoltre due importanti set di orologi atomici, indicati come \"Master Clock\", (nella sede di Washington) e \"Alternate Master Clock\" (presso la Schriever Air Force Base di Colorado Springs), attraverso cui fornisce il riferimento temporale per la costellazione di satelliti GPS, gestito dall'aeronautica militare degli Stati Uniti.\nPresso la sede di Washington \u00e8 presente la pi\u00f9 ampia biblioteca astronomica degli Stati uniti."}
{"id": "4157362", "revid": "161273", "url": "https://it.wikipedia.org/wiki?curid=4157362", "title": "USNO", "text": ""}
{"id": "4157363", "revid": "161273", "url": "https://it.wikipedia.org/wiki?curid=4157363", "title": "Osservatorio Navale degli Stati Uniti", "text": ""}
{"id": "4157364", "revid": "339392", "url": "https://it.wikipedia.org/wiki?curid=4157364", "title": "Videocalabria", "text": ""}
{"id": "4157366", "revid": "51800439", "url": "https://it.wikipedia.org/wiki?curid=4157366", "title": "PokerItalia 24", "text": ""}
{"id": "4157369", "revid": "1723025", "url": "https://it.wikipedia.org/wiki?curid=4157369", "title": "Antonio Patuelli", "text": "Biografia.\nNasce a Bologna il 10 febbraio 1951. Il padre, titolare di un'impresa agricola nelle campagne ravennati, insegna Economia agraria alla Facolt\u00e0 di Agraria dell'Universit\u00e0 di Bologna. Antonio decide di studiare legge in un'altra universit\u00e0. Nel 1975 si laurea in Giurisprudenza all'Universit\u00e0 di Firenze con il massimo dei voti.\nInizia l'attivit\u00e0 professionale come giornalista, partecipando fra l'altro ad alcune edizioni della trasmissione televisiva \"Tribuna elettorale\": nel 1976, anno di elezioni politiche anticipate, ha occasione di misurarsi con alcuni leader politici dell'epoca, come Giorgio Almirante, Enrico Berlinguer e Aldo Moro.\nEntrato nel mondo bancario, ha impresso un forte sviluppo a La Cassa di Ravenna S.p.A.\n\u00c8 titolare dell'Azienda Agricola di famiglia. Dal 1982 \u00e8 sposato ed ha una figlia.\nAttivit\u00e0 politica.\nNel 1976 vinse il congresso della \"Giovent\u00f9 Liberale\".\nEletto nel 1983 Deputato alla Camera per il PLI in Emilia-Romagna fino al 1987. Nel 1979 \u00e8 vice segretario del PLI. Rieletto alla Camera nel 1992, \u00e8 rimasto fino alla scadenza nel 1994. Ha fatto parte delle Commissioni parlamentari: Istruzione e belle arti; Agricoltura e foreste; Bilancio e tesoro, Bicamerale per le Riforme Istituzionali (di cui ha presieduto il Comitato per le Garanzie Costituzionali). Inoltre ha presenziato nel Comitato per la Riforma delle Casse di Risparmio e nella Giunta per il Regolamento.\nNel 1991 diviene vicesegretario vicario del Partito liberale italiano guidato da Renato Altissimo fino al 1993, quando \u00e8 stato nominato sottosegretario di Stato per la Difesa nel Governo Ciampi (dal 7 maggio 1993 al 9 maggio 1994).\nMondo bancario.\nNel 1991 viene designato vice presidente de La Cassa di Ravenna S.p.A e nel 1995 presidente.\nVicepresidente dell'Associazione delle Fondazioni e di Casse di Risparmio (ACRI) fino al febbraio 2013, di cui ha presieduto la componente bancaria; \nDal 2001 fa parte del Consiglio e del Comitato di Gestione del Fondo Interbancario di Tutela dei Depositi; \u00e8 Vice Presidente di CartaSi.\nLa sua carriera nell'Associazione Bancaria Italiana comincia nel 1998, quando entra nel Consiglio e nel Comitato Esecutivo. \u00c8 stato il Vicepresidente nei bienni 2002-2004 e 2006-2008 e Vicepresidente Vicario nel biennio 2010-2012.\nIl 28 gennaio 2013, dopo le dimissioni di Giuseppe Mussari dalla presidenza dell'ABI, viene nominato all'unanimit\u00e0 suo successore. In maggio viene rieletto, per acclamazione, presidente de La Cassa di Ravenna S.p.A.\nIl 17 gennaio 2018 \u00e8 stato designato per un nuovo mandato biennale alla presidenza dell'ABI, incarico confermato il 10 luglio 2020.\nAttivit\u00e0 editoriale.\nStudioso del Risorgimento italiano, Antonio Patuelli \u00e8 editore di una rivista storica: \"Libro Aperto\". Nel 1993 ha pubblicato il volume \"I Liberali. Da Cavour a Malagodi\".\nPatuelli \u00e8 anche editorialista del \"Quotidiano Nazionale\", Il Resto del Carlino, La Nazione, Il Giorno.\nPremi e riconoscimenti.\nHa ricevuto numerosi premi, prevalentemente da enti e istituzioni culturali."}
{"id": "4157370", "revid": "28592", "url": "https://it.wikipedia.org/wiki?curid=4157370", "title": "Palazzo Elagin", "text": ""}
{"id": "4157371", "revid": "773636", "url": "https://it.wikipedia.org/wiki?curid=4157371", "title": "Elagin", "text": ""}
{"id": "4157374", "revid": "132266", "url": "https://it.wikipedia.org/wiki?curid=4157374", "title": "Norman Foster", "text": ""}
{"id": "4157376", "revid": "122466647", "url": "https://it.wikipedia.org/wiki?curid=4157376", "title": "Airin\u0117 Pal\u0161yt\u0117", "text": "Biografia.\nNel 2009 arriva quarta ai Campionati del mondo allievi e partecipa nel 2010 ai Campionati del mondo indoor senza raggiungere la finale.\nNel 2010 si diploma campionessa nazionale saltando 1,78 m. A marzo 2017 vince la medaglia d'oro agli Europei indoor di Belgrado con la misura di 2,01 m, nuovo record personale indoor.\nIl suo primato personale outdoor di salto in alto \u00e8 di 1,98 m, raggiunti in due occasioni, nel luglio e nell'agosto 2014."}
{"id": "4157377", "revid": "446353", "url": "https://it.wikipedia.org/wiki?curid=4157377", "title": "Offensiva di Primavera", "text": ""}
{"id": "4157379", "revid": "287204", "url": "https://it.wikipedia.org/wiki?curid=4157379", "title": "NGC 1931", "text": "NGC 1931 \u00e8 una nebulosa a emissione situata nella costellazione dell'Auriga distante circa 7.000 anni luce.\nOsservazione.\nLa sua posizione moderatamente boreale fa s\u00ec che questa nebulosa sia meglio osservabile dall'emisfero nord, in cui si mostra alta nel cielo nella fascia temperata; dall'Emisfero Australe la sua osservazione risulta invece pi\u00f9 penalizzata, specialmente al di fuori della sua fascia tropicale.\nPossedendo una magnitudine apparente pari a +10,1, non \u00e8 osservabile n\u00e9 occhio nudo n\u00e9 con un binocolo; per poterla scorgere occorre almeno un piccolo telescopio amatoriale.\nIl periodo migliore per la sua osservazione nel cielo serale ricade nei mesi compresi fra fine ottobre e aprile; da entrambi gli emisferi il periodo di visibilit\u00e0 rimane indicativamente lo stesso, grazie alla posizione della nebulosa non lontana dall'equatore celeste.\nCaratteristiche.\n\u00c8 talvolta definita anche come la \"Nebulosa di Orione in miniatura\", in quanto condivide con essa alcune caratteristiche. Si tratta di un misto fra una nebulosa a emissione e una nebulosa a riflessione, e contiene nel suo centro anche un ammasso aperto, una versione in piccolo dell'Ammasso del Trapezio. Le dimensioni della nebulosa, considerando anche l'ammasso, misurano circa 3 minuti d'arco. Alla nube \u00e8 inoltre associata la sorgente di radiazione infrarossa IRAS\u00a005281+3412, che comprende un maser con emissioni H2O."}
{"id": "4157380", "revid": "300067", "url": "https://it.wikipedia.org/wiki?curid=4157380", "title": "Reggie Hamilton", "text": ""}
{"id": "4157386", "revid": "118257647", "url": "https://it.wikipedia.org/wiki?curid=4157386", "title": "Sinfonia n. 12 (Mozart)", "text": "La Sinfonia n. 12 in Sol maggiore K 110/75b di Wolfgang Amadeus Mozart, fu composta a Salisburgo nell'estate del 1771. Fu quindi completata subito prima del secondo viaggio di Mozart in Italia, che si sarebbe svolto tra agosto e dicembre 1771.\nStruttura.\nLa sinfonia prevede quattro movimenti, il primo dei quali (\"Allegro\") \u00e8 il pi\u00f9 lungo che Mozart avesse mai scritto fino a quel momento. L'opera costituisce la prima di una serie di composizioni \"dipinte su una tela pi\u00f9 grande, raggiungendo una maggiore ricerca individuale rispetto agli esuberanti brani precedenti\".\nLa strumentazione consiste in: due oboi, due corni, due fagotto, due flauti, archi e basso continuo.\nI movimenti sono i seguenti:\nIl \"Minuetto\" presenta un canone tra gli archi, con intervallo di una singola battuta. \u00c8 abbastanza probabile che Mozart avesse attinto questa tecnica dalla \"sinfonia n. 23\" di Joseph Haydn del 1764 (anch'essa in Sol maggiore).\nPrima esecuzione.\n\u00c8 probabile che la prima esecuzione si sia tenuta durante un concerto in cui si esibirono Leopold e Wolfgang Amadeus nella residenza di Albert Michael von Mayr, il 22 o 23 novembre 1771. Lo stesso concerto potrebbe aver visto la prima della \"sinfonia n. 13\".\nAltre fonti danno la prima assoluta l'8 novembre nella residenza del conte Carlo Giuseppe di Firmian alla presenza di Johann Adolf Hasse."}
{"id": "4157387", "revid": "83531", "url": "https://it.wikipedia.org/wiki?curid=4157387", "title": "Istmo di Vulcano", "text": "L'istmo di Vulcano \u00e8 una stretta striscia sabbiosa lunga circa 300 metri che unisce Vulcanello al resto dell'isola di Vulcano (arcipelago delle Eolie), nel territorio di Lipari, comune italiano della citt\u00e0 metropolitana di Messina, in Sicilia. \nSi \u00e8 formato in seguito all'ultima eruzione di Vulcanello nel XVI secolo, che fino a quel momento era stato un'isoletta autonoma.\nNella parte centrale mostra addirittura una depressione rispetto al livello marino."}
{"id": "4157394", "revid": "287204", "url": "https://it.wikipedia.org/wiki?curid=4157394", "title": "Cerveny Kostelec", "text": ""}
{"id": "4157396", "revid": "725642", "url": "https://it.wikipedia.org/wiki?curid=4157396", "title": "K 110", "text": ""}
{"id": "4157398", "revid": "181699", "url": "https://it.wikipedia.org/wiki?curid=4157398", "title": "Coldingham", "text": "Coldingham \u00e8 un villaggio storico del Berwickshire, nello Scottish Borders, sulla linea costiera sudorientale della Scozia, a nord di Eyemouth.\nStoria.\nGi\u00e0 nel 660 Coldingham divenne localit\u00e0 d'insediamenti religiosi di elevato livello. A \"Urbs Coludi\", oggi nota come Kirk Hill, nel territorio di Coldingham, santa Ebba aveva fondato l'Abbazia di Coldingham, un monastero doppio, ove accolse \u00c6theldreda, prima moglie di suo nipote, il re di Northumbria, Ecgfrith. Beda il Venerabile lo descrive come \u00ab\u2026il monastero delle vergini\u2026\u00bb e sostiene che nel 679 il monastero venne distrutto da un incendio.\nEsso non venne pi\u00f9 ricostruito, pare, fino al 1098, allorch\u00e9 re Edgar vi fond\u00f2 il Priorato di Coldingham, in onore di san Cutberto. Esso divenne il centro della baronia di Coldingham, avente il priore come signore feudale.\nIl priorato continu\u00f2 la sua vita religiosa fino al 1560, quando venne parzialmente distrutto durante la Riforma scozzese. Esso comunque rimase attivo fino al 1650, quando venne trasformato in fortezza da Oliver Cromwell. Dopo un assedio di due giorni, la torre principale nella quale si erano asserragliati gli assediati fu talmente dammeggiata dall'artiglieria degli assedianti, che i difensori dovettero capitolare. La torre croll\u00f2 poi nel 1777. Le rovine di circa il 40% del priorato furono restaurate nel 1855. Oggi l'edificio viene utilizzato come chiesa parrocchiale ed \u00e8, come tale, uno degli edifici religiosi pi\u00f9 notevoli.\nEconomia.\nTurismo.\nPresso la baia di Coldingham vi \u00e8 una spiaggia molto popolare presso i praticanti del surf, con file di capanni da spiaggia.\nCollegamenti esterni.\nin lingua inglese, salvo diverso avviso:"}
{"id": "4157400", "revid": "481666", "url": "https://it.wikipedia.org/wiki?curid=4157400", "title": "James W. Morrison", "text": "Biografia.\nNegli anni del cinema muto fu una delle prime star della casa cinematografica Vitagraph, specializzato in particolare nell'interpretare eroi romantici o avventurosi, quali Lord Brummel o Capitan Blood. Con l'avvento del sonoro si ritir\u00f2 dagli schermi per dedicarsi all'attivit\u00e0 di insegnante di recitazione."}
{"id": "4157405", "revid": "547034", "url": "https://it.wikipedia.org/wiki?curid=4157405", "title": "Klaus Peeck", "text": "Biografia.\nDal 1970 al 1973, Klaus Peeck frequenta l'Accademia di Musica e Spettacolo di Amburgo. Tra i tanti film interpretati (elencati qui sotto), \u00e8 famoso per aver recitato nella soap opera Wege zum Gl\u00fcck - Spuren im Sand, nel ruolo di \"Bernd Sieverstedt\" (dalla puntata 31), sostituendo Dietmar Huhn."}
{"id": "4157408", "revid": "287204", "url": "https://it.wikipedia.org/wiki?curid=4157408", "title": "Ceska Skalice", "text": ""}
{"id": "4157421", "revid": "92723", "url": "https://it.wikipedia.org/wiki?curid=4157421", "title": "Jurij Leonidovy\u010d P'jatakov", "text": ""}
{"id": "4157431", "revid": "287204", "url": "https://it.wikipedia.org/wiki?curid=4157431", "title": "Jaromer", "text": ""}
{"id": "4157432", "revid": "51801366", "url": "https://it.wikipedia.org/wiki?curid=4157432", "title": "Three's Company", "text": ""}
{"id": "4157433", "revid": "775372", "url": "https://it.wikipedia.org/wiki?curid=4157433", "title": "Jake Garn", "text": "\u00c8 stato senatore dello Utah dal 1974 al 1993. Nel 1985 ha partecipato alla missione STS-51-D dello Space Shuttle Discovery. Garn \u00e8 stato il primo membro del Congresso degli Stati Uniti d'America che ha partecipato ad una missione spaziale.\nD\u00e0 nome alla Scala Garn, utilizzata dalla NASA per descrivere il livello di malessere dovuto alla sindrome da adattamento allo spazio (SAS), in virt\u00f9 dei pronunciatissimi sintomi da lui sperimentati. Raggiunse il massimo livello della Scala, 13."}
{"id": "4157434", "revid": "287204", "url": "https://it.wikipedia.org/wiki?curid=4157434", "title": "Gorbatov", "text": "Gorbatov diffuso cognome russo e toponimo "}
{"id": "4157435", "revid": "463686", "url": "https://it.wikipedia.org/wiki?curid=4157435", "title": "I cowbuoi dell'altopiano", "text": ""}
{"id": "4157441", "revid": "665277", "url": "https://it.wikipedia.org/wiki?curid=4157441", "title": "I.E.N.A. Tour", "text": ""}
{"id": "4157446", "revid": "767487", "url": "https://it.wikipedia.org/wiki?curid=4157446", "title": "Their Hour", "text": "Their Hour \u00e8 un cortometraggio muto del 1915. Il nome del regista non viene riportato. Il film segna l'esordio sullo schermo di Zoe Rae, una bambina di cinque anni che avrebbe recitato in quasi sessanta film dal 1915 al 1920.\nProduzione.\nIl film fu prodotto dall'Universal Film Manufacturing Company (con il nome Universal Gold Seal).\nDistribuzione.\nDistribuito dall'Universal Film Manufacturing Company, usc\u00ec nelle sale cinematografiche USA il 2 marzo 1915."}
{"id": "4157449", "revid": "490801", "url": "https://it.wikipedia.org/wiki?curid=4157449", "title": "Cincinnati Masters 2012", "text": ""}
{"id": "4157453", "revid": "287204", "url": "https://it.wikipedia.org/wiki?curid=4157453", "title": "Mezimesti", "text": ""}
{"id": "4157455", "revid": "481666", "url": "https://it.wikipedia.org/wiki?curid=4157455", "title": "Zoe Bech", "text": ""}
{"id": "4157456", "revid": "205250", "url": "https://it.wikipedia.org/wiki?curid=4157456", "title": "Loren Acton", "text": "Nel 1985 ha preso parte alla missione STS-51-F a bordo dello Space Shuttle Challenger come specialista del carico di bordo."}
{"id": "4157460", "revid": "729019", "url": "https://it.wikipedia.org/wiki?curid=4157460", "title": "Elena Konstantinovna Stempkovskaja", "text": "Biografia.\nElena Stempkovskaja nacque nell'oblast' di Minsk, nella RSS Bielorussa, nel 1921, in una famiglia di contadini che alla fine degli anni trenta si trasfer\u00ec a Bajaut, in Uzbekistan. Conclusa la scuola si iscrisse all'Istituto di Pedagogia di Ta\u0161kent, e dal giugno 1941 entr\u00f2 a far parte dell'Armata Rossa, dove frequent\u00f2 un corso da radiotelegrafista. Dal gennaio 1942 prese parte alla Grande guerra patriottica nei ranghi della 76\u00aa divisione di fanteria della 21\u00aa armata (fronte sud-occidentale). Nel giugno del 1942, dopo che il battaglione era stato circondato nei pressi di un villaggio dello \u0160ebekinskij rajon, Elena Stempkovskaja, in contatto radio con il quartier generale, chiam\u00f2 il fuoco su di s\u00e9 e rimase uccisa nella battaglia.\nCon decreto del Presidium del Soviet Supremo, il 15 maggio 1946 viene insignita del titolo di Eroe dell'Unione Sovietica \u00abper l'esemplare esecuzione degli incarichi e il coraggio e l'eroismo dimostrati nelle battaglie contro gli invasori nazisti\u00bb. Ha ricevuto inoltre l'Ordine di Lenin e l'Ordine della Bandiera Rossa.\nUn monumento ad Elena Stempkovskaja \u00e8 stato realizzato a Bajaut, mentre a Ta\u0161ket \u00e8 ricordata con una lapide. Le sono state intitolate scuole a Mazur\u0161\u010dina, Ta\u0161kent, Bajaut e Volgograd."}
{"id": "4157468", "revid": "28592", "url": "https://it.wikipedia.org/wiki?curid=4157468", "title": "Mihail Konstantinovi\u010d Kalatozov", "text": ""}
{"id": "4157469", "revid": "767487", "url": "https://it.wikipedia.org/wiki?curid=4157469", "title": "Project A II - Operazione pirati 2", "text": "Project A II - Operazione pirati 2 (\"A' gai wak juk jap\") \u00e8 un film del 1987 diretto da Jackie Chan, sequel di \"Project A - Operazione pirati\", sempre diretto da Chan.\nTrama.\nHong Kong, diciannovesimo secolo. Dragon Mao \u00e8 tornato dopo aver liberato i mari dal temuto Pirata Lo. Una volta a terra gli viene assegnato un posto in polizia per ripulire la corruzione e il crimine nelle periferie. Col tempo viene avvicinato da un gruppo di patrioti cinesi che cercano sostenitori per la loro causa rivoluzionaria. Il governo cinese ovviamente cerca di eliminare chi comporta un ostacolo, anche se fa parte della polizia..."}
{"id": "4157470", "revid": "287204", "url": "https://it.wikipedia.org/wiki?curid=4157470", "title": "Nove Mesto nad Metuji", "text": ""}
{"id": "4157471", "revid": "287204", "url": "https://it.wikipedia.org/wiki?curid=4157471", "title": "Naval Aircraft Factory", "text": "Il Naval Aircraft Factory, noto anche semplicemente come NAF, fu un impianto produttivo alle dipendenze della United States Navy, la marina militare degli Stati Uniti d'America incaricato di sopperire alle necessit\u00e0 di velivoli militari destinati ai reparti aerei della marina realizzando presso i suoi stabilimenti modelli di progettazione esterna, dei quali era stata acquisita la licenza, sviluppandone inoltre alcuni affidati al proprio ufficio tecnico.\nFondata nel 1918, continu\u00f2 l'attivit\u00e0 fino all'inizio del 1945 quando venne deciso di cessare ogni produzione.\nStoria.\nIl Naval Aircraft Factory venne fondato dalla US Navy nel 1918 a Filadelfia, Pennsylvania al fine di contribuire a risolvere i problemi di approvvigionamento degli aerei che facevano capo al Navy Department, il dipartimento della marina, a seguito dell'entrata degli Stati Uniti d'America nella Prima guerra mondiale a fianco delle nazioni della Triplice intesa. Le richieste di enormi quantit\u00e0 di velivoli da parte dello United States Army, l'esercito statunitense, ebbe come conseguenza una decisa mancanza di interesse, a causa delle modeste quantit\u00e0 richieste, nei confronti delle specifiche emesse dalla marina. Il Navy Department concluse quindi che fosse necessario realizzare una fabbrica che fosse amministrata da personale della US Navy stessa per assicurare la fornitura di parte del velivoli ad essa necessari, per ottenere dati relativi ai costi per la guida del Dipartimento nei suoi rapporti con i produttori privati e per avere sotto il proprio controllo una fabbrica capace di produrre progetti sperimentali.\nIl 27 luglio 1917, l'allora Segretario alla Marina degli Stati Uniti d'America Josephus Daniels decise di approvare il progetto; il contratto venne sottoscritto il 6 agosto 1917 e la prima pietra posata quattro giorni pi\u00f9 tardi. L'intero impianto venne completato entro il 28 novembre 1917, solo 110 giorni dopo l'inizio del lavori di escavo del terreno.\nAl termine del lavori la necessit\u00e0 pi\u00f9 impellente era quella di integrare la flotta aerea della US Navy di idrovolanti destinati al pattugliamento marittimo per cui venne avviata la pianificazione per la produzione dell'H-16. Il 27 marzo 1918, solo 228 giorni dalla posa della prima pietra e 151 dalla ricezione di progetti originali, il primo H-16 costruito dalla NAF riusc\u00ec ad essere portato in volo con successo. Il successivo 2 aprile i primi due H-16 prodotti dalla NAF vennero inviati via mare alla stazione navale di Killingholme, nella contea del Lincolnshire, in Inghilterra.\nDurante il periodo della sua esistenza il Naval Aircraft Factory garant\u00ec alla US Navy una propria struttura di produzione in grado anche di testare nuovi modelli, inoltre di costruire modelli progettati da aziende aeronautiche esterne per meglio comparare l'entit\u00e0 economica dei contratti emessi dalle stesse con gli eventuali costi e benefici nello sviluppo di progetti autoctoni.\nIl NAF concluse la produzione di aerei nei primi mesi del 1945. Durante la sua attivit\u00e0 l'esistenza del Naval Aircraft Factory fu oggetto di controversie, sostenendo che era un'attivit\u00e0 industriale finanziata con fondi pubblici federali che si poneva in diretta concorrenza con l'imprenditoria privata inserendosi nel mercato dell'aviazione civile e sottraendone potenziali clienti. Questo fu uno dei motivo per cui se ne decise la chiusura, dirottando le proprie attivit\u00e0 di test al neofondato Naval Air Test Center situato presso la Naval Air Station Patuxent River, nel Maryland.\nSituata al Philadelphia Naval Shipyard, l'edificio principale \u00e8 ancora esistente ma il suo uso \u00e8 stato convertito dal Naval Surface Warfare Center, Carderock Division, quale struttura destinata alla ricerca e sviluppo."}
{"id": "4157473", "revid": "51801809", "url": "https://it.wikipedia.org/wiki?curid=4157473", "title": "Project A - Part 2", "text": ""}
{"id": "4157474", "revid": "2034231", "url": "https://it.wikipedia.org/wiki?curid=4157474", "title": "John-David F. Bartoe", "text": "Nel 1985 ha preso parte alla missione STS-51-F a bordo dello Space Shuttle Challenger come specialista del carico di bordo."}
{"id": "4157475", "revid": "51801829", "url": "https://it.wikipedia.org/wiki?curid=4157475", "title": "Project A Part 2", "text": ""}
{"id": "4157476", "revid": "1363832", "url": "https://it.wikipedia.org/wiki?curid=4157476", "title": "Gorbatov (Oblast' di Ni\u017enij Novgorod)", "text": "Gobrbatov () \u00e8 una cittadina della Russia europea centro-orientale, nell'oblast' di Ni\u017enij Novgorod (\"rajon\" Pavlovskij).\nSorge nella zona della Me\u0161\u010d\u00ebra, sulle rive dell'Oka, e dista circa 80 km da Ni\u017enij Novgorod.\nNota dal XVI secolo e , ha ricevuto lo status di citt\u00e0 nel 1779. Nei suoi dintorni sono stati girati alcuni esterni del film \"Il barbiere di Siberia\" di Nikita Michalkov."}
{"id": "4157478", "revid": "287204", "url": "https://it.wikipedia.org/wiki?curid=4157478", "title": "Police nad Metuji", "text": ""}
{"id": "4157479", "revid": "287204", "url": "https://it.wikipedia.org/wiki?curid=4157479", "title": "Oka (fiume)", "text": ""}
{"id": "4157482", "revid": "767487", "url": "https://it.wikipedia.org/wiki?curid=4157482", "title": "Chiesa della Santissima Trinit\u00e0 in Orechovo-Borisovo", "text": "La chiesa della Santissima Trinit\u00e0 in Orechovo-Borisovo () \u00e8 una chiesa di Mosca. Costruita tra il 2001 e il 2004 in stile neobizantino, la chiesa avrebbe dovuto essere eretta nel 1988 per commemorare il millenario della conversione al Cristianesimo della Rus' di Kiev, ma il progetto fu pi\u00f9 volte rimandato. Ha la funzione di metochio del patriarca di Mosca e di tutte le Russie. \u00c8 sita presso il quartiere Orechovo-Borisovo Severnoe, nel distretto meridionale della capitale russa.\nStoria e descrizione.\nLa decisione di costruire una chiesa in onore del millenario del cosiddetto \"Battesimo della Rus'\" fu adottata nel 1988, con l'approvazione del patriarca Pimen e del segretario generale del PCUS Michail Gorba\u010d\u00ebv. Per la costruzione fu scelto un terreno pi\u00f9 a ovest rispetto all'ubicazione dell'attuale chiesa. Tuttavia, i lavori non presero avvio e furono rinviati per varie vicissitudini, tra cui l'avvio della ricostruzione della cattedrale di Cristo Salvatore, demolita per ordine del governo sovietico nel 1931.\nDopo lunghi anni d'attesa, il 1\u00ba settembre 2001 presero inizio i lavori di costruzione della chiesa della Santissima Trinit\u00e0, inaugurati da una preghiera pubblica, in presenza del patriarca Alessio II. Il progetto fu affidato all'architetto Vladimir Kolosnicyn, con l'assenso del sindaco di Mosca Jurij Lu\u017ekov. I dipinti interni dell'edificio furono invece commissionati all'artista del popolo Vasilij Nesterenko. La chiesa fu ultimata il 12 maggio 2004 e sette giorni dopo fu consacrata dal patriarca Alessio II.\nL'edificio misura circa settanta metri e pu\u00f2 ospitare fino a 4.000 persone. \u00c8 composto da una grande cupola, attorniata da quattro navate. Del complesso fanno parte anche una cappella consacrata ad Aleksandr Nevskij, una prothesis, una zvonnica e una scuola. L'iconostasi della chiesa \u00e8 in porcellana. Nel basamento \u00e8 presente un battistero utilizzato per l'immersione degli adulti. All'ingresso della chiesa \u00e8 presente una targa che ricorda il patriarca Alessio II."}
{"id": "4157485", "revid": "773636", "url": "https://it.wikipedia.org/wiki?curid=4157485", "title": "Me\u0161\u010d\u00ebra (disambigua)", "text": ""}
{"id": "4157487", "revid": "1543377", "url": "https://it.wikipedia.org/wiki?curid=4157487", "title": "Pawe\u0142 Mykietyn", "text": "Biografia.\nDiplomato in composizione con Wlodzimierz Koto\u0144ski nel 1997 presso l'Accademia di Musica di Varsavia, all'et\u00e0 di 22 anni ha fatto il suo debutto al festival internazionale di musica contemporanea di Varsavia , con il lavoro \"La Strada\".\nNel 1995 la sua composizione \"3 per 13\", commissionata dalla Radio polacca, si \u00e8 classificata al primo posto nella categoria under 30 presso la Tribuna Internazionale di Compositori dell'UNESCO a Parigi.\nMykietyn \u00e8 sia fondatore che componente del gruppo \"Nonstrom\", che si \u00e8 specializzato nell'esecuzione della musica contemporanea.\nDal 1996 in poi ha composto musica per la maggior parte delle produzioni di Krzysztof Warlikowski.\nNel 2011 Pawe\u0142 Mykietyn \u00e8 stato premiato con la Croce di cavaliere dell'Ordine della Polonia ricevuta per il suo contributo alla cultura nazionale e la promozione dell'arte polacca nel mondo.\nI suoi preludi per pianoforte sono stati eseguiti per la prima volta in Italia dal pianista Gianluca Imperato."}
{"id": "4157488", "revid": "287204", "url": "https://it.wikipedia.org/wiki?curid=4157488", "title": "Pawel Mykietyn", "text": ""}
{"id": "4157490", "revid": "287204", "url": "https://it.wikipedia.org/wiki?curid=4157490", "title": "Teplice nad Metuji", "text": ""}
{"id": "4157491", "revid": "767487", "url": "https://it.wikipedia.org/wiki?curid=4157491", "title": "The Law of Love", "text": "The Law of Love \u00e8 un cortometraggio muto del 1915 diretto da J. Farrell MacDonald. Considerato un film perduto, fu interpretato da Madge Kirby e da Charles Hill Mailes.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 10 agosto 1915.\nNon si conoscono copie ancora esistenti della pellicola che viene considerata presumibilmente perduta."}
{"id": "4157492", "revid": "74801", "url": "https://it.wikipedia.org/wiki?curid=4157492", "title": "William A. Pailes", "text": "Nel 1985 ha preso parte alla missione STS-51-J a bordo dello Space Shuttle Atlantis."}
{"id": "4157499", "revid": "287204", "url": "https://it.wikipedia.org/wiki?curid=4157499", "title": "Starkov", "text": ""}
{"id": "4157500", "revid": "339392", "url": "https://it.wikipedia.org/wiki?curid=4157500", "title": "Navy Department", "text": ""}
{"id": "4157503", "revid": "108736947", "url": "https://it.wikipedia.org/wiki?curid=4157503", "title": "Delta Ophiuchi", "text": "Delta Ophiuchi (\u03b4 Oph, \u03b4 Ophiuchi, 1 Ophiuchi, 1 Oph) \u00e8 una stella della costellazione di Ofiuco, di magnitudine apparente +2,74. \u00c8 conosciuta anche con il nome tradizionale di \"Yed Prior\" e dista 171 anni luce dal sistema solare.\nOsservazione.\nSi tratta di una stella situata nell'emisfero australe, ma molto in prossimit\u00e0 dell'equatore celeste; ci\u00f2 comporta che possa essere osservata da tutte le regioni abitate della Terra senza alcuna difficolt\u00e0 e che sia invisibile soltanto molto oltre il circolo polare artico. Nell'emisfero sud invece appare circumpolare solo nelle aree pi\u00f9 interne del continente antartico.\nLa sua magnitudine pari a +2,74 le consente di essere scorta con facilit\u00e0 anche dalle aree urbane di moderate dimensioni.\nIl periodo migliore per la sua osservazione nel cielo serale ricade nei mesi compresi fra maggio e settembre; da entrambi gli emisferi il periodo di visibilit\u00e0 rimane indicativamente lo stesso, grazie alla posizione della stella non lontana dall'equatore celeste.\nCaratteristiche fisiche.\nYed Prior \u00e8 di tipo spettrale M0,5III ed \u00e8 quindi classificata come gigante rossa; ha una massa una volta e mezzo quella del Sole ma \u00e8 molto pi\u00f9 grande: il suo raggio \u00e8 infatti 58 volte quello solare. La stella \u00e8 sospettata essere una variabile, in quanto pu\u00f2 avere una variazione in luminosit\u00e0 di 0,03 magnitudini.\nElementi chimici, quali ferro e azoto, sono molto pi\u00f9 abbondanti su Delta Ophiuchi che sul Sole: pi\u00f9 del doppio il primo, mentre per il secondo addirittura pi\u00f9 di tre volte superiore: sono il risultato di processi di fusione nucleare interni.\nLa stella possiede una velocit\u00e0 di rotazione di 7,0 km/s, molto bassa, e una gravit\u00e0 di superficie pari a 1,4 log \"g\"."}
{"id": "4157506", "revid": "74801", "url": "https://it.wikipedia.org/wiki?curid=4157506", "title": "Robert Cenker", "text": "Nel 1986 ha preso parte alla missione STS-61-C a bordo dello Space Shuttle Columbia come specialista del carico di bordo."}
{"id": "4157509", "revid": "389761", "url": "https://it.wikipedia.org/wiki?curid=4157509", "title": "Ebano (saggio)", "text": "Ebano (titolo originale \"Heban\") \u00e8 un memoir di viaggi del giornalista e scrittore polacco Ryszard Kapu\u015bci\u0144ski, edito nel 1998 e tradotto in Italia da Feltrinelli nel 2000. L'autore viaggi\u00f2 per quasi trent'anni in vari paesi africani, tra i quali Kenya, Ruanda, Nigeria, Etiopia, raccogliendo una vasta messe di esperienze in qualit\u00e0 di corrispondente.\nContenuto.\nCompendio delle pi\u00f9 significative avventure di un bianco europeo nell'Africa appena passata dal colonialismo all'indipendenza, l'autore \u00e8 un visitatore straniero in un continente antico e al tempo stesso giovane e vitale, continuamente attraversato da violenti contrasti sociali e politici. Dalla prima esperienza del 1957 nel Ghana da poco divenuto indipendente, seguita dai suoi continui viaggi per tutto il continente, fino agli ultimi in Nigeria, Etiopia, Eritrea, Kapu\u015bci\u0144ski racconta, attraverso gli incontri con gente comune o persone che hanno lasciato il proprio nome sui libri di storia, la genesi di una terra attraversata dapprima dallo sfrenato entusiasmo per l'indipendenza, poi passata alla disillusione per la corruzione dilagante e l'instabilit\u00e0 per le continue lotte di potere, a continui colpi di stato, spesso legati alla lotta tra Occidente e imperialismo sovietico nella guerra fredda. A questi si mescolano i secolari conflitti tribali che in qualunque momento possono offrire l'occasione per sanguinosi massacri, o portare a conflitti decennali in cui bande guidate da warlords si fronteggiano. A farne le spese sono sempre i popoli, vittime di continue razzie. \nIl cronista Kapu\u015bci\u0144ski diventa testimone di episodi cruciali e terribili: il colpo di Stato del 1966 in Nigeria; la terribile carestia nell'Etiopia di Menghistu e la sua ingloriosa caduta; la presa del potere in Uganda dello spietato dittatore Idi Amin; il tremendo genocidio in Ruanda del 1994, di cui fornisce una memorabile \"lezione\"; le conseguenze dell'interminabile guerra civile in Sudan; il desolante lascito della guerra tra i sanguinari ed inetti signori della guerra liberiani, coi loro bambini soldato. Kapu\u015bci\u0144ski ha sempre cercato il contatto con la gente comune sia nel tentativo di comprenderne la difficile quotidianit\u00e0 che la sorprendente cultura, condividendone anche rischi e disagi, ancor pi\u00f9 difficili da sopportare per un uomo bianco. Condivisione che poteva significare incontri assai pericolosi con miliziani e rivoltosi del tutto imprevedibili, con non meno letali serpenti e vettori di malattie infettive, dalla terribile malaria cerebrale alla tubercolosi, arrivando a sperimentare quelle allucinazioni che si verificano nel delirio da disidratazione quando egli si trova perso nel deserto per un guasto meccanico.\nViaggia spesso con mezzi pubblici poco affidabili, o chiede passaggi a chi per lavoro pu\u00f2 giungere nelle zone meno conosciute, per ricercare l'essenza di terre e popoli regolarmente in lotta tra loro, in un ambiente ostile, duro e spietato. Una continua lotta dove il labile confine tra vita e morte diventa ispirazione per un radicato fatalismo e senso di precariet\u00e0, in cui il soprannaturale diventa l'unico rifugio dalla realt\u00e0, e il miglior antifurto pu\u00f2 essere un ciuffo di penne di gallo bianche appese allo stipite di una porta. E dove nulla di quello che si rompe viene riparato, perch\u00e9 anche una buca in mezzo ad una strada pu\u00f2 incredibilmente diventare una fonte di guadagno ed opportunit\u00e0, anche per anni."}
{"id": "4157515", "revid": "767487", "url": "https://it.wikipedia.org/wiki?curid=4157515", "title": "Xiongguanlong", "text": "Lo Xiongguanlong \u00e8 un Dinosauro teropode Tirannosauroide vissuto nel Cretaceo inferiore in et\u00e0 Aptiano-Albiano (circa 124-102 milioni di anni fa) in quella che oggi \u00e8 la Cina nord-occidentale.\nL'unico fossile conosciuto consta di una serie articolata completa di vertebre presacrali, un femore, parte dell'ileo ed un cranio ben conservato. Si tratta di una forma intermedia tra i Tirannosauroidi pi\u00f9 primitivi (come Dilong, Aviatyrannis, Eotyrannus o Juratyrant) e quelli leggermente pi\u00f9 avanzati (come Bagaraatan, Labocania, Alectrosaurus o Appalachiosaurus). La maggioranza delle sue autapomorfie risiede nel cranio che appariva particolarmente basso ed allungato nella regione antorbitale, in modo simile ad altri Tirannosauroidi particolari, come Alioramus e Guanlong; caratteristica in parte dovuta anche alla non completa maturit\u00e0 dell'esemplare. \nIn vita doveva raggiungere i 4 metri di lunghezza e i 290 kg di peso.\nTra le sue prede dovevano esserci l'Ornithomimosauro Beishanlong ed il Terizinosauride Suzhousaurus, entrambi scoperti nella sua stessa formazione paleontologica."}
{"id": "4157516", "revid": "481666", "url": "https://it.wikipedia.org/wiki?curid=4157516", "title": "Zoe Durea", "text": ""}
{"id": "4157517", "revid": "47767", "url": "https://it.wikipedia.org/wiki?curid=4157517", "title": "Rocca Pisana", "text": ""}
{"id": "4157520", "revid": "287204", "url": "https://it.wikipedia.org/wiki?curid=4157520", "title": "Novy Hradek", "text": ""}
{"id": "4157521", "revid": "716642", "url": "https://it.wikipedia.org/wiki?curid=4157521", "title": "Ry\u014d Adachi", "text": "Carriera.\nCalciatore.\nFormatosi nella selezione calcistica della , Adachi ha militato nel Yokohama Fl\u00fcgels a partire dal 1992.\nAllenatore.\nRitiratosi dall'attivit\u00e0 agonistica diviene dal 2006 al 2010 allenatore delle giovanili del Vissel Kobe.\nDal settembre 2010 diviene vice-allenatore della squadra, guidata da Masahiro Wada, che sostituir\u00e0 alla guida del sodalizio di K\u014dbe dal 1\u00ba maggio 2012. Manterr\u00e0 la panchina del Vissel Kobe per cinque incontri, venendo sostituito dal 22 maggio dello stesso anno da Akira Nishino, di cui diverr\u00e0 vice-allenatore.\nIl 9 novembre del 2012 torna a sedere sulla panchina della prima squadra del Vissel Kobe al posto di Nishino, retrocedendo, al termine della stagione, in J. League Division 2. \nAdachi riporter\u00e0 il Vissel Kobe in massima serie nipponica al termine della J. League Division 2 2013, aggiudicandosi il secondo posto alle spalle del Gamba Osaka.\nDopo aver ottenuto l'undicesimo posto nella J. League Division 1 2014, lascia il Vissel, divenendo l'anno seguente il vice-allenatore del V-Varen Nagasaki."}
{"id": "4157522", "revid": "1971663", "url": "https://it.wikipedia.org/wiki?curid=4157522", "title": "L'ultimo nemico a essere annientato sar\u00e0 la morte", "text": "L'ultimo nemico a essere annientato sar\u00e0 la morte \u00e8 un passo della \"Prima lettera ai Corinzi\" ().\nSignificato.\nLa frase fa parte del capitolo 15, dedicato alla resurrezione della carne. Nei versetti 20-28, Paolo di Tarso afferma che Cristo, nella sua seconda venuta, metter\u00e0 \u00abtutti i nemici sotto i suoi piedi\u00bb (25) e, come ultimo nemico, sconfigger\u00e0 infine anche la morte (26).\nInfluenza culturale.\nNelle opere di fantasia.\nIl passo \u00e8 stato usato da J. K. Rowling nella saga di \"Harry Potter\": \u00e8 infatti l'iscrizione che si trova sulla tomba di James e Lily Potter (\"Harry Potter e i Doni della Morte\", capitolo 16; nell'originale inglese \"The last enemy that shall be destroyed is death\").\nLa frase si collega direttamente al ruolo di Harry Potter nel libro finale della serie: Harry infatti diventa una figura salvifica, pronto a morire per la salvezza degli altri, in una metafora della passione e della risurrezione di Ges\u00f9 e della sua vittoria sulla morte alla fine del mondo.\nQuesta interpretazione \u00e8 stata confermata dalla Rowling, che ha sottolineato come i paralleli religiosi della saga sono sempre stati, dal suo punto di vista, ovvi, e che questa citazione, insieme a quella sulla tomba della famiglia Silente, sia un compendio dell'intera serie.\nNel videogioco Red Dead Redemption, \"L'ultimo nemico che sar\u00e0 distrutto\" (orig. \"The last enemy that shall be destroyed\") \u00e8 il titolo dell'ultima missione di John Marston, ovvero quella in cui Edgar Ross ordina la sua esecuzione. Dopo aver consegnato alla giustizia i suoi ex compagni, infatti, John deve affrontare l'ultimo dei ricercati della banda di Van der Linde che il Bureau voleva: s\u00e9 stesso. La sua morte placa l'odio di Ross e permette ad Abigail e Jack di vivere la loro vita senza ulteriori minacce del governo."}
{"id": "4157528", "revid": "287204", "url": "https://it.wikipedia.org/wiki?curid=4157528", "title": "Velke Porici", "text": ""}
{"id": "4157531", "revid": "767487", "url": "https://it.wikipedia.org/wiki?curid=4157531", "title": "Route 666", "text": "Route 666 \u00e8 il secondo album della tribute band The Iron Maidens, e il primo sotto l'etichetta Powerslave Records (che precedentemente aveva distribuito in Giappone il loro primo lavoro). Pubblicato il 23 maggio 2007, \u00e8 anche il primo album con la chitarrista Heather Baker (l'ex-chitarrista Josephine Soegijanty \u00e8 comunque accreditata nella seconda parte dell'album).\nIl disco.\n\"Route 666\" \u00e8 strutturato in un CD e un DVD: il DVD (prodotto da Thomas LeBlanc e Mark Dawson, quest'ultimo gi\u00e0 produttore del primo album della band) contiene il concerto della band al Galaxy Theatre a Santa Ana il 12 marzo 2005, e vede ancora una volta la collaborazione del tastierista di supporto degli Iron Maiden Michael Kenney; il CD (prodotto da Bob Kulick e Brett Chassen, gi\u00e0 produttori nel 2005 dell'album tributo agli Iron Maiden \"\") contiene cinque canzoni, di cui una live eseguita insieme a Phil Campbell, storico chitarrista dei Mot\u00f6rhead.\nLa copertina dell'album (disegnata da Tommy Pons) mostra Charlotte, la nuova mascotte del gruppo, il cui nome deriva dalla canzone degli Iron Maiden \"Charlotte the Harlot\". Le note di copertina includono commenti del produttore Bob Kulick e di Keiko Terada, cantante della famosa heavy metal band giapponese Show-Ya.\nPer promuovere l'album in Giappone, la band gir\u00f2 un videoclip per il brano \"Fear of the Dark\", disponibile sul sito ufficiale. Il video fu passato pi\u00f9 volte dalle emittenti televisive giapponesi, sebbene ridotto alla durata di cinque minuti per restrizioni di tempo.\nTracce.\nTesti e musiche di Steve Harris, tranne dove indicato."}
{"id": "4157532", "revid": "74801", "url": "https://it.wikipedia.org/wiki?curid=4157532", "title": "Manfred von Ardenne", "text": "Nel 1955 ottenne la cattedra di fisica al politecnico di Dresda. Tra le sue opere pi\u00f9 celebri sulla microscopia elettronica si ricordano \"Tabellen der Elektronenphysik\" e \"Ionephysik und \u00dcbermicroscopie\" (1956)."}
{"id": "4157533", "revid": "729019", "url": "https://it.wikipedia.org/wiki?curid=4157533", "title": "Western &amp; Southern Open 2012 - Doppio maschile", "text": "Il doppio maschile del Western &amp; Southern Open 2012 \u00e8 stato un torneo di tennis facente parte dell'ATP World Tour 2012.\nI detentori del titolo erano Mahesh Bhupathi e Leander Paes, che hanno deciso di non giocare insieme. Bhupathi in coppia con Rohan Bopanna \u00e8 stato sconfitto in finale da Robert Lindstedt e Horia Tec\u0103u per 6-4, 6-4.\nTeste di serie.\nTutte le teste di serie ricevono un bye per il secondo turno. "}
{"id": "4157534", "revid": "121132313", "url": "https://it.wikipedia.org/wiki?curid=4157534", "title": "Effy Stonem", "text": "Elizabeth \"Effy\" Stonem \u00e8 un personaggio della serie televisiva Skins, interpretata da Kaya Scodelario. \u00c8 la protagonista pi\u00f9 longeva di tutta la serie, essendo presente in tutte le prime quattro stagioni e nella settima e detenendo il maggior numero di episodi a lei interamente dedicati (ben 6 episodi). Kaya Scodelario \u00e8 stata inclusa nella Entertainment Weekly del 2009 \"Summer Must Bad Girl\" per la sua interpretazione di Effy. \u00c8 stata inserita nella Top 50 dei personaggi televisivi femminili AfterEllen.com. \nCaratterizzazione.\nEffy \u00e8 la sorella minore di Tony Stonem ed \u00e8 una delle poche persone a cui lui tiene davvero.\nVa spesso a feste e eventi col suo gruppo di amici, lasciando quindi Tony escluso dalla maggior parte della sua vita sociale, nonostante lui l'abbia aiutata in pi\u00f9 di un'occasione ad ingannare i suoi genitori riguardo alle sue avventure notturne. Effy vede un mutamento nel corso delle quattro stagioni, sorprendente, lineare e graduale. \u00c8 una ragazza fredda, sarcastica, con un lato sensuale molto provocante, nascondendo nel frattempo una personalit\u00e0 sensibile e delicata, tendente alla depressione.\nStoria del personaggio.\nStagione 1.\nNella prima stagione Effy \u00e8 una ragazzina silenziosa, il suo mondo \u00e8 incentrato su divertimento, sesso, droghe e alcolici. Quando le viene chiesto pi\u00f9 volte il motivo per cui non parli, lei si limita a muovere teneramente il capo non dando una risposta efficace. Si scoprir\u00e0 con il tempo che Effy \"indossa\" uno scudo per difendersi dalle emozioni e dai suoi affetti, perch\u00e9 nasconde un lato profondamente fragile e sensibile, che pu\u00f2 dare tanto amore quando si lega a qualcuno, cosa che non vuole rivelare per non apparire una fragile.\nStagione 2.\nNella seconda stagione, dopo l'incidente di Tony, comincia a parlare pi\u00f9 spesso e ad aiutare l'amato fratello a superare il momento pi\u00f9 brutto della sua vita. Aiuta quest'ultimo anche a riallacciare i rapporti con la ex-fidanzata Michelle, e al contempo nel far riavvicinare Sid a Cassie, tramite i suoi sotterfugi.\nStagione 3.\nCon l'inizio del liceo, la ragazza inizia a frequentare nuovi amici, legando particolarmente con Pandora, una ragazza stravagante e ingenua che gi\u00e0 aveva conosciuto nella precedente stagione.\nSempre attraverso la scuola si former\u00e0 un gruppo che sar\u00e0 poi quello protagonista anche della stagione successiva, composto appunto da Effy, Pandora, Naomi, le due gemelle Katie ed Emily, Thomas, JJ, Cook e Freddie.\nQuando Effy conosce la coppia di ragazzi che saranno fondamentali nella sua vita, James Cook (personaggio) e Freddie McClair, entrambi finiscono con l'innamorarsi di lei. Inizialmente lei provoca entrambi non facendo capire a nessuno dei due chi ama davvero. Frequenta inizialmente Cook, ma principalmente per sesso.\nTuttavia, l'ultima puntata della stagione si conclude con Effy che prende una decisione, dichiarando il suo amore per Freddie, lasciando Cook nella disperazione pi\u00f9 totale.\nStagione 4.\nSar\u00e0 per\u00f2 la quarta stagione ad essere quella pi\u00f9 importante per Effy. Freddie ed Effy vivono in casa Stonem poich\u00e9 la madre di quest'ultima \u00e8 in viaggio, conducendo giornate spensierate abusando di droghe, estraniandosi dagli amici e dallo studio, specialmente Effy, facendo preoccupare Freddie, fino a quando egli non va via in seguito ad un litigio. Questo porter\u00e0 la ragazza a discostarsi sempre di pi\u00f9 dalla realt\u00e0 ed a una lenta e profonda maturazione di una patologia psicotico-depressiva. Freddie si accorge di questo quando, rientrando in casa, trova Effy sul letto intenta a ritagliare compulsivamente fogli di giornale, con un atteggiamento psicotico, parlando della sua morte. Freddie decide cos\u00ec di andare a trovare suo nonno Norman alla casa di riposo, in cerca di consigli, visto che anche sua madre soffriva di depressione, che la port\u00f2 al suicidio.\nFreddie aiuta quindi Effy a superare la malattia da solo, convincendola ad andare in un parco, dove ha luogo una conversazione molto profonda sull'erba, in cui lei si apre facendo ben capire i suoi problemi.\nSubito dopo, ad Effy viene un attacco di panico con annesse visioni. Freddie la porta alla casa di riposo del nonno, con la loro amica Katie. L\u00ec la ragazza riesce a scappare in bagno, chiudendosi a chiave, per tagliarsi le vene. Quando Freddie riesce a sfondare la porta, trova Effy a terra sanguinante. Ricoverata in ospedale, una volta che Freddie le fa visita lo respinge, con odio.\nSuccessivamente viene trasferita in un ospedale psichiatrico. In quel luogo incontra lo psicologo John Foster, che avr\u00e0 un ruolo negativo decisivo; egli convince Effy ad eliminare tutti i suoi brutti ricordi, facendole credere che cos\u00ec potr\u00e0 guarire, e la dimette dopo qualche tempo.\nTornata a casa, Effy conduce una vita apparentemente perfetta, dettata da regole e ordine.\nLa prima cosa che fa \u00e8 andare a trovare Freddie, raccontandogli l'esperienza con John, che subito lo insospettisce.\nEffy per\u00f2 con il tempo degenera, perch\u00e9 per colpa dello psicologo sembra aver cancellato dalla memoria anche i suoi amici, e quando incontra Cook non lo riconosce, avendo dubbi persino sulla sua stessa identit\u00e0. \nJohn cancella soprattutto Cook in quanto personaggio meno stabile del gruppo.\nEffy decide cos\u00ec di allontanare tutti i suoi amici dalla sua vita, convinta che questo la porter\u00e0 a guarire definitivamente.\nUn giorno per\u00f2, Effy si ritrova con Cook nella strada dove \u00e8 avvenuto l'incidente del fratello Tony e di colpo tutto le torna alla mente, provocandole un attacco di panico, e si butta in mezzo al traffico, gridando di voler sentire qualcosa. ma Cook la salva.\nEffy viene portata di nuovo in clinica, dove per\u00f2, con l'appoggio di Freddie, la ragazza decide di non voler pi\u00f9 avere niente a che fare con John.\nLo psicologo poi contatta Freddie privatamente, facendolo andare a casa sua, dove gli confessa di aver usato con Effy un metodo particolare, perch\u00e9 si \u00e8 innamorato di lei, quando Freddie lo minaccia e tenta di andare via, John lo rincorre con una mazza da baseball picchiandolo a sangue e uccidendolo: sar\u00e0 poi Cook a vendicare l'amico.\nLa storia tra Freddie ed Effy \u00e8 stata l'elemento principale della stagione, si pu\u00f2 dire che abbia portato Effy ad impazzire, ma allo stesso tempo l'ha aiutata a superare le sue paure, ad innamorarsi, a fidarsi di qualcuno, facendo quindi trasparire un lato fragile e profondamente romantico della sua persona. La storia tra Effy e Cook viene invece accantonata, scelta in parte dettata dai fan che nella terza stagione provavano astio per Cook.\nEffy non \u00e8 mai venuta a sapere della morte di Freddie\nStagione 7.\nEffy, ormai ventiduenne, \u00e8 la protagonista dei due episodi denominati \"Fire\". La ragazza ha ora un lavoro opprimente come centralinista presso un importante gruppo finanziario a Londra. Quando scopre delle informazioni cruciali relative ad un affare importante ed intraprende una relazione con il suo ricco capo, scopre di aver fatto il passo pi\u00f9 lungo della gamba. Naomi, divenuta nel frattempo sua coinquilina, cerca cos\u00ec di fermare Effy dal rovinarsi la vita combattendo contemporaneamente col suo cancro. Le cose, per\u00f2, degenerano quando Effy tramite l'amico-spasimante Dominic riceve ulteriori informazioni private, portando una societ\u00e0 con lo scopo di smascherare le tresche finanziarie a sospettare della ragazza. Nel mentre Naomi, affronta la chemioterapia nascondendo il tutto a Emily, che scoprir\u00e0 solo alla fine (grazie ad Effy) che la sua ragazza \u00e8 in fin di vita distrutta dalla malattia. Effy confessa di essere stata solamente manipolata dal suo avido capo, ma le spetta comunque la prigione, riuscendo a salvare perlomeno Dominic. Skins Fire termina con Effy nell'auto della polizia, che sorride sapendo di aver sistemato all'ultimo la situazione. Questa \u00e8 l'ultima apparizione del personaggio di Effy Stonem. La puntata termina con un sorriso che per lei significa \"Tu non mi conosci. E non mi conoscerai mai\"."}
{"id": "4157536", "revid": "110157", "url": "https://it.wikipedia.org/wiki?curid=4157536", "title": "Adr\u0161pach", "text": "Adr\u0161pach \u00e8 un comune della Repubblica Ceca facente parte del distretto di N\u00e1chod, nella regione di Hradec Kr\u00e1lov\u00e9."}
{"id": "4157537", "revid": "767487", "url": "https://it.wikipedia.org/wiki?curid=4157537", "title": "J. J. Jeczalik", "text": "Biografia.\nJeczalik ha lavorato anche come produttore discografico e musicista con i Pet Shop Boys nelle loro prime registrazioni. Dopo aver lasciato gli Art of Noise, ha registrato sotto il nome di \"The Art of Silence,\" pubblicando \"artofsilence.co.uk\". Ha vinto un Grammy e ora insegna IT alla Oxford High Senior School GDST.\nPrima di Art of Noise.\nPrima di lavorare con Trevor Horn e la ZTT Records, Jeczalik ha studiato poco in ambito musicale. Lavorando con Geoff Downes (cofondatore de The Buggles con Horn) e il suo campionatore Fairlight CMI, Jeczalik entr\u00f2 in contatto con Horn nei primi anni ottanta e divenne il programmatore principale ed esecutore del Fairlight di Horn. Jeczalik ha lavorato con molti musicisti e gruppi musicali:\nQuando il Fairlight CMI Series II usc\u00ec nel 1982, Jeczalik ebbe accesso alla \"Page R\", built-in sequencer per il Fairlight. Mentre lavorava all'album degli Yes \"90125\", Jeczalik speriment\u00f2 con drum e percussioni campionate dai pezzi di Alan White. Jeczalik con ingegnere del suono Gary Langan, sequenzi\u00f2 i pezzi nella \"Page R\" e cre\u00f2 \"Beat Box\", il singolo di debutto degli Art of Noise.\nDurante la produzione \"Duck Rock\" di Malcolm McLaren, Jeczalik e Langan incontrarono Anne Dudley, una musicista classica. Assieme a Horn, Langan, Dudley and Paul Morley, Jeczalik fond\u00f2 gli Art of Noise nel 1983."}
{"id": "4157538", "revid": "287204", "url": "https://it.wikipedia.org/wiki?curid=4157538", "title": "Adrspach", "text": ""}
{"id": "4157542", "revid": "94531682", "url": "https://it.wikipedia.org/wiki?curid=4157542", "title": "Clementina Arderiu", "text": "Biografia.\nTra le sue opere si ricordano \"Can\u00e7ons i elegies\" (1916), \"L'alta Libertat\" (1920), \"Poesies completes\" (1952) ed \"\u00c9s a dir\" (1960)."}
{"id": "4157543", "revid": "599013", "url": "https://it.wikipedia.org/wiki?curid=4157543", "title": "Vini dell'Umbria", "text": ""}
{"id": "4157544", "revid": "110157", "url": "https://it.wikipedia.org/wiki?curid=4157544", "title": "Nesque", "text": "La Nesque \u00e8 un fiume dei Monti di Vaucluse (Provenza, Francia).\nIl percorso.\nIl fiume nasce a 715\u00a0m s.l.m., nei pressi del piccolo borgo di Aurel, sull'altopiano detto Plateau d'Albion, presso il Mont Ventoux. Dirige quindi a sud-ovest verso la citt\u00e0 di Sault, attraversando la \"\"Riserva della biosfera del Mont Ventoux\" istituita nel 1990.\nDopo l'abitato di Monieux essa alimenta un lago-bacino, quindi procede nel fondo di una profonda gola da lei stessa scavata nel calcare (Gorges de la Nesque) e lunga ben 25\u00a0km. Uscita dall'incisione la Nesque tocca il comune di M\u00e9thamis e i paesi: Blauvac, Malemort-du-Comtat, Venasque, Saint-Didier e per ultima la cittadina di Pernes-les-Fontaines, gioiello del Contado Venassino, dove, percorsi 53\u00a0km dalla sorgente, si getta in uno dei rami della Sorgue (Sorgue de Velleron). La Sorgue \u00e8 poi tributaria dell'Ouv\u00e8ze che, nei pressi di Avignone, confluisce a sua volta nel Rodano.\nGli affluenti.\nI fiumi - (I collegamenti che affiancano i nomi dei corsi d'acqua rinviano al Sito di Sandre, acque di Francia)\nCorsi d'acqua minori e impluvi torrentizi\nIl Consorzio di protezione.\nIl 31 gennaio 2001, con un'ordinanza prefettizia, \u00e8 stato istituito un Consorzio di 11 Comuni, detto \"Syndicat intercommunal d'am\u00e9nagement de la Nesque\"\" (Consorzio intercomunale per la pianificazione e la gestione della Nesque) con il fine di assicurare la protezione idrogeologica ed ecologica del fiume."}
{"id": "4157546", "revid": "830939", "url": "https://it.wikipedia.org/wiki?curid=4157546", "title": "Andrea Arditi", "text": "Biografia.\nFu autore di un reliquario di San Zanobi contenuto nel duomo di Firenze (1331), in argento parzialmente dorato, con gemme e smalti; oltre a questo ultim\u00f2 una mitra con medaglioni di smalto sempre per il duomo di Firenze (1330), una croce d'argento (1338) per l'Arte di Calimala, nella chiesa di San Miniato; realizz\u00f2 inoltre un calice conservato a Londra."}
{"id": "4157547", "revid": "767487", "url": "https://it.wikipedia.org/wiki?curid=4157547", "title": "Protector (film)", "text": "Protector (\"The Protector\") \u00e8 un film del 1985 diretto da James Glickenhaus.\nLa pellicola ha per protagonista Jackie Chan.\nTrama.\nChan interpreta Billy Wong, un poliziotto di New York, il cui partner viene ucciso. Messo in servizio con nuovo partner Danny Garoni, i due si trovano sulle tracce dei rapitori che hanno preso la figlia di un ricco uomo d'affari, le tracce li portano a Hong Kong, dove combattono sia un boss della droga e le autorit\u00e0 per cercare di ottenere la figlia del ricco uomo d'affari."}
{"id": "4157550", "revid": "557987", "url": "https://it.wikipedia.org/wiki?curid=4157550", "title": "Stile Antico", "text": ""}
{"id": "4157551", "revid": "149727", "url": "https://it.wikipedia.org/wiki?curid=4157551", "title": "Tram TEL Ce 1/2 1-4", "text": "Le elettromotrici Ce 1/2 delle Tramvie Elettriche Luganesi, numerate da 1 a 4, erano una serie di vetture tranviarie che costituivano la dotazione originaria della rete di Lugano.\nFurono costruite nel 1896 in quattro unit\u00e0 dalla Schlieren con parte elettrica Brown Boveri, ed erano alimentate a corrente alternata trifase alla tensione di 400 V.\nIn seguito alla decisione di convertire l'alimentazione della rete alla corrente continua con tensione di 1000 V, le vetture furono ritirate dal servizio nel 1910 e sostituite dalle Ce 2/2 1 \u00f7 12.\nNel 1913 la vettura 2 fu venduta alla Ferrovia Lugano-Cadro-Dino, che la ricostru\u00ec a corrente continua e la rinumer\u00f2 Be 2/2 5. Cos\u00ec trasformata, la vettura fu destinata al servizio sulla tratta urbana, dalle caratteristiche tranviarie, dal centro di Lugano alla localit\u00e0 La Santa. Fu infine accantonata nel 1951."}
{"id": "4157553", "revid": "149727", "url": "https://it.wikipedia.org/wiki?curid=4157553", "title": "Tram TEL Ce 2/2 1-12", "text": "Le elettromotrici Ce 2/2 delle Tramvie Elettriche Luganesi, numerate da 1 a 12, erano una serie di vetture tranviarie che prestarono servizio sulla rete di Lugano.\nStoria.\nNel 1910 la rete tranviaria di Lugano, inizialmente alimentata a corrente alternata trifase, venne convertita alla corrente continua, rendendo cos\u00ec necessaria la sostituzione delle originarie elettromotrici Ce 1/2 numerate da 1 a 4.\nLe nuove vetture, di tipo Ce 2/2 e numerate da 1 a 12, furono costruite dalla Schlieren con parte elettrica Alioth. Delle dodici vetture complessive, quelle numerate da 1 a 3 erano di potenza maggiore, per il servizio sull'acclive linea 4 per la stazione ferroviaria.\nIn epoca successiva, in seguito all'eliminazione della terza classe, le vetture divennero di seconda, e vennero pertanto riclassificate Be 2/2.\nIn seguito alla riduzione della rete tranviaria, progressivamente sostituita dalla rete filoviaria, la vettura 3 fu venduta alla Ferrovia Lugano-Ponte Tresa, che la utilizz\u00f2 come veicolo di servizio fino al 1970; la vettura 4 venne invece noleggiata alla Ferrovia Lugano-Cadro-Dino, che la utilizz\u00f2 per il servizio sulla tratta urbana dalle caratteristiche tranviarie, dal centro di Lugano alla localit\u00e0 La Santa."}
{"id": "4157559", "revid": "110157", "url": "https://it.wikipedia.org/wiki?curid=4157559", "title": "Gary Langan", "text": "Biografia.\nGary Langan nel 1983, fond\u00f2 la ZTT Records con Trevor Horn, Paul Morley e Jill Sinclair. Fu anche il cofondatore degli Art of Noise, ma lasci\u00f2 il gruppo nel 1986 dopo il tour di \"In Visible Silence\". La sua carriera inizi\u00f2 a 18 anni quando comicnci\u00f2 come assistente ai Sarm Studios (East), imparando il lavoro da Gary Lyons e Mike \"Clay\" Stone, lavorando con i Queen per \"A Night at the Opera (Queen)\", \"A Day at the Races\", e \"News of the World (Queen)\". Dopo il lavoro con Trevor Horn per \"90125\" degli Yes, Langan produsse \"Beauty Stab\" degli ABC e, pi\u00f9 tardi, \"Through The Barricades\" degli Spandau Ballet. Langan fu co-producer per i Public Image Ltd. nel 1987 per l'album \"Happy?\". Nel 2005 Langan produsse il SACD mixato per l'edizione di \"Jeff Wayne's Musical Version of The War of the Worlds\". Nel 2008, Langan ha prodotto l'album degli ABC, \"Traffic\".\nNell'aprile 2009, Langan prese parte per gli ABC dal vivo alla Royal Albert Hall. Il concerto fu devoluto per \"The Lexicon of Love\". Anne Dudley arrangi\u00f2 le musiche e diresse la BBC Concert Orchestra, Trevor Horn support\u00f2 con voce."}
{"id": "4157560", "revid": "2091196", "url": "https://it.wikipedia.org/wiki?curid=4157560", "title": "Accademia nazionale delle scienze dell'Ucraina", "text": "L'Accademia nazionale delle scienze dell'Ucraina (in ucraino: \u041d\u0430\u0446\u0456\u043e\u043d\u0430\u043b\u044c\u043d\u0430 \u0430\u043a\u0430\u0434\u0435\u043c\u0456\u044f \u043d\u0430\u0443\u043a \u0423\u043a\u0440\u0430\u0457\u043d\u0438, \"Nacional'na akademija nauk Ukra\u00efny\") \u00e8 il pi\u00f9 importante ente governativo di ricerca in Ucraina e una delle sei accademie statali del paese. Ha sede a Kiev.\nAttivit\u00e0.\nCome molte altre accademie analoghe i membri dell'Accademia sono divisi in due categorie: accademici e corrispondenti. Per gli scienziati stranieri \u00e8 prevista un'ulteriore categoria. L'Accademia gestisce molte istituzioni di ricerca, soprattutto nelle scienze fondamentali, ma anche nel campo umanistico. L'Accademia ha lo \"status\" di agenzia statale, ma \u00e8 indipendente nell'ambito delle sue attivit\u00e0. L'Accademia nazionale delle scienze Ucraina \u00e8 responsabile del 90% di tutte le scoperte fatte in Ucraina, fra cui la transmutazione del litio in elio, la produzione di acqua pesante e lo sviluppo di un radar tridimensionale con una precisione al decimetro.\nDenominazioni.\nNel corso della sua storia, l'Accademia ha cambiato denominazione quattro volte.\nStoria.\nL'Accademia fu fondata il 27 novembre 1918 ed era una delle accademie nazionali pi\u00f9 antiche dell'Unione Sovietica e la terza nella storia dell'Ucraina dopo la Societ\u00e0 Scientifica \u0160ev\u010denko e dopo la Societ\u00e0 Scientifica Ucraina. L'idea di fondare la nuova accademia fu avanzata dalla Societ\u00e0 Scientifica Ucraina nell'aprile del 1917, per\u00f2 fu realizzata solo durante il periodo della Repubblica ucraina indipendente.\nIl primo presidente fu il geologo Vladimir Ivanovi\u010d Vernadskij. Originariamente l'accademia comprendeva tre dipartimenti di ricerca in storia e filologia, fisica e matematica, e scienze sociali. I tre dipartimenti erano articolati in 15 commissioni, pi\u00f9 la Biblioteca Nazionale.\nFra il 1924 e il 1925, l'Accademia vot\u00f2 per la prima volta per eleggere membri stranieri, ma nessun candidato risult\u00f2 eletto. Nel 1929 due membri dell'Accademia (Serhiy Jefremov e Mychailo Slab\u010denko) e 24 corrispondenti furono arrestati con l'accusa di appartenere all'inesistente (come \u00e8 stato successivamente accertato) Unione per la libert\u00e0 dell'Ucraina. Nessuno degli arrestati fu mai rilasciato.\nPresidenti.\nL'Accademia ha avuto nella sua storia otto presidenti:\nOrganizzazione.\nNel 2006 l'Accademia si articolava in 3 sezioni per un totale di 14 dipartimenti, 6 centri regionali, 173 istituti di ricerca, con 43\u00a0613 dipendenti, fra cui 16\u00a0813 ricercatori; fra i ricercatori 2\u00a0:493 avevano il titolo di \"Dottore delle Scienze\" (D.Sc.) e 7\u00a0996 il titolo di \"Candidato delle Scienze\" (Ph.D.).\nCentri regionali.\nI centri regionali dell'Accademia si trovano a:\nBiblioteche.\nDue biblioteche nazionali sono affiliate all'Accademia Nazionale delle Scienze Ucraina:\nCase editrici.\nL'Accademia Nazionale delle Scienze Ucraina ha due case editrici:\nPremi.\nDal 2004 l'Accademia conferisce la medaglia d'oro Vernadskyj agli accademici che si sono particolarmente distinti."}
{"id": "4157561", "revid": "228587", "url": "https://it.wikipedia.org/wiki?curid=4157561", "title": "Trio in Tokyo", "text": "Trio in Tokyo \u00e8 un album del pianista francese Michel Petrucciani pubblicato nel 1999 dalla casa discografica Dreyfus Jazz.\nIl disco.\nL'album \u00e8 stato registrato dal vivo al Blue Note di Tokyo nel mese di novembre del 1997 e pubblicato nel 1999, pochi mesi dopo la scomparsa del pianista francese. La formazione \u00e8 il classico trio pianoforte-basso-batteria, dove per\u00f2 il basso \u00e8 di tipo elettrico. Con Petrucciani suonano il bassista Anthony Jackson ed il batterista Steve Gadd.\nIl disco presenta sette brani originali del pianista ed uno, celeberrimo, di Miles Davis. Probabilmente questo album rappresenta la pi\u00f9 vigorosa incisione dal vivo di Petrucciani, nel quale la sua \"generosit\u00e0\" musicale nei confronti del pubblico, come lui stesso amava definire le sue esecuzioni, si esprime al massimo livello. Tutto ci\u00f2 anche grazie all'intesa quasi telepatica con gli altri due componenti del trio. Petrucciani spazia dal mainstream alle sonorit\u00e0 pi\u00f9 moderne con grande maestria, sorretto dagli altri musicisti con i quali dialoga in intensi interplay.\nAl brano di apertura \"Training\", con un forte accento swing, succedono le improvvisazioni di \"September Second\", brano introdotto da una sequenza quasi funk del batterista. Alla ballata \"Home\", un brano che denuncia qualche infiltrazione di samba, segue un brano di stile bop quale \"Little Peace in C for U\".\nAlla ballata leggera \"Love Letter\", sottolineata da un raro utilizzo delle spazzole da parte di Gadd, si contrappone un ulteriore accenno di funk in \"Cantabile\". Dopo l'irregolare melodica di \"Colors\", l'album si chiude con uno dei brani pi\u00f9 famosi di Miles Davis, quel \"So What\" che qui viene proposto con grande forza ed intensit\u00e0 in contrapposizione alla versione originale di \"Kind of Blue\".\nTracce.\nTutti I brani sono composti da Michel Petrucciani, tranne dove indicato"}
{"id": "4157565", "revid": "339392", "url": "https://it.wikipedia.org/wiki?curid=4157565", "title": "Accademia Ucraina delle Scienze", "text": ""}
{"id": "4157568", "revid": "92723", "url": "https://it.wikipedia.org/wiki?curid=4157568", "title": "Aleksandr Aleksandrovy\u010d Bohomolec'", "text": ""}
{"id": "4157570", "revid": "1149807", "url": "https://it.wikipedia.org/wiki?curid=4157570", "title": "Crash Canyon", "text": "Crash Canyon \u00e8 una sitcom animata canadese del 2011, creata da Jamie LeClaire, Phil Lafrance e Kyle MacDougall.\nIn Italia \u00e8 stato trasmesso da MTV dal 10 marzo al 26 agosto 2012.\nTrama.\n\"Crash Canyon\" racconta la storia della famiglia Wendell, sperduta in un canyon.\nPersonaggi e doppiatori.\nIl capofamiglia. Un ingegnere estremamente razionale, non perde mai la calma ed \u00e8 probabilmente la persona pi\u00f9 sana nel Canyon. Tuttavia \u00e8 carente nelle abilit\u00e0 sociali e spesso cerca di risolvere i suoi problemi usando la scienza, per poi fallire ogni volta.\nLa moglie di Norm. Si arrabbia molto facilmente (come dimostrazione mostra costantemente un'espressione arcigna, al punto che sembra essere la sua espressione naturale), ma sa essere anche una madre e una moglie molto amorevole e premurosa. Odia apertamente Vernon, Beverly e Angel.\nLa figlia maggiore, \u00e8 la tipica adolescente ribelle. \u00c8 spesso molto egocentrica e si preoccupa solo di s\u00e9 stessa, ma a volte lei ha dei momenti in cui tiene alla sua famiglia, anche se durano poco. Ha una cotta per Royce fino alla stagione 2.\nIl figlio minore, il suo principale interesse \u00e8 fare soldi, di solito attraverso trucchi e truffe. Egli rispetta suo padre molto pi\u00f9 della sorella. Lui e i fratelli Sly e Butch sono vecchi amici. Aveva una cotta per Pristine. Prima solo per interesse, ma in seguito sembra che la ami davvero.\n\u00c8 il terzo cugino patologicamente obeso di Norm e l'antagonista principale. \u00c8 ossessionato dal cibo ed evita qualsiasi attivit\u00e0 fisica. \u00c8 estremamente antipatico e chiacchierone ed \u00e8 detestato da tutti nel canyon."}
{"id": "4157572", "revid": "767487", "url": "https://it.wikipedia.org/wiki?curid=4157572", "title": "Bambole e botte", "text": "Bambole e botte (\"Xia ri fu xing\") \u00e8 un film del 1985 diretto da Sammo Hung, terzo capitolo della serie cinese Lucky Stars.\nTrama.\nLe Five Lucky Stars, una delle quali sostituita da un fratello minore, vengono assegnate dalla polizia per permettere a un'attrice di vivere con loro. L'attrice ha informazioni su un'associazione criminale e gli vengono inviati assassini. Ricky (Yuen Biao) e Swordflower rimarranno a casa dell'attrice sotto copertura per catturare gli assassini. Durante il corso del film, le stelle inseguono la donna attraente intorno alla casa, anche se i loro sforzi sono in gran parte infruttuosi. Al culmine, i tre assassini alla fine finiscono in un edificio ricreativo per abbattere Swordflower (scambiandola per essere il loro bersaglio), ma per coincidenza Kidstuff (Sammo Hung) ei suoi amici sono l\u00ec e riconoscono uno di loro, con l'aiuto del attrice. Muscle (Jackie Chan) e Ricky arrivano nel momento giusto e si svolge una resa dei conti, finendo infine con i protagonisti vittoriosi. La polizia e un grande gruppo di attori cinesi arrivano per congratularsi con loro."}
{"id": "4157577", "revid": "465169", "url": "https://it.wikipedia.org/wiki?curid=4157577", "title": "Geremia Di Costanzo", "text": ""}
{"id": "4157579", "revid": "1632387", "url": "https://it.wikipedia.org/wiki?curid=4157579", "title": "The Root of All Evil (The Iron Maidens)", "text": "The Root of All Evil \u00e8 un EP della tribute band The Iron Maidens, pubblicato il 23 aprile 2008 solo in Giappone. A differenza dei due full-length precedentemente pubblicati, l'EP non \u00e8 offerto nel sito ufficiale della band.\nIl disco.\nL'EP contiene quattro tracce: le prime tre sono nuove cover degli Iron Maiden (due in versione metal e una, \"Different World\", in versione acustica); la quarta \u00e8 un remix dance di \"The Trooper\", ad opera di Glenn Baren e Lynn Woolever. \"Different World\" era gi\u00e0 stata suonata dal vivo in precedenza, durante un live ad una stazione radio di Los Angeles a fine 2007.\nQueste sono le ultime registrazioni della band con Aja Kim e Heather Baker, che lasciarono il gruppo a met\u00e0 del 2008."}
{"id": "4157581", "revid": "599013", "url": "https://it.wikipedia.org/wiki?curid=4157581", "title": "Al Cowlings", "text": "Il caso O. J. Simpson.\nCowlings e Simpson furono compagni di squadra alla Galileo High School, al San Francisco City College, alla University of Southern California, ai Buffalo Bills e ai San Francisco 49ers; essi divennero stretti amici e confidenti. Cowlings \u00e8 famoso per il suo ruolo nella cattura di Simpson avvenuta il 17 giugno 1994, dopo un inseguimento a bassa velocit\u00e0 della Polizia di Los Angeles per le strade losangeline, dopo gli omicidi della moglie Nicole Brown Simpson e del loro amico Ronald Goldman diversi giorni prima. Cowlings afferm\u00f2 che Simpson gli aveva puntato un'arma alla testa, forzandolo a prendere parte alla fuga di Simpson dalla polizia. L'inseguimento fu trasmesso in diretta in televisione dalle telecamere degli elicotteri e si stima sia stato visto approssimativamente da 95 milioni di persone nei soli Stati Uniti.\nCowlings fu l'autista, Simpson il suo passeggero, in una Ford Bronco del 1993. Durante l'inseguimento, Cowlings esclam\u00f2 alla polizia la famosa frase \"Il mio nome \u00e8 AC. Sapete chi sono, dannazione!\" L'inseguimento termin\u00f2 alla residenza di Simpson a Brentwood, dove si arrese alla polizia. Cowlings fu accusato di favoreggiamento a un fuggitivo e rilasciato con una cauzione di 250.000 dollari."}
{"id": "4157583", "revid": "767487", "url": "https://it.wikipedia.org/wiki?curid=4157583", "title": "Selvaggio west (film)", "text": "Selvaggio west (\"Escort West\") \u00e8 un film western statunitense del 1958, diretto da Francis D. Lyon e con protagonisti Victor Mature, Reba Waters, Elaine Stewart e Faith Domergue.\nTrama.\nDue coppie, composte da un uomo e una ragazzina e da due donne, in viaggio su altrettanti carri si incontrano durante il loro tragitto verso il Nevada. Le due donne erano precedentemente sopravvissute ad un attacco da parte degli Indiani."}
{"id": "4157586", "revid": "729019", "url": "https://it.wikipedia.org/wiki?curid=4157586", "title": "Campionati mondiali di taekwondo 1983", "text": "I Campionati mondiali di taekwondo 1983 sono stati la 6\u00aa edizione dei campionati mondiali di taekwondo, organizzati dalla World Taekwondo Federation, e si sono svolti a Copenaghen, in Danimarca, dal 20 al 23 ottobre 1983."}
{"id": "4157592", "revid": "803226", "url": "https://it.wikipedia.org/wiki?curid=4157592", "title": "Louise Lombard", "text": "Biografia.\nHa preso lezioni di recitazione quando aveva otto anni, ma persegui la sua formazione presso la Scuola Trinity Catholic High a Woodford Green. Ha poi studiato letteratura inglese all'Universit\u00e0 di Cambridge prima di andare a Londra, per studiare al Central Saint Martins College of Art and Design.\nPer quanto riguarda la sua carriera di attrice, Louise Lombard \u00e8 stata conosciuta nel corso degli anni 1990 per il suo ruolo di Evangeline Eliott nel dramma \"The House of Eliott\". Prosegu\u00ec con apparizioni in spettacoli come \"Bodyguards\", cos\u00ec come nella serie \"Metropolis (serie televisiva)\", e in film come \"After the Rain\" e \"My Kingdom\". Nel 1994 \u00e8 stata nominata dalla rivista \"People\" tra le 50 persone pi\u00f9 belle al mondo del 1994. Nel 1999 ha recitato nel film TV \"Ester\", con F. Murray Abraham.\nNel 2004 entra a far parte del cast del film \"Oceano di fuoco - Hidalgo\". Nel novembre dello stesso anno, inizi\u00f2 un ruolo ricorrente nella serie televisiva della CBS, \"CSI - Scena del crimine\" nelle stagioni cinque e sei, nel ruolo di Sofia Curtis, un investigatore, la sua prima apparizione nella stagione 5, episodio 7. Nel 2009, \u00e8 apparsa nel episodio pilota di \"\", spin-off della serie che and\u00f2 in onda durante la sesta Stagione della serie principale \"NCIS\" in due episodi di parte \"Leggenda Parte 1\" e \"Part Legend 2\". Ha interpretato l'agente speciale Lara Macy responsabile dell'Ufficio Progetti Speciali NCIS a Los Angeles.\nNel 2010 \u00e8 apparsa come \"guest star\" in due serie tv, in un episodio della serie TV \"Miami Medical\", di Jerry Bruckheimer\n, e in due episodi della serie TV Stargate Universe, nel ruolo di Gloria Rush. Nel marzo 2011 TVLine ha annunciato che l'attrice riprender\u00e0 il ruolo di Sofia Curtis in \"CSI - scena del crimine\" nella Stagione 11: Episodio 20, \"Padre della sposa\", il suo personaggio \u00e8 stato promosso a vice capo. Nel 2012 \u00e8 apparsa come guest star nella serie TV \"The Mentalist\", nella Stagione 4: Episodio 16, nel ruolo di Nora Hill.\nVita privata.\nLouise era sposata con Stephen Jon (ora divorziati) e hanno due figli Alejandro (nato nel 2005) e Rafaella (nata nel 2010).\nPremi.\nNel 1993 ha vinto il premio TV Prize Award, nella categoria Miglior personaggio televisivo estero - Donna"}
{"id": "4157593", "revid": "258735", "url": "https://it.wikipedia.org/wiki?curid=4157593", "title": "Episodi di Damages (quinta stagione)", "text": "La quinta ed ultima stagione della serie televisiva Damages \u00e8 stata trasmessa sul canale americano Audience Network dall'11 luglio al 12 settembre 2012.\nNella Svizzera italiana, la stagione \u00e8 stata trasmessa in prima visione in lingua italiana sul canale RSI LA2 dal 5 al 16 agosto 2013.\nIn Italia, \u00e8 stata trasmessa in prima visione dall'11 febbraio all'11 marzo 2014 sul canale TOP Crime.\nA volte ritornano.\nTrama.\nPatty \u00e8 scortata da due detective in centrale, dove dichiara di non sapere dove si trovi Ellen.\nTre mesi prima. Ellen si \u00e8 messa in proprio ed \u00e8 in attesa di un caso importante che le permetta di farsi una buona reputazione. Patty \u00e8 contattata da Channing McClaren, proprietario di un sito web in cui vengono divulgati dossier segreti sugli scandali politici e finanziari. Dopo aver vissuto in incognito per parecchio tempo, Channing \u00e8 tornato a New York e chiede i servigi di Patty per diffondere informazioni top secret. Patty per\u00f2 non intende patrocinare la sua causa, poich\u00e9 Channing rifiuta di essere pi\u00f9 specifico sulla tipologia di tali informazioni, e gli raccomanda il nome di Ellen come avvocato difensore. Channing parla con Ellen, rivelandole che lo scandalo in questione riguarda un importante gruppo bancario con oltre un secolo di storia. Nemmeno Ellen per\u00f2, saputo che \u00e8 stata Patty a raccomandarla, vuole assumere il caso. Ellen \u00e8 chiamata a deporre nella causa tra Michael e Patty per l'affido di Catherine. Patty, avvocato di s\u00e9 stessa, presenta un accordo di riservatezza firmato da Ellen quando lavorava per lei e chiede che la sua deposizione sia cancellata. Il giudice rinvia la questione di qualche giorno. Naomi Walling, una trader della Princefield Investment Bank, accetta di consegnare a Channing informazioni sulla banca. Tuttavia, Naomi \u00e8 stata ingannata e a essere diffuse sono le sue mail personali in cui emerge che ha avuto rapporti sessuali con tutti i principali operatori di Wall Street.\nRachel, la figlia di Naomi, chiede a Patty di fare causa a Channing . Tuttavia, Naomi non intende citarlo in giudizio e intima a Patty di andarsene. Il giudice ha deciso di ascoltare Ellen, ma Patty interrompe nuovamente la deposizione per rivelare che rischia di insorgere un conflitto di interessi tra loro due che renderebbe vano il ruolo di Ellen in qualit\u00e0 di testimone. Infatti, Naomi Walling \u00e8 stata ritrovata morta suicida nella vasca da bagno e Patty \u00e8 diventata il difensore di sua figlia Rachel nella causa contro Channing McClaren, il quale ha proposto a Ellen di rappresentarlo in tribunale. In realt\u00e0, Naomi \u00e8 stata uccisa da due sicari che ne hanno simulato il suicidio tagliandole le vene. A Ellen si pone dunque una scelta tra testimoniare contro Patty e accettare il patrocinio di Channing. Ellen si prende qualche minuto per decidere, con Patty che le suggerisce la seconda opzione per poterla affrontare direttamente in tribunale e provare a battere la sua \"maestra\". Ellen telefona a Channing, accettando l'incarico.\nPresente. Patty non risponde alle domande dei detective riguardanti Ellen, sapendo che \u00e8 il giorno in cui doveva deporre contro di lei nella causa di affido. Ellen \u00e8 riversa a terra in un vicolo.\nL'apparenza inganna.\nTrama.\nNella stanza degli interrogatori a Patty viene consegnato un telefono.\nTre mesi prima. Channing rilascia la prima intervista pubblica dal suo ritorno negli Stati Uniti. Nonostante le raccomandazioni di Ellen, diventata a tutti gli effetti il suo avvocato, Channing definisce la morte di Naomi Walling un danno collaterale di cui si assume la responsabilit\u00e0. Durante la diretta fa irruzione un messo notificatore che consegna a Channing la citazione in giudizio da parte di Patty per danno tanatologico. Il giudice Timothy Haring concede a Patty una settimana di tempo per addurre prove che dimostrino il legame tra Channing e Walling. Patty ottiene anche la confisca del passaporto di Channing , il quale sarebbe partito l'indomani per una conferenza a Oslo. Patty chiede al suo amico Bill Herndon, rimasto a collaborare con lei dopo il caso High Star, di setacciare il rapporto tra Channing e Walling. Ellen ha in programma l'assunzione di un associato per il suo studio. Si presenta una donna di nome Kate Franklin per autocandidarsi al posto. Kate \u00e8 una vecchia conoscenza di Patty che ha deciso di tornare a lavorare dopo la morte del marito. Kate fa la stessa proposta anche a Patty, al fine di estorcere condizioni pi\u00f9 vantaggiose rispetto a quelle che pu\u00f2 offrirle uno studio appena avviato come quello di Ellen, rammentando alla Hewes che non le conviene averla come avversaria. Ellen nota della complicit\u00e0 tra Patty e il giudice Haring, scoprendo che \u00e8 riuscito a entrare nel consiglio d'amministrazione di una societ\u00e0 vicina alla Hewes.\nChanning conosce una ragazza in un bar e viene invitato a trascorrere la serata nel suo appartamento, indossando una parrucca per non essere riconosciuto dalle telecamere. Walid Cooper, ex collega di Chris alla High Star che Ellen ha assunto come informatore, le consegna il video delle telecamere di sorveglianza dell'hotel Montclair, dove Walling ha incontrato Channing la sera prima della fuga di notizie. Lo stesso video \u00e8 in possesso di Patty che per\u00f2 non ha riconosciuto Channing, non sapendo dell'escamotage della parrucca. Ellen riceve da Rutger Simon, il braccio destro di Channing, una chiavetta USB contenente informazioni compromettenti sul giudice Haring. Ellen fa avere la chiavetta al giudice, inducendolo ad abbandonare il caso. Haring comunica alle parti che non seguir\u00e0 pi\u00f9 il processo Channing e sar\u00e0 sostituito dal giudice Richard Gearheart. Patty telefona a Ellen per rivelarle che in realt\u00e0 tra lei e il giudice Haring non c'era alcun rapporto personale, anzi addirittura si detestavano, quindi ha indotto Ellen ad agevolarla nella sostituzione di un giudice che non le piaceva. Al contrario, il nuovo giudice Gearheart \u00e8 molto pi\u00f9 accondiscendente nei confronti di Patty.\nPresente. Patty telefona al cellulare di Ellen, impossibilitata a rispondere perch\u00e9 riversa sulla strada con una ferita alla testa. Dal cornicione del palazzo da cui \u00e8 caduta appare un uomo non identificato.\nQuell'ultima telefonata.\nTrama.\nEllen mostra a Channing il video che lo riprende nell'albergo in cui ha incontrato Naomi Walling, rimproverandolo per averle mentito su un fatto cos\u00ec importante. Channing confessa che quella era la seconda volta in cui si vedevano. Il primo incontro ha avuto luogo a Roma, dove Naomi si era esposta per rivelare le azioni di insider trading della Princefield. Patty ha assunto Kate, incaricandola di leggere tutta la documentazione del caso Walling-McClaren. Chris incontra Deniece, la madre di Ellen, in una farmacia nella quale la donna lavora. Quando lo riferisce a Ellen, lei si insospettisce perch\u00e9 non sapeva che sua madre si fosse messa a lavorare e teme che stia nascondendo qualcosa. Patty e Ellen concordano di far deporre Rachel due volte. Rutger incontra un finanziatore di McClarenTruth.org, preoccupato per il risvolto che sta prendendo la causa contro Channing, auspicando che Ellen venga licenziata nel caso in cui le cose si mettessero male. Nella prima deposizione Rachel fornisce informazioni avute dalla madre sull'incontro tra lei e Channing in albergo. In quell'occasione la donna si era tirata indietro e Channing, che aveva aspettato a lungo le sue preziose informazioni, tent\u00f2 di violentarla e la minacci\u00f2 di rivalersi sulla figlia. Quando Ellen mette in dubbio le dichiarazioni di Rachel, la ragazza estrae un portasigarette di Channing che lui aveva tirato contro Naomi.\nEllen si confronta con Kate per verificare se ha scoperto qualcosa dai documenti dell'indagine. La nuova associata si \u00e8 concentrata sulle telefonate che Naomi ha scambiato con Rachel la sera della sua morte, quando la ragazza era uscita con le amiche. Kate ha cerchiato una telefonata di Naomi a Rachel effettuata a tarda ora, quando la figlia era ancora fuori. Soddisfatta per l'interessante spiraglio aperto da Kate, che evidentemente non ha perso il suo fiuto, Ellen le chiede di accompagnarla alla seconda deposizione nello studio di Patty. Ellen si concentra sulle telefonate, accertandosi che Rachel ha un'ottima memoria, e le chiede di descriverle nei dettagli la fatidica chiamata delle 23.01. Dopodich\u00e9 Ellen estrae il tabulato telefonico in cui risulta che quella chiamata \u00e8 durata appena 2 secondi, mentre stando a quanto affermato dalla giovane sarebbe dovuta durare molto pi\u00f9 tempo. Ellen pu\u00f2 cos\u00ec mettere in forte dubbio la veridicit\u00e0 dell'intera deposizione di Rachel. Curiosando nel computer di sua nonna, la piccola Catherine vede un samurai con la scritta \"Posso aiutarti\".\nEllen sta dormendo con Chris quando viene svegliata da Deniece che le chiede in lacrime ospitalit\u00e0 per qualche giorno. Nello stesso momento Patty, che sta festeggiando il compleanno di Catherine, riceve la visita di Kate che la informa di una loro comune conoscenza che sta morendo e vorrebbe vederla.\nTi voglio bene, mamma.\nTrama.\nRoger Kastle, un vecchio amico di Patty, le comunica che \u00e8 tra le candidate per un posto di giudice nella Corte Suprema. Lusingata per la proposta, Patty vuole prima chiudere le pendenze del suo studio e vincere la causa contro McClaren. Deniece rivela a Ellen il motivo per cui se n'\u00e8 andata di casa, vale a dire l'aggressivit\u00e0 di suo padre che \u00e8 arrivato al punto di lanciarle addosso un oggetto di cristallo. Patty assume Jake Stahl, un avvocato che ha maturato importanti competenze informatiche al MIT, e che la pu\u00f2 aiutare nel caso McClaren. Tuttavia, il server della Princefield \u00e8 sotto sequestro della SEC e l'autorit\u00e0 non permette a nessuno di accedere all'hardware della banca. Patty rilascia un'intervista in televisione, rivelando i due incontri avuti da Channing con Naomi e definendo il cliente di Ellen \"maniaco sessuale\" per il tentato stupro della Walling. Ellen presenta istanza al giudice Gearheart che diffida entrambe le parti dal concedere ulteriori interviste, il che per\u00f2 \u00e8 un punto a favore di Patty perch\u00e9 Ellen non avr\u00e0 modo di replicare pubblicamente alle sue accuse.\n\"Samurai7\", un hacker molto conosciuto nell'ambiente, ha preziose informazioni sulla Princefield che \u00e8 disposto a vendere per 500.000 $. Channing nel suo lavoro si \u00e8 sempre rifiutato di pagare le informazioni e anche stavolta, nonostante ne vada della sua persona, non intende fare un'eccezione. Rutger e Gitta, la fidanzata nonch\u00e9 collega di Channing, la pensano diversamente e trattano a sua insaputa con Samurai per avere le informazioni. La tata di Catherine allerta Patty perch\u00e9 la bambina continua a parlare di \"un uomo con la spada\" entrato in casa loro. Patty ha cos\u00ec modo di scoprire l'intrusione di Samurai nel suo computer, poich\u00e9 Catherine aveva spostato l'icona nel cestino, e ricevere anche lei la proposta per le informazioni sulla Princefield. Ellen si informa presso il suo consulente finanziario che le sconsiglia di pagare quella cifra, ma la giovane \u00e8 risoluta nel voler entrare in possesso delle soffiate di Samurai. Costui accetta entrambe le proposte, sia di Ellen che di Patty, trasferendole su due penne USB diverse. Samurai consegna a Patty una chiavetta nera, dopodich\u00e9 ne estrae una rosa per Ellen che per\u00f2 non le verr\u00e0 mai data. Infatti, Samurai \u00e8 aggredito da un uomo che d\u00e0 fuoco al suo corpo e alla chiavetta rosa, poi telefona a qualcuno dicendo che Ellen Parsons non ha avuto le informazioni.\nLa nomina di Patty alla Corte Suprema rischia di saltare a causa di un'intervista di Michael a una nota rivista legale in cui il figlio la accusa di voler vincere il caso McClaren soltanto per distruggere la carriera di Ellen, l'ex associata che avuto il coraggio di uscire dalla sua ombra. L'intervista di Michael \u00e8 stata una mossa di Ellen, vendicatasi con Patty per lo sgarbo fatto con Channing. Michael per\u00f2 ricorda a Ellen che in cambio vuole il suo aiuto per vincere la custodia di Catherine.\nHo qualcosa che non va.\nTrama.\nEllen riceve Patty nel suo ufficio per adempimenti burocratici legati al caso McClaren. Appesantita dal carico di lavoro dell'ultimo periodo, a Ellen capita spesso di appisolarsi e sognare l'aggressione che sub\u00ec nell'appartamento di Patty. Per questa ragione Ellen \u00e8 molto attenta nel rivolgersi al suo ex capo e le chiede se ha ricevuto le informazioni di Samurai sulla Princefield, con Patty che ovviamente nega di possederle. Avendo capito che in realt\u00e0 non \u00e8 vero, Ellen paventa una possibile istanza al giudice per costringerla a produrle anche alla controparte. Bennett Herreshoff, CEO della Princefield, annuncia in una conferenza stampa che la banca sta cooperando con la SEC per scoprire la verit\u00e0 sull'insider trading e si dichiara spettatore neutrale del processo McClaren, ringraziando sia Channing sia Naomi Walling per l'aiuto che hanno dato nel rivelare il marcio dentro la societ\u00e0. Patty incontra l'ufficiale della SEC Clark Reinsdorf per ottenere la prova che dimostri l'esistenza di un contatto tra Channing e Naomi, altrimenti far\u00e0 pubblicare un articolo in cui attaccare la SEC per l'eccessiva inerzia con cui ha condotto le indagini.\nNon avendo notizie da Samurai, Ellen riceve dal team di Channing il contatto di un hacker con cui spesso ha collaborato: Blackbird. Si tratta della fidanzata tossicodipendente di Samurai, la quale non ha sue notizie dalla sera della consegna delle informazioni e teme possa essergli accaduto qualcosa. Blackbird accetta di deporre davanti al giudice Gearheart per attestare il versamento di denaro attraverso cui Patty ha ottenuto in cambio le informazioni sulla Princefield. Patty viene costretta dal giudice a produrre le informazioni a Ellen sia in forma digitale che cartacea. Intanto, Channing \u00e8 contattato dalla ex fidanzata Sally con cui ha un figlio di nome Charlie. Channing apprende che il piccolo soffre di un handicap cognitivo, ma Sally non ha i soldi per curarlo e lo sta crescendo assieme a un poco di buono di nome Jeff che \u00e8 spesso prevaricante nei confronti di Charlie. Channing hackera la posta personale di Jeff per toglierlo di mezzo e paga Sally per mandare Charlie in una scuola attrezzata per il suo disturbo. Tuttavia, quando Sally gli propone di conoscere suo figlio, Channing diserta l'appuntamento.\nKate consegna a Patty una scatola di biscotti per farle capire che suo padre Lyle, di cui \u00e8 avvocato, ha chiesto di incontrarla. Patty si presenta nella clinica in cui Lyle, malato terminale, \u00e8 ricoverato e scopre che ha deciso di inserirla nel testamento, nonostante la Hewes abbia volutamente rotto ogni legame con lui. Patty dice a Lyle di non volerlo pi\u00f9 vedere.\nHo bisogno di vincere.\nTrama.\nEllen ha l'ennesimo incubo in cui Patty la invita a salire al piano superiore del suo appartamento, trovando David nella vasca da bagno e s\u00e9 stessa insanguinata come quel fatidico giorno dell'aggressione. Quando lei e Jane ottengono l'accesso a casa di Naomi , accorgendosi che il bagno della Walling \u00e8 lo stesso del suo incubo, Ellen ha un malore dopo una visione di David ucciso nella vasca. Patty rintraccia Thomas Weld, un assicuratore che soggiornava al Montclair nella stanza adiacente a quella in cui si incontrarono Channing e Naomi. Weld ci tiene alla sua privacy e si rifiuta di rivelare per quale motivo si trovava nell'hotel, dichiarando di non aver sentito nessun rumore che potesse far pensare a un'aggressione. Rachel Walling \u00e8 insultata da Bruce Davies, l'ex capo di sua madre, caduto in rovina dopo la soffiata di Naomi. Questo provoca alla giovane dei tentennamenti sull'opportunit\u00e0 di proseguire la causa, anche perch\u00e9 confida a Patty che Channing ha tentato di contattarla per raccontarle la propria versione dei fatti. Lo stesso McClaren \u00e8 infatti sempre pi\u00f9 propenso a interrompere le ostilit\u00e0, considerando i danni d'immagine cagionati alla sua attivit\u00e0.\nEllen continua ad avere delle visioni e, non riuscendo pi\u00f9 a distinguere tra realt\u00e0 e immaginazione, pensa di aver visto l'uomo che tent\u00f2 di ucciderla. Confidandosi con la terapista del gruppo che la aiut\u00f2 a superare il lutto per la morte di David, Ellen vuole tirare dritto e arrivare all'obiettivo di battere Patty in tribunale. Contravvenendo alle indicazioni di Patty, Rachel incontra Channing che le suggerisce di interrompere una causa che rischia di trascinarsi per anni. Rachel comunica a Patty che ha intenzione di accettare 3.000.000 $ da Channing come accordo extragiudiziale. Ellen non vuole rinunciare alla causa, cos\u00ec grazie a Kate viene a sapere che il signor Weld allogger\u00e0 nuovamente per due giorni al MontClair. Ellen chiede a Weld di testimoniare a suo favore, riuscendo a farsi dire dall'uomo che i suoi soggiorni al MontClair sono occasioni per incontrare l'amante e non vuole far trapelare questa relazione segreta. Ellen manda Weld a rivelare a Patty di aver sentito, attraverso le sottili pareti delle camere, tutto quello che Channing avrebbe fatto a Naomi. In questo modo Rachel ritira la proposta di accordo e la causa pu\u00f2 andare avanti.\nLa tempesta si avvicina.\nTrama.\nChanning apprende da un video che Samurai \u00e8 morto. Incontrando la sua fidanzata BlackBird, scopre altres\u00ec che Ellen, Gitta e Rutger hanno acquistato da lui le informazioni sulla Princefield. Furioso, Channing minaccia i collaboratori di licenziarli se proveranno ad agire nuovamente alle sue spalle. Rutger mantiene comunque i contatti con il finanziatore del sito, informandolo dei recenti sviluppi del caso. Channing vede Bruce Davies, dal quale apprende che Bennett Herreshoff aveva incaricato la SEC di indagare su di lui e Naomi prima che avvenisse la fuga di notizie. Davies rivela anche che era stato Herreshoff a creare Fondo 23, utilizzato per mettere in atto l'insider trading, e lascia a Channing il nome di colui che \u00e8 il vero responsabile dell'insider trading. Si tratta di Helmut Torben, il finanziatore che Rutger finge di non conoscere.\nIl giudice Haring manda Patty ed Ellen nel Maine per raccogliere la deposizione del professor Lee Collins, esperto di informatica che ha analizzato i server della Princefield. Collins afferma che le informazioni personali di Naomi sono state divulgate dal suo computer, un'azione che avrebbe potuto compiere soltanto una persona molto esperta come Channing o Samurai. Chris, che lavora come consulente nel dipartimento veterani, raccoglie la testimonianza di un giovane soldato che accusa i medici dell'esercito di prescrivere ai soldati che soffrono di DPTS antidepressivi senza visitarli di persona. Una tormenta di neve costringe Patty ed Ellen a una lunga attesa nella sala d'aspetto dell'aeroporto. Con tutti i voli cancellati, Ellen accetta con riluttanza la proposta di Patty di viaggiare assieme a lei nel suo aereo privato, una volta che il meteo sar\u00e0 migliorato. Le due donne sembrano riavvicinarsi, con Patty che sottolinea come entrambe abbiano alle spalle un passato familiare difficile e nonostante questo siano riuscite a fare carriera, alludendo al destino che le ha fatte incontrare. Ellen per\u00f2 rammenta che la assunse soltanto per avere la testimonianza di Katie Connor nel caso Frobisher. Ellen ricorda a Patty la confessione che fece nella stanza d'albergo, quando ammise di aver ordinato di ucciderla. Patty si mostra sconvolta per questa affermazione, dicendo che la sua ammissione era dettata dalla pistola che Ellen le puntava contro e non era vera, servendo soltanto a fuggire da l\u00ec per chiudere il caso di cui si stavano occupando. Ellen per\u00f2 resta della sua idea, nonostante Patty provi a discolparsi accusando lo Zio Pete di aver ordito il tentato omicidio. Quando il pilota dell'aereo privato informa Patty che possono partire, Ellen rifiuta il passaggio a bordo.\nHo paura di quello che potrei scoprire.\nTrama.\nCinque anni prima. Zio Pete accompagna in ascensore sull'uscio dell'appartamento di Patty l'uomo incaricato di uccidere Ellen. Dopo la colluttazione e la fuga di Ellen, l'uomo ferito con il coltello riesce a telefonare a Zio Pete. Una volta che l'uomo \u00e8 stato soccorso e medicato in ospedale, Zio Pete gli consegna una busta contenente dei soldi e scherza dicendogli che \u00e8 pi\u00f9 facile uccidere un animale.\nDue settimane prima. Ellen deve produrre la lista dei finanziatori del sito di Channing a Patty, affinch\u00e9 la Hewes possa stimare la richiesta di danni. Rutger confessa a Channing che Helmut Torben \u00e8 il loro principale finanziatore ed \u00e8 stato lui a fornire al Fondo 23 le informazioni per l'insider trading. Rutger e Gitta vogliono fare causa a Torben, ma Ellen consiglia loro di non coinvolgerlo almeno fino a quando resta aperta la causa contro Channing. Nel suo ufficio Ellen recupera la cartelletta rossa che Stefania McKee, la moglie di Zio Pete, le consegn\u00f2 quando lui era morto e che tra le varie cose contiene una fotografia di Pete con l'aggressore. Decisa a far luce una volta per tutte sulla faccenda, Ellen fa visita alla vedova per chiederle se conosce il tizio e lei risponde di no. Kate, in qualit\u00e0 di avvocato di Lyle Hewes, comunica a Michael che il nonno vuole incontrarlo per includerlo nel testamento. La candidatura di Patty alla Corte Suprema resta in piedi, per\u00f2 la Hewes teme che riaffiorino gli scheletri nell'armadio del suo passato. Chris ha chiesto a Ellen di essere messo in contatto con Channing per rendere pubblico lo scandalo dei soldati affetti da DPTS. Rutger gli consegna una chiavetta, la stessa data a Naomi, per caricare i dossier sul loro server, assicurandogli che non si ripeter\u00e0 un nuovo caso Walling. Channing e il suo gruppo di hacker si mettono al lavoro per coprire le fonti della soffiata e pubblicare le informazioni sul sito.\nMichael accompagna Lyle nella vecchia casa di famiglia in campagna. Il vecchio rivela che Patty e sua nonna gli fecero causa, privandolo di tutti i suoi beni e cointestando i terreni a Patty che li ha lasciati sfitti. Lyle vorrebbe che Michael rinunciasse alla custodia di Catherine per ottenere in cambio da sua madre la cessione della propriet\u00e0 dei terreni, cos\u00ec che sia lui l'erede maschio delle propriet\u00e0 degli Hewes. Michael sottopone questa proposta a Patty, la quale per\u00f2 rifiuta di firmare i documenti. Ellen chiede ai detective che ai tempi si occuparono del suo caso di esaminare il sangue presente sul biglietto da visita di Hollys Nye, probabilmente riconducibile all'aggressore. Intanto Stefania, che ha mentito a Ellen, telefona all'uomo per avvertirlo che hanno chiesto di lui. Gli esami sul sangue rivelano che l'indiziato si chiama Patrick Scully. Ellen consegna a Patty la documentazione finanziaria di Channing e la Hewes afferma che manca il nome di Helmut Torben. Lyle ha un malore mentre \u00e8 in compagnia di Kate e, quando l'infermiera entra nella stanza, la donna dice di essere sua figlia. Ellen dissimula il proprio stupore, ignorando che Patty lo ha scoperto attraverso una soffiata di Gitta. Patty telefona al suo contatto a Washington per accettare di correre per la Corte Suprema.\nPresente. L'uomo che osserva Ellen dal cornicione del palazzo \u00e8 Patrick Scully, il quale poi si avvicina a Patty che osserva la scena a distanza.\nMi piace la tua sedia.\nTrama.\nPatty viene scortata in centrale da due detective. Ellen rimane riversa sul selciato con Scully che la osserva dall'alto.\nRoma, 2011. Naomi e Channing hanno consumato un rapporto sessuale dopo aver concordato la soffiata sulla Princefield. Rutger lo redarguisce per essere andato a letto con una fonte.\nUna settimana prima. Ellen e Patty concordano di ascoltare i testimoni della difesa in una sola giornata. Ellen incarica il suo informatore di indagare su Scully, anche se non riguarda il caso McClaren. Scully pedina Kate e riesce ad avere il codice per entrare nel palazzo dello studio di Ellen. Patty raccoglie le deposizioni di Channing, Rutger e Gitta. Mentre Channing e Gitta smentiscono ogni violenza nei confronti di Naomi, Rutger \u00e8 messo davanti al rapporto in essere tra Torben ed Herreshoff. Venticinque anni prima Torben garant\u00ec il finanziamento di un fondo fornito da Herreshoff, palesando un conflitto d'interessi rispetto alla soffiata di Naomi. Patty avverte Rutger che \u00e8 disposta ad andare in fondo alla questione, anche oltre la causa McClaren. Ellen incontra Torben per avere la sua collaborazione contro Patty. \nChanning licenzia Rutger per aver tirato dentro Torben e messo in crisi la sopravvivenza del sito. Ellen ha conferma che Scully ha portato due volte la spesa a Stefania McKee ed \u00e8 arrivato a New York per chiudere la questione. Rutger racconta a Patty dell'incontro di Channing con Naomi a Roma, pentendosi di non aver fermato Channing allora. Dopo il secondo incontro al MontClair, Channing ha chiesto a Rutger i codici della soffiata perch\u00e9 Naomi era pronta ad andare alla polizia e denunciarlo per molestie. Rutger accusa Channing di aver divulgato le mail di Naomi, rovinandole la reputazione allo scopo di renderla innocua. In realt\u00e0 \u00e8 stato Rutger a danneggiare Naomi, dopo aver parlato con Herreshoff dell'insider trading alla Princefield. Il padre di Ellen pretende che Deniece torni a casa ed Ellen lo minaccia con la pistola di andarsene. Ellen incastra Scully mentre tentava di spingerla dal terrazzo e l'uomo, minacciato dalla Parsons di finire in galera, rivela che a ingaggiarlo per ucciderla fu Patty. Costei si ostina nel dichiararsi innocente e lancia un avvertimento a Ellen, dicendole che \u00e8 l'ultima volta che lei mette piede nel suo ufficio.\nNon farlo mai pi\u00f9.\nTrama.\nFortemente stressata, Ellen si fa visitare da un medico che la invita a rallentare il ritmo di lavoro per evitare gravi conseguenze alla sua salute. Ellen per\u00f2 vuole prima vincere la causa McClaren, ormai vicinissima alla prima udienza, e aiutare Michael nell'ottenere la custodia di Catherine. Patty notifica l'aggiunta di Rutger ai testimoni dell'accusa, utile soprattutto perch\u00e9 potr\u00e0 aiutarla successivamente contro Torben ed Herreshoff. Ellen deve anche affrontare un'altra grana perch\u00e9 l'esercito intende procedere contro Channing per la pubblicazione dei referti medici dei soldati. Per scampare un altro processo contro il suo assistito, che causerebbe la chiusura del sito, Ellen ha la possibilit\u00e0 di incolpare il soldato autore della soffiata e salvare Channing. Questa scelta per\u00f2 fa infuriare Chris, avendo Ellen deciso di anteporre la vittoria del processo alla loro relazione. Rutger non riesce pi\u00f9 a reggere il doppiogioco con Patty ed Ellen, quindi decide di prenotare in fretta e furia un volo per l'Inghilterra.\nSi apre il processo Walling contro McClaren. Avvertita della fuga di Rutger, Patty \u00e8 costretta a ritirare l'accusa contro Channing che dichiara alla stampa di voler proseguire l'attivit\u00e0 del sito. Scully viene mandato da Ellen a parlare con Patty e farsi dire che \u00e8 stata lei a ingaggiarlo per ucciderla. In questo modo ha la registrazione vocale da far usare a Michael per vincere la custodia di Catherine. Tuttavia, Ellen non si presenta in studio dove aveva appuntamento con Michael e non si riesce a rintracciarla da oltre due ore. Dal cornicione del palazzo si vede Ellen riversa a terra in strada, essendo svenuta mentre raggiungeva lo studio. Infatti, Ellen \u00e8 incinta e con il suo lavorare forsennato ha messo in pericolo la vita del feto. Patty parla con suo padre appena prima che esali l'ultimo respiro, incolpandolo di tutto quello che le ha fatto in infanzia e dileggiando sul fatto che vender\u00e0 la terra a prezzo stracciato al primo offerente. Scully trova Michael in attesa alla scrivania di Ellen e il giovane lo riconosce, rivelandogli di sapere la storia del tentato omicidio di Ellen perch\u00e9 quella famosa sera si trovava fuori da casa di Patty e lo ha visto parlare con Zio Pete. Nel frattempo, Ellen si \u00e8 ripresa e sale nello studio, trovando il cadavere di Michael che Scully ha ucciso con diversi colpi di pistola. Patty apprende la notizia della morte del figlio alla centrale di polizia, dove era stata portata dai detective quando sembrava ormai evidente la sua responsabilit\u00e0 nel tentato omicidio.\nDopo qualche tempo Ellen e Patty si ritrovano nella casa al lago. Patty le rivela che la causa McClaren era soltanto un pretesto per tastare quanto fosse disposta ad andare avanti pur di batterla in tribunale, anche se mai avrebbe pensato che il prezzo fosse la morte di Michael. Ellen deve quindi fare i conti con il sangue sparso per colpa della sua ambizione, con Patty che \u00e8 riuscita a trasformarla in una sua copia. Inoltre, Ellen apprende che anche Rutger \u00e8 stato ucciso prima che potesse scappare, eliminato da Herreshoff. Ellen consegna a Patty tutte le prove che ha raccolto contro di lei, voltandole definitivamente le spalle.\nAnni dopo. Patty incontra Ellen in una farmacia, scoprendo che ora \u00e8 una casalinga appagata, sposata con Chris e madre di una bambina. Patty risale a bordo della sua limousine e immagina Ellen bussarle al vetro per ringraziarla di tutto quello che hanno vissuto insieme. Patty \u00e8 affranta per aver scoperto che Ellen \u00e8 riuscita ad andare oltre e costruirsi una felice vita familiare, mentre lei \u00e8 rimasta sola nella sua opulenza e con il dolore di non avere pi\u00f9 nessuno accanto."}
{"id": "4157596", "revid": "736476", "url": "https://it.wikipedia.org/wiki?curid=4157596", "title": "Escort West", "text": ""}
{"id": "4157598", "revid": "530184", "url": "https://it.wikipedia.org/wiki?curid=4157598", "title": "Episodi di Saving Hope", "text": ""}
{"id": "4157599", "revid": "767487", "url": "https://it.wikipedia.org/wiki?curid=4157599", "title": "Il restauratore (romanzo)", "text": "Il restauratore \u00e8 un romanzo di spionaggio di Daniel Silva che si caratterizza per l'inserimento di personaggi realmente esistiti.\nTrama.\nIl protagonista Gabriel Allon viene richiamato in servizio nel Mossad per un'operazione top secret ovvero l'eliminazione di un pericoloso terrorista palestinese.\nScrittura asciutta e diretta, la lettura scorre rapida ed avvincente in quanto l'autore, pur trattando di spionaggio, non complica esageratamente la narrazione come spesso accade in questo genere letterario."}
{"id": "4157601", "revid": "729019", "url": "https://it.wikipedia.org/wiki?curid=4157601", "title": "Campionati mondiali di taekwondo 1982", "text": "I Campionati mondiali di taekwondo 1982 sono stati la 5\u00aa edizione dei campionati mondiali di taekwondo, organizzati dalla World Taekwondo Federation, e si sono svolti a Guayaquil, in Ecuador, dal 24 al 27 febbraio 1982."}
{"id": "4157603", "revid": "1154737", "url": "https://it.wikipedia.org/wiki?curid=4157603", "title": "Gola di Rio Grande", "text": "La gola di Rio Grande costituisce un canyon naturale sull'isola di Vulcano (arcipelago delle Eolie), nel territorio di Lipari, comune italiano della citt\u00e0 metropolitana di Messina in Sicilia.\nIl canyon si trova a ridosso del versante orientale del principale cratere dell'isola eoliana.\nCostituisce la frattura geologica tra due dei tre coni vulcanici che costituiscono l'isola, ovvero quello a sud o meridionale, denominato \"Vulcano vecchio\", spento da decine di migliaia di anni, e quello denominato \"Vulcano della Fossa\" (o \"Gran Cratere\" o \"Cono di Vulcano\"), ancora attivo con emissioni fumaroliche, la cui ultima eruzione risale al 1888 - 1890."}
{"id": "4157604", "revid": "729019", "url": "https://it.wikipedia.org/wiki?curid=4157604", "title": "Rijksweg 2", "text": "La Rijksweg 2 (o A2) olandese parte da Amsterdam, fino ad arrivare al confine con il Belgio, al congiungimento con l'Autoroute A25. L'autostrada \u00e8 lunga 208\u00a0km."}
{"id": "4157605", "revid": "217830", "url": "https://it.wikipedia.org/wiki?curid=4157605", "title": "Autostrada A12 (Paesi Bassi)", "text": ""}
{"id": "4157624", "revid": "124017279", "url": "https://it.wikipedia.org/wiki?curid=4157624", "title": "Kaidun", "text": "Kaidun \u00e8 una meteorite caduta il 3 dicembre 1980 in una base militare sovietica in prossimit\u00e0 del villaggio di Al-Khuraybah nello Yemen. Osservato ancora nella fase di attraversamento dell'atmosfera, raggiunse il suolo un oggetto monolitico dal peso di circa 2\u00a0kg, dei quali 841\u00a0g inviati all'Accademia delle Scienze Sovietica.\nComposizione e classificazione.\nClassificata come una condrite carbonacea di tipo CR2, presenta caratteristiche mineralogiche complesse che hanno generato qualche confusione riguardo alla sua origine.\nLa meteorite si compone di una breccia condritica polimittica. La breccia non \u00e8 omogenea, ma contiene numerose inclusioni. Il costituente principale \u00e8 associato alle condriti carbonacee: inizialmente classificata come una CV2, fu in seguito corretta in CR2. Altri costituenti importanti sono classificati come C1, CM1 e C3, ma ci sono tracce di materiali molto pi\u00f9 esotici come EL3 e varie condriti EH. Nella meteorite sono stati individuate complessivamente 60 specie minerali, di cui alcune (quali la florenskyite - FeTiP) assenti sulla superficie terrestre.\nTra le scoperte pi\u00f9 sconcertanti, vi \u00e8 l'individuazione di due inclusioni di rocce sedimentarie clastiche alcaline che si originano durante processi di differenziazione planetaria profonda (tracce analoghe sono state trovate solo in un'altra meteorite: Adzhi-Bogdo).\nOrigini.\nProprio la presenza di queste inclusioni ha condotto Andrei Ivanov e Michael Zolensky ad ipotizzare nel marzo del 2003 che la meteorite possa aver avuto come corpo progenitore una delle lune di Marte e pi\u00f9 precisamente Fobos. Poich\u00e9 le inclusioni sono entrate a far parte della meteorite in tempi differenti, la meteorite stessa deve essere stata in prossimit\u00e0 di una fonte di tali rocce, che dovrebbe essere un pianeta differenziato. Da qui, la possibilit\u00e0 che si tratti di Marte e che la meteorite provenga da una delle sue due lune, con Fobos pi\u00f9 probabile rispetto a Deimos perch\u00e9 pi\u00f9 vicina al pianeta.\nIn precedenza erano state formulate altre due teorie. Una ipotizzava che la meteorite potesse provenire da un corpo progenitore carbonaceo di grandi dimensioni, quale \u00e8 Cerere, l'altra che potesse provenire da un corpo minore caratterizzato da un'orbita molto eccentrica, che l'avrebbe portata ad attraversare ampie porzioni del Sistema solare in formazione, raccogliendo cos\u00ec i minerali di cui si compone. Ivanov e Zolensky osservano per altro come questo secondo scenario trovi alcune somiglianze con una delle ipotesi sulla formazione di Fobos."}
{"id": "4157625", "revid": "3732", "url": "https://it.wikipedia.org/wiki?curid=4157625", "title": "Salina di Comacchio", "text": "La Salina di Comacchio \u00e8 un'area protetta situata nel comune di Comacchio, in Provincia di Ferrara. Tutela circa 600 ettari di salina, che dal 1984 non \u00e8 pi\u00f9 utilizzata per la produzione di sale. Per l'alta quantit\u00e0 di specie di uccelli presenti, la Salina di Comacchio pu\u00f2 essere considerata il cuore del Parco regionale del Delta del Po dell'Emilia-Romagna.\nStoria.\nFin dall'antichit\u00e0 la zona di Comacchio \u00e8 stata una grande fornitrice di sale per tutta l'Italia settentrionale, ma probabilmente la localizzazione delle saline non era uguale a quella odierna.\nLe saline in epoca longobarda e carolingia furono, assieme alla flotta navale fluviale per il trasporto del sale, sotto il controllo e gestione della potente abbazia di San Colombano di Bobbio (PC) fondata nel 614.\nLe saline furono oggetto di numerose lotte e contese tra la Repubblica di Venezia, gli Estensi e i Ravennati, e nel XVII secolo passarono sotto il dominio pontificio. Nel 1808 Comacchio entr\u00f2 a far parte della Repubblica Cisalpina e la salina incominci\u00f2 ad assumere la morfologia e la posizione attuale, che divenne quella definitiva.\nNel XX secolo numerosi furono i cambiamenti che la investirono: nel 1979 l'area divenne un'oasi di protezione della fauna e nel 1984 cess\u00f2 la produzione di sale. Con l'istituzione del Parco regionale del Delta del Po nel 1988, la salina divenne parte integrante dell'area protetta e oggi \u00e8 uno dei siti di riproduzione pi\u00f9 importanti d'Europa per quanto riguarda l'avifauna tipica delle zone umide.\nFlora.\nPer la vegetazione spontanea la sopravvivenza in un ambiente cos\u00ec salato \u00e8 molto difficile, quindi le specie sono relativamente poco numerose e assai specializzate.\nLe piante pi\u00f9 comuni sono, nella famiglia Chenopodiaceae, la salicornia veneta (una pianta endemica dell'Alto Adriatico), la salicornia glauca, la salicornia strobilacea, \"Atriplex portulacoides\" e \"Sarcocornia fruticosa\"; per le altre famiglie sono presenti il giunco marittimo e \"Elytrigia atherica\".\nFauna.\nLa fauna della salina \u00e8 molto variegata e comprende soprattutto uccelli. Questo luogo \u00e8 di notevole importanza biologica in quanto ospita l'unica popolazione nidificante di fenicottero rosa del centro-nord Italia.\nIttiofauna.\nIn salina i pesci presenti sono molto adattati ad un ambiente estremamente salato: sono presenti l'anguilla europea, il nono, il cefalo comune e il ghiozzetto cenerino.\nAvifauna.\nLa componente pi\u00f9 importante della fauna della salina \u00e8 sicuramente l'avifauna. Sono infatti centinaia le specie di uccelli presenti, di cui molte rare e protette. Le pi\u00f9 importanti sono:\nOltre a queste sono presenti anche altre specie irregolarmente avvistate, come il pellicano comune, il piro piro Terek, il falaropo beccosottile e la sterna maggiore. Il 17 luglio 2011, per la prima volta in Italia, \u00e8 stato osservato e inanellato un gambecchio di Bonaparte."}
{"id": "4157626", "revid": "31886", "url": "https://it.wikipedia.org/wiki?curid=4157626", "title": "Tom\u00e1s Gonz\u00e1lez", "text": "Il primo sportivo ad ottenere una medaglia per il Cile ai giochi panamericani e ai campionati mondiali. Con la sua partecipazione all'Olimpiade di Londra 2012 \u00e8 entrato nella storia, diventando il primo cileno a partecipare alle gare di ginnastica dei giochi olimpici e a qualificarsi per la finale.\nBiografia.\nFiglio di due ginnasti, Enrique Gonz\u00e1lez e Marcela Sep\u00falveda, completa i suoi studi a Las Condes prima di iscriversi presso l'Universit\u00e0 Finis Terrae.\nCarriera.\nSpecializzatosi nel volteggio e nel corpo libero inizia la notoriet\u00e0 nel suo Paese quando vince la medaglia di bronzo alla \"World Cup\" di La Serena nel 2004.\nDopo aver vinto nel volteggio la medaglia di bronzo alla \"World Cup\" di Mosca nel 2006, trionfa ai \ngiochi panamericani dell'anno seguente a Rio de Janeiro, dove conquista la medaglia d'argento al volteggio e quella di bronzo al corpo libero diventando, cos\u00ec, il primo ginnasta cileno a figurare nel medagliere dei giochi panamericani.Il 2007 gli porta anche la sua prima medaglia d'oro, aggiudicata nel corpo libero con un punteggio di 15.800, alla \"World Cup\" di Glasgow.\nNel 2008 alla \"World Cup\" in memoria di Joaqu\u00edn Blume disputata a Barcellona conquista la sua 13 qualificazione in una finale di World Cup e conquista la sua sesta medaglia: l'argento nel volteggio.\nNel 2009 riesce a migliorare i suoi volteggi compiendo salti Yurchenko e si presenta ai campionati mondiali di Londra raggiungendo la finale e classificandosi settimo, diventando un possibile candidato alla rappresentazione del Cile alle Olimpiadi del 2012.\nDopo la sua partecipazione ai mondiali, alcuni problemi con la \"Federaci\u00f3n de Gimnasia\" metteranno a rischio la sua partecipazione alla \"World Cup\" di Stoccarda a cui prender\u00e0 parte conquistando l'argento al corpo libero; l'anno successivo sar\u00e0 bronzo.\nDi nuovo a Glasgow nel 2010, vincer\u00e0 l'oro nel volteggio superando il britannico Theo Seager e l'olandese Jeffrey Wammes, nel medesimo evento si aggiudicher\u00e0 al corpo libero il secondo posto.\nL'anno si concluder\u00e0 con il ricevimento del \"C\u00f3ndor de Oro\", un premio assegnato al miglior sportivo cileno dai giornalisti del settore.\nNell'aprile del 2011, dopo i due ori alla \"World Cup\" di Parigi, raggiunge la prima posizione della classifica stilata dalla FIG.\nNel medesimo anno, oltre ad aver conquistato sei medaglie nei \"X Campionati Sudamericani di ginnastica artistica\", compete ai giochi panamericani di Guardalajara vincendo la medaglia d'argento sia nel volteggio che nel corpo libero e quella di bronzo nel concorso completo individuale.\nClassificatosi per i giochi olimpici di Londra in gennaio; in aprile, alla \"World Cup\" di Osijek, conquista l'oro nel volteggio.\nNella giornata di qualificazione ai singoli eventi dei giochi olimpici di Londra, Gonz\u00e1lez conquista le finali negli eventi a lui pi\u00f9 congeniali (volteggio e corpo libero). Nelle due rispettive finali si classificher\u00e0 al quarto posto.\nNel 2019, a 33 anni, conquista la prima medaglia d'oro ai Giochi panamericani di Lima, dopo i 3 argenti e 2 bronzi ottenuti nelle edizioni 2007 e 2011."}
{"id": "4157629", "revid": "685041", "url": "https://it.wikipedia.org/wiki?curid=4157629", "title": "Locuzioni interiori", "text": ""}
{"id": "4157630", "revid": "120147667", "url": "https://it.wikipedia.org/wiki?curid=4157630", "title": "Tamagotchi!", "text": " \u00e8 una serie televisiva anime basata sull'omonimo gioco elettronico simulatore di vita di Bandai: Tamagotchi. L'opera \u00e8 stata prodotta da Oriental Light and Magic, diretta da J\u014dji Shimura, scritta da Aya Matsui e con il character design di Sayuri Ichiishi, Sh\u014dji Yasukazu e Miwa Sakai. \u00c8 stata trasmessa in Giappone sull'emittente TV Tokyo dal 12 ottobre 2009 al 3 settembre 2012 per un totale di 143 episodi.\nLa serie \u00e8 continuata con tre sequel animati, realizzati dallo stesso staff di \"Tamagotchi!\" e trasmessi fino al 26 marzo 2015 per altri 128 episodi totali. Sebbene qualche episodio sia stato esportato e doppiato all'estero, le serie complete non sono mai state distribuite al di fuori del Giappone. Ne sono stati tratti anche due manga, una serie di light novel e dei videogiochi.\nTrama.\n\"Tamagotchi!\".\nMametchi e i suoi amici passano la maggior parte delle loro giornate insieme. Nella prima stagione gli episodi parlano di Mametchi, Memetchi, Kuchipatchi e Lovelitchi/Lovelin. Nella seconda stagione viene aggiunta la leggenda del Kuchipatchi della verit\u00e0 e viene introdotto un nuovo personaggio di nome Telelin. Nella terza stagione viene introdotto un nuovo personaggio, Melodytchi e venne aggiunto un ulteriore personaggio prima della fine della terza stagione, Moriritchi. Nella quarta stagione viene introdotto un nuovo personaggio, Pashalin. Nella quinta stagione viene introdotta la leggenda dei Tama Heart. Qui i personaggi Lovelitchi/Lovelin e Melodytchi subiscono un restyling ai vestiti. Vengono introdotti dei nuovi personaggi: la Tamapet Kizunatchi e l'umana Tomomi. Nella sesta stagione compare un nuovo personaggio, Himespetchi e Homomi ritorna sulla terra. Nella settima stagione Kizunatchi si evolve nella sua forma adulta e lascia la serie. Mametchi, Memetchi, Kuchipatchi, Spaceytchi, Akaspetchi e Pipospetchi partono per studiare all'estero, nella citt\u00e0 di Dream Town. In seguito anche Himespetchi parte per Dream Town.\n\"Tamagotchi! Yume Kira Dream\".\nMametchi e i suoi amici vanno a studiare all'estero, nella citt\u00e0 di Dream Town, un posto dove vengono sostenuti i sogni altrui.\nL\u00ec incontrano le due aspiranti idol Yumemitchi e Kiraritchi. Un giorno le due visitano un circo e una signora anziana da a ciascuna di loro una borsa speciale, la Yume Kira Bag. In seguito appaiono anche Himespetchi, Yumecantchi e quasi alla fine della stagione Pianitchi. Himespetchi torna sul suo pianeta natale. Nell'episodio successivo Mametchi e gli altri conoscono una nuova amica, Coffretchi, che in seguito sostituisce Himespetchi nel ruolo di batterista nel gruppo delle Kira Kira Girls. Yumecantchi lascia la serie e Yumemitchi e Kiraritchi partono per realizzare il loro sogno di diventare idol.\n\"Tamagotchi! Miracle Friends\".\nNella Dream Town del futuro vivono le due gemelle Miraitchi e Clulutchi. Il loro sogno \u00e8 diventare delle famose fashion designer e dispongono di uno strumento per creare outfit, il Pocket Designer, creato da loro padre. A causa di un incidente nella loro epoca si ritrovano insieme a Watchlin nella Dream Town dei nostri giorni. Le due conoscono Mametchi e i suoi amici. Per ritornare nella loro epoca devono trovare tutti gli otto Dream Bakutchi, come richiesto da Doctor Future, loro padre. Ma il loro cammino \u00e8 ostacolato da Smartchi (X-Kamen) e il suo assistente X, che sembrano volere i Dream Bakutchi per lo stesso motivo.\n\"Go-Go Tamagotchi!\".\nOgni mille anni il Pianeta Tamagotchi subisce uno speciale cambiamento chiamato Tamagottsun, questo \u00e8 quando due citt\u00e0 si \"scontrano\" per formare una sola grande citt\u00e0, in questo caso Tamagotchi Town e Dream Town, diventando cos\u00ec DreamTamaTown. La storia della serie si basa su questo principale evento e sull'interazione tra vecchi e nuovi personaggi.\nMedia.\nAnime.\nLa serie televisiva anime \"Tamagotchi!\" \u00e8 stata prodotta da Oriental Light and Magic e trasmessa su TV Tokyo dal 12 ottobre 2009 al 3 settembre 2012. Essa conta 143 episodi. Ogni episodio \u00e8 suddiviso in due parti, a volte le storie sono connesse tra di loro, anche se nella maggior parte dei casi sono due storie diverse. A partire dall'episodio 95 gli episodi non sono pi\u00f9 divisi in due. La serie \u00e8 stata esportata a Hong Kong, Taiwan e nelle Filippine, e i primi 26 episodi soso stati doppiati in inglese e trasmessi in Australia.\nUna serie sequel, intitolata e contenente 49 episodi, \u00e8 andata in onda dal 10 settembre 2012 al 29 agosto 2013. Essa si incentra trasferimento dei tre protagonisti a Dream Town e sulle vite di Yumemitchi e Kiraritchi che sognano di diventare idol. Bandai America ha doppiato i primi sette episodi della serie, risuddividendoli in 14 webisodi pi\u00f9 brevi distribuiti sul sito ufficiale di Tamagotchi. La terza serie, , \u00e8 stata trasmessa dal 5 settembre 2013 al 27 marzo 2014 per un totale di 29 episodi. A questa ha fatto seguito una quarta e ultima serie, , trasmessa dal 3 aprile 2014 al 26 marzo 2015.\nDal 2 aprile al 29 settembre 2015 su TV Tokyo \u00e8 andata in onda , una serie che replica alcuni episodi scelti tra tutte e quattro le serie. Essa presenta anche degli intermezzi live action con animazioni 3D e 2D, con due bambine come protagoniste che volano nello spazio intorno alla Terra e al Pianeta Tamagotchi con l'astronave/Tamagotchi Apollotchi. Tutte e quattro le serie sono state messe in commercio in DVD in Giappone da Bandai Visual. La prima serie \"Tamagotchi!\" \u00e8 stata distribuita anche online sul servizio di streaming Bandai Channel.\nColonne sonore.\nLa musica per le colonne sonore delle serie sono state composte dal gruppo Aozora.\nLa prima serie conta quattro brani di apertura: cantata da Yuria Naria (episodi 1-73), \"Like&amp;Peace!\" cantata dai Dream5 (episodi 74-98), cantata dai Dream5 (episodi 99-122) e I\u2605my\u2605me\u2605mine! cantata dai Dream5 (episodi 123-143); e sette sigle di chiusura: cantata da Shoko Haida (episodi 1-25), cantata da mao (episodi 26-48), cantata da Lovelitchi/Lovelin (episodi 49-73), \"Smiling!\" cantata da Lay (episodi 74-85), cantata da SHU-I (episodi 86-98), cantata da Asian Engineer (episodi 99-122) e cantata dai Dream5 (episodi 123-143).\nLa seconda serie ha due sigle di apertura: cantata dai Dream5 (episodi 1-27) e cantata da Misato Fukuen e Megumi Toyoguchi (episodi 28-49); e due sigle di chiusura: cantata dai Dream5 (episodi 1-27) e cantata da Rie Kugimiya, Asami Yaguchi, Yuko Sanpei e Mariya Ise (episodi 28-49).\nLa terza serie utilizza come sigla di apertura cantata da Chiwa Sait\u014d e Emiri Kat\u014d, e come sigla di chiusura cantata da Rie Kugimiya. La quarta serie ha una sigla di apertura, cantata da hitomi (episodi 1-25) e da Rie Kugimiya (episodi 26-50), e due sigle di chiusura: \"RAINBOW\" cantata da hitomi (episodi 1-25) e \"Baby I\" cantata da Ariana Grande (episodi 26-50)."}
{"id": "4157632", "revid": "125293979", "url": "https://it.wikipedia.org/wiki?curid=4157632", "title": "Benelli 250 TN", "text": "La Benelli 250 TN \u00e8 una motocicletta italiana prodotta dal 1936. Da questo modello fu ricavata la Benelli 250 M37 militare.\nStoria.\nDopo i successi, commerciali e sportivi, ottenuti con il suo modello da 175 cm\u00b3, la ditta pesarese Benelli decise, nel 1936, di sfruttare l'esperienza acquisita per la realizzazione di un pi\u00f9 potente modello da 250 cc. La \"Benelli 250 TN\" (Turismo Normale) conobbe un buon successo, soprattutto con l'acquisizione da parte del Regio Esercito della versione militare \"M37\", utilizzata per impieghi di servizio come scorte e staffette, mentre per la motorizzazione delle truppe combattenti si preferirono le pi\u00f9 potenti Benelli 500 VLM.\nTecnica.\nIl telaio \u00e8 a doppia culla, in tubolari d'acciaio, con sospensione anteriore a parallelogramma e posteriore a forcellone oscillante ed ammortizzatori. Il motore \u00e8 un monocilindrico a quattro tempi da 493,6 cm\u00b3, con alesaggio di 67\u00a0mm e corsa di 70\u00a0mm, inclinato in avanti di 12\u00b0. Il cambio \u00e8 a tre velocit\u00e0 ed i freni a tamburo.\nLa versione militare \"M37\", monoposto, \u00e8 rivista per la marcia su sfondi sconnessi e si distingue inoltre per l'accensione a magnete ed il cambio a leva posizionato a destra del serbatoio."}
{"id": "4157633", "revid": "6923", "url": "https://it.wikipedia.org/wiki?curid=4157633", "title": "Benelli 250 M37", "text": ""}
{"id": "4157640", "revid": "287204", "url": "https://it.wikipedia.org/wiki?curid=4157640", "title": "Skerries", "text": "Skerries (in irlandese: \"Na Sceir\u00ed\") \u00e8 una cittadina nella contea di Fingal, in Irlanda."}
{"id": "4157651", "revid": "1926649", "url": "https://it.wikipedia.org/wiki?curid=4157651", "title": "Genoa Cricket and Football Club 2012-2013", "text": "Questa voce raccoglie le informazioni riguardanti il Genoa Cricket and Football Club nelle competizioni ufficiali della stagione 2012-2013.\nStagione.\nUn Genoa orfano di Palacio e Gilardino affronta un campionato travagliato, segnato dal duplice avvicendamento in panchina e da molte sconfitte.\nA chiusura del girone di andata, i liguri riescono a fare loro la 17\u00aa posizione che varebbe un'ulteriore salvezza: in quest'ottica \u00e8 determinante la vittoria contro il , che cade cos\u00ec all'ultimo posto. Il piazzamento viene mantenuto nelle 19 gare seguenti, fino a conquistare la permanenza in A al penultimo turno: la matematica certezza \u00e8 data dal pareggio, per 0-0, contro un' ormai fuori da obiettivi europei. La classifica finale recita 38 punti, 4 in meno rispetto al precedente torneo che termin\u00f2 con il medesimo risultato.\nMaglie e sponsor.\nLo sponsor tecnico \u00e8 Lotto Sport Italia, mentre lo sponsor della divisa \u00e8 la societ\u00e0 di scommesse sportive iZiPlay.\nRosa.\n\"Aggiornata al 2 febbraio 2013.\"\nStatistiche.\nStatistiche di squadra.\n\"Statistiche aggiornate al 19 maggio 2013\"."}
{"id": "4157657", "revid": "767487", "url": "https://it.wikipedia.org/wiki?curid=4157657", "title": "Alfred-Auguste Cuvillier-Fleury", "text": "Nato a Parigi nel 1802, dopo aver studiato al Lyc\u00e9e Louis-le-Grand, una delle pi\u00f9 prestigiose scuole francesi, Cuvillier-Fleury si trasferisce a Firenze con Luigi Bonaparte, fratello di Napoleone ed ex re del Regno d'Olanda, del quale \u00e8 segretario. Successivamente, dopo essere stato prefetto degli studi presso il Coll\u00e8ge Sainte-Barbe a Parigi, \u00e8 assunto, dal 1827 al 1839, come precettore di Enrico d'Orl\u00e9ans, figlio di Luigi Filippo di Francia e ultimo duca d'Aumale, per divenirne poi segretario particolare.\nNel 1834 Cuvillier-Fleury entra nella redazione del \"Journal des d\u00e9bats politiques et litt\u00e9raires\" ove si occuper\u00e0 di alcuni dei maggiori scrittori francesi del tempo: Lamartine, Chateaubriand e Hugo. Nel 1848, abbandonato il \"Journal\", pubblica a puntate una serie di ritratti di politici e rivoluzionari che, riuniti, saranno pubblicati con successo a Parigi in due volumi, nel 1851: \"Portraits politiques et r\u00e9volutionnaires\". \nNel 1866 viene eletto membro dell'Acad\u00e9mie fran\u00e7aise come successore di Andr\u00e9-Marie Dupin, occupando il seggio numero 35 .\nMuore nella citt\u00e0 natale, a ottantacinque anni, nel 1887."}
{"id": "4157659", "revid": "1305772", "url": "https://it.wikipedia.org/wiki?curid=4157659", "title": "Berwickshire", "text": "Il Berwickshire o contea di Berwick \u00e8 una contea di registrazione, una area di commissione degli Scottish Borders ed un'area di luogotenenza della Scozia (\"Lieutenancy areas of Scotland\"), al confine con l'Inghilterra.\nLa citt\u00e0 da cui prende il nome, Berwick-upon-Tweed, venne perduta dalla Scozia a favore dell'Inghilterra nel 1482. Nel periodo vittoriano la contea venne chiamata Duns-shire o Dunsshire, poich\u00e9 Duns era divenuto il capoluogo della contea.\nStoria.\nContea.\nBerwickshire \u00e8 un'antica contea scozzese e fra il 1890 ed il 1975 aveva un Consiglio di contea per scopi di politica locale. Il capoluogo, dal quale prende il nome, \u00e8 Berwick-upon-Tweed, che nel 1482 era diventata inglese, divenendo parte della contea di Northumberland. L'amministrazione della contea si era quindi trasferita a Duns od a Lauder, finch\u00e9 Greenlaw ne divenne il capoluogo nel 1596. Nel 1890 venne nuovamente creato un consiglio di contea e il capoluogo ridivenne Duns, ove risiede ancora l'ufficio dello sceriffo di corte e dove il Consiglio dello Scottish Borders ha ancora i suoi principali uffici.\nAl momento della riorganizzazione dei governi locali, avvenuta nel 1975, essa conteneva quattro \"burgh\" e quattro distretti:\nDistretti.\nLa legge del 1973 sui governi locali della Scozia, che abol\u00ec i governi locali delle contee, incorpor\u00f2 il suo territorio nella regione dei \"Borders\". La regione ebbe vita dal 1975 fino al 1996 e venne divisa in distretti, uno dei quali prese il nome di Berwickshire. Il territorio del distretto di Berwickshire non coincideva per\u00f2 esattamente con quello dell'antica contea: il \"burgh\" di Lauder e gran parte del distretto occidentale furono inclusi nel Ettrick and Lauderdale mentre la parrocchia di Nenthorn divenne parte del distretto di Roxburgh. Il quartier generale del Consiglio del distretto di Berwickshire rimase a Duns.\nAlla Camera dei Comuni del Regno Unito \u00e8 rappresentata all'interno del Collegio di Berwickshire, Roxburgh and Selkirk.\nLocalit\u00e0.\nLe localit\u00e0 comprese nel Berwickshire comprendono:\nAyton, Coldingham, Coldstream, Duns, Earlston, Eyemouth, Foulden, Greenlaw, Lauder (ex sede del Commissariato di contea), Mordington, St. Abbs e Swinton."}
{"id": "4157660", "revid": "287204", "url": "https://it.wikipedia.org/wiki?curid=4157660", "title": "Portmarnock", "text": "Portmarnock (in irlandese: \"Port Mearn\u00f3g\") \u00e8 un villaggio suburbano nella contea di Fingal, in Irlanda."}
{"id": "4157662", "revid": "228587", "url": "https://it.wikipedia.org/wiki?curid=4157662", "title": "Achmat Kadyrov", "text": "Biografia.\nAchmat Abdulchamidovi\u010d Kadyrov nacque il 23 agosto 1951 a Karaganda, nella Repubblica Socialista Sovietica Kazaka, da una famiglia cecena vittima della deportazione di massa dei ceceni del 1944 decisa da Stalin, che accusava l'etnia caucasica di aver appoggiato gli invasori tedeschi durante l'invasione dell'Unione Sovietica nella seconda guerra mondiale.\nNel 1957, la sua famiglia pot\u00e9 fare ritorno in Cecenia, e nel 1980 Achmat cominci\u00f2 a studiare i precetti dell'Islam, prima a Bukhara e successivamente a Tashkent, nella Repubblica Socialista Sovietica Uzbeka, per poi tornare nuovamente in Cecenia all'inizio degli anni novanta per dedicarsi all'attivit\u00e0 religiosa.\nPrima guerra cecena.\nIn seguito alla dichiarazione d'indipendenza della Repubblica Cecena, Kadyrov si schier\u00f2 con l'ala separatista, guidata dall'allora presidente D\u017eochar Dudaev, combattendo nella prima guerra cecena, dando il suo contributo all'ottenimento dell'indipendenza \"de facto\" della Repubblica Cecena d'Ichkeria. Nel 1995 fu nominato Gran Mufti ceceno.\nSeconda guerra cecena e presidenza.\nAll'inizio della seconda guerra cecena, Kadyrov decise di abbandonare il fronte indipendentista ceceno ed offr\u00ec la propria collaborazione alle forze russe, adducendo come motivazione la presenza di troppi seguaci della dottrina wahabita e troppi mujahedin stranieri tra le milizie separatiste che, secondo lui, avevano trasformato la guerra in nome del nazionalismo ceceno in una guerra religiosa.\nIn conseguenza di ci\u00f2, fu immediatamente estromesso dalla carica di gran mufti dal nuovo presidente Aslan Maschadov, anche se Kadyrov non accett\u00f2 mai tale decisione. Rassegn\u00f2 invece le proprie dimissioni alcuni mesi dopo, per intraprendere una carriera politica laica.\nQuando, nel luglio 2000, la Russia riacquist\u00f2 il controllo della regione, Kadyrov fu nominato capo della nuova amministrazione provvisoria dal leader russo Vladimir Putin. Il 14 maggio 2003 Kadyrov scamp\u00f2 ad un attentato da parte di una kamikaze ordito dal leader indipendentista ceceno \u0160amil Basaev. Nonostante ci\u00f2, il successivo 5 ottobre fu eletto, in seguito ad elezioni di (l'OSCE e molte ONG denunciarono brogli elettorali), presidente della neonata Repubblica Autonoma di Cecenia con l'83% circa delle preferenze. Sin dall'inizio impront\u00f2 la sua politica su posizioni filo-russe, e promosse un'amnistia per i membri delle forze separatiste cecene, cui offr\u00ec di entrare nella polizia della repubblica o nella sua milizia personale, i cui membri furono spregiativamente soprannominati \"kadyrovcy\" (kadyroviti).\nMorte ed eredit\u00e0 politica.\nIl 9 maggio 2004, Kadyrov rimase ucciso in seguito ad un attentato esplosivo che distrusse il settore VIP dello Stadio Sultan Bilimchanov di Groznyj, all'interno del quale si stava svolgendo una parata per celebrare la Giornata della vittoria. Oltre a lui, persero la vita altre dodici persone (diverse fonti riportarono invece 30 vittime), tra cui due kadyroviti, il capo del consiglio di Stato ceceno ed un reporter della Reuters, oltre a 56 feriti. La responsabilit\u00e0 dell'attentato fu rivendicata da Basaev.\nSuo figlio Ramzan \u00e8 in seguito divenuto primo ministro reggente della Cecenia nel 2005, nonch\u00e9 presidente due anni pi\u00f9 tardi.\nAchmat Kadyrov \u00e8 sepolto presso la moschea di Groznyj."}
{"id": "4157664", "revid": "6923", "url": "https://it.wikipedia.org/wiki?curid=4157664", "title": "Katherine Chancellor", "text": "Katherine \"Kay\" Chancellor Murphy (nata Sheperd, precedentemente Reynolds, Thurston e Sterling) \u00e8 un personaggio della soap opera \"Febbre d'amore\". Sin dagli esordi (novembre 1973) \u00e8 stata interpretata dall'attrice Jeanne Cooper. Il personaggio \u00e8 apparso anche in due episodi di \"Beautiful\" andati in onda nel 2005. Quello di Katherine Chancellor \u00e8 considerato uno dei personaggi pi\u00f9 longevi delle soap opera statunitensi.\nDopo svariate nomination, la Cooper \u00e8 stata premiata con l'Emmy nella cerimonia del 2008. In precedenza aveva ricevuto il Soap Opera Digest Award per la miglior attrice in una soap opera nel 1989.\nBiografia del personaggio.\nPrima del 1973.\nNata il 25 ottobre del 1928, Katherine detta Kay, \u00e8 figlia del signor Shepherd e di sua moglie, il cui nome da nubile era Clarke. Da ragazza frequenta il liceo insieme a Stuart Brooks, John Abbott e Gary Reynolds, con il quale si sposa nel 1948. Dal legame nasce un figlio, Brock, ma il matrimonio non \u00e8 felice perch\u00e9 Kay soffre di alcolismo e tradisce il marito con alcuni giovani ragazzi. Katherine tradisce Gary con il suo migliore amico, il giudice Arthur Hendricks, del quale rimane incinta. La donna non pu\u00f2 tenere il bambino e cos\u00ec dopo averlo dato alla luce, lo consegna all'amica Charlotte Ramsey con il compito di darlo in adozione. Dopo pochi anni Gary muore e successivamente Katherine sposa Phillip R. Chancellor II, intimo amico del defunto marito e amministratore delegato delle \"Chancellor Industries\".\nAnni settanta.\nKatherine Chancellor, annoiata moglie del ricco Phillip, dopo molti anni di matrimonio ricade nel vizio dell'alcool e tradisce il marito con diversi amanti. Quando Phillip la scopre, le impone di smettere con la minaccia di lasciarla ma Katherine tenta il suicidio. Dopo essersi ripresa, Kay assume la giovane estetista Jill Foster come sua dama di compagnia. La vita dei coniugi Chancellor non \u00e8 facile a causa dei loro problemi e questo spinge Phillip ad innamorarsi, ricambiato, di Jill. Katherine scopre la relazione e, per evitare di perdere il marito, spinge il figlio Brock, innamorato della giovane, a sposare Jill. Il matrimonio non viene consumato in quanto Jill scopre di essere rimasta incinta di Phillip e ottiene da Brock l'annullamento; al contempo anche Phillip divorzia da Katherine per vivere il suo amore con Jill. Kay, ubriaca, litiga con l'ex-marito e, perso il controllo dell'auto su cui viaggiano, finisce in una scarpata. Nell'incidente Katherine non riporta ferite gravi ma Phillip muore pochi giorni dopo, facendo appena in tempo a sposare Jill, accorsa al suo capezzale. Da questo momento comincia l'aspra rivalit\u00e0 tra Jill e Katherine.\nQuando Katherine scopre che Jill \u00e8 incinta di Phillip, le offre un milione di dollari per avere il bambino, Phillip III. In un primo momento Jill accetta ma poi si riprende il figlio. Katherine quindi assume un avvocato che la aiuta ad invalidare il vincolo matrimoniale tra Jill e il defunto Phillip, con la motivazione che, quando aveva firmato le carte per il divorzio, Kay era sotto l'effetto dell'alcool. Katherine si sposa poi con Derek Thurston, che nomina CEO delle \"Chancellor Industries\", ma quando l'ex-moglie dell'uomo viene a sapere del matrimonio, per vendetta, le offre delle caramelle drogate. Katherine viene creduta pazza e finisce in manicomio ma dopo un incendio che coinvolge l'edificio, la donna viene ritenuta morta; in realt\u00e0 il cadavere era quello della compagna di stanza di Kay, responsabile dell'incendio. Derek, non sapendo che sua moglie era ancora viva, decide di sposarsi con Jill, ma Katherine torna a casa proprio durante le nozze, mandandole a monte.\nAnni ottanta.\nUn paio di anni dopo, Derek divorzia da Katherine e lei mette a capo dell'azienda Victor Newman. Ben presto diventa amica della giovane alcolizzata Nikki Reed, la quale, con somma contentezza di Katherine, si sposa con Victor. Nel 1984 Katherine si sottopone ad un lifting (vengono mandati in onda i filmati reali dell'intervento subito dall'attrice Jeanne Cooper). Gi\u00e0 da tempo, Katherine stava tentando di far terminare il matrimonio tra l'amico John Abbott e Jill. Dopo molti tentativi, Katherine riesce nel suo intento, mostrando a John delle foto raffiguranti Jill che lo tradisce con suo figlio Jack. Quando, poco dopo, Jill viene ferita con un colpo di pistola, Katherine viene indagata insieme a John e a Jack. Il colpevole si rivela poi essere il massaggiatore Sven.\nIn seguito Katherine e Jill intraprendono un'altra lotta per contendersi Phillip Chancellor III. Il ragazzo, che era stato messo in un collegio da sua madre Jill, si affeziona molto a Katherine, ma da lei prende anche il vizio del bere. Phillip, completamente ubriaco, finisce a letto con Nina Webster, che \u00e8 costretto a sposare quando la ragazza scopre di essere rimasta incinta. Phillip, sempre pi\u00f9 dipendente dall'alcool, muore poco tempo dopo in un incidente d'auto, causato dalla guida in stato d'ebbrezza. In seguito Jill decide di assumere un truffatore di nome Brian Romalotti per sedurre Katherine. L'uomo si presenta con il nome di Rex Sterling e comincia a corteggiare Katherine, ma il piano di Jill fallisce quando i due si innamorano davvero l'uno dell'altra e convolano a nozze.\nAnni novanta.\nL'ex compagno di cella di Rex, Clint Radison, trova una sosia di Katherine di nome Marge Cotrooke, con la quale organizza un piano per imprigionare la vera Katherine in modo da prendere possesso delle Chancellor Industries. Katherine e la sua fedele domestica Esther Valentine vengono tenute prigioniere da Marge, che fingendosi Katherine gestisce tutti i suoi beni. Perfino Rex non riesce a capire la verit\u00e0 ma seccato dallo strano comportamento della moglie, si fa convincere da Jill a divorziare per sposare lei. L'inganno viene tuttavia sventato da Brock, tornato dall'India. Katherine fa arrestare Clint, ma mossa a compassione, decide di coprire Marge e la fa scagionare. Scioccata dal fatto che suo marito abbia divorziato da lei, Katherine fa invalidare il matrimonio tra Rex e Jill, visto che le carte per il divorzio erano state firmate da Marge e non da lei. In seguito Rex torna da Kay e i due si risposano.\nQualche tempo dopo Esther conosce un certo Norman Peterson, che la convince a sposarlo. L'uomo per\u00f2 punta solo ai soldi e riesce a far includere Esther nel testamento di Katherine. Norman tuttavia non vuole aspettare la morte della signora Chancellor per entrare in possesso della sua fortuna e cos\u00ec decide di svaligiare la cassaforte della villa. Colto sul fatto da Rex, Norman lo uccide, ma viene arrestato.\nLa morte di Rex lascia Katherine sconvolta e debole. \u00c8 il 1998, quando Jill trova una lettera del defunto Phillip, il quale la nomina erede di Villa Chancellor. Un giudice stabilisce che sia Jill che Katherine vivranno insieme nella villa ed entrambe ne possederanno il 50%. Le due per\u00f2 litigano di continuo e una notte Katherine va via dalla casa. La donna cammina per strade malfamate, finendo per perdersi; le viene rubata la borsetta e Katherine contempla per un momento anche il suicidio, ma viene salvata dalla sedicenne Mac. La ragazza, una senzatetto che ha avuto una vita segnata dalle violenze sessuali, la convince a tornare a casa sua e Katherine la prende a cuore. Quando Mac si confida con lei, attraverso una lettera scritta dalla madre della giovane, le due scoprono che il padre di Mac \u00e8 proprio Brock, e quindi Katherine \u00e8 sua nonna. Brock riconosce la figlia ma Jill non la vede di buon occhio, anche perch\u00e9 la ragazza ha una relazione con suo figlio Billy Abbott.\nAnni duemila.\nNel 2003, i rapporti tra Katherine e Jill cambiano quando le due donne vengono informate del fatto che potrebbero essere madre e figlia. Infatti la madre di Jill, Liz, prima di sottoporsi ad una difficile operazione per rimuovere un tumore cerebrale, confida alla figlia di averla adottata. Jill si mette alla ricerca della sua madre biologica, che pare essere una donna di nome Charlotte Ramsey. La donna per\u00f2 \u00e8 sterile e si scopre che anni prima le era stato affidato un neonato appena partorito da Katherine Chancellor, che voleva sbarazzarsene perch\u00e9 frutto di un tradimento. Charlotte dice a Katherine che Jill \u00e8 quella neonata e la donna, per lo shock, viene colpita da un grave ictus. La donna rimane paralizzata per mesi ma ben presto si riprende mentre Jill fa separare Mac e suo figlio Billy, da poco sposi, rivelando il loro grado di parentela. L'anno successivo, Katherine ricomincia a bere ma riceve una visione del defunto marito, che la convince a smettere.\nNel 2005 il personaggio di Katherine fa parte per pochi episodi del cast di Beautiful e si rivela essere un'azionista della \"Forrester Creations\". Katherine e Jill riescono ad instaurare un buon rapporto fino a quando Katherine ricorda che molti anni prima, alcolizzata e in preda alla rabbia, aveva dato il vero figlio di Jill ad una donna di nome Violet, che in cambio le aveva dato un altro bambino, che era poi stato cresciuto da Jill come Phillip Chancellor III. Il vero figlio di Jill si rivela essere Cane Ashby e ci\u00f2 viene confermato da un test del DNA. Katherine stringe poi amicizia con Amber Moore, moglie di Cane, rivedendo in lei alcuni lati del proprio carattere.\nKatherine successivamente subisce un altro ictus, sebbene di minore entit\u00e0, ma prende la decisione di far trascrivere ad Amber le sue memorie. Intanto torna in contatto con la sua sosia Marge Cotrooke e mentre le due viaggiano insieme in auto, hanno un incidente in cui Marge muore e Katherine, sbalzata fuori dall'auto perde la memoria. Gli amici di Katherine pensano allora che sia lei ad essere morta e vengono celebrati anche i suoi funerali. Patrick Murphy, amico di Marge, aiuta Katherine a riprendersi dall'amnesia e la donna ben presto torna a ricordare chi sia realmente. Un test del DNA, effettuato per verificare l'identit\u00e0 di Katherine, porta a scoprire che in realt\u00e0 Katherine e Jill non sono davvero madre e figlia. Katherine decide di lasciare Genoa City, ma Patrick, innamoratosi di lei, le chiede di sposarlo. Il 1\u00ba maggio 2009 vengono celebrate da Brock le nozze tra Patrick e Katherine, con Nikki e Victor come testimoni.\nPoco tempo dopo, Cane ricorda che qualche anno prima aveva parlato con un uomo riguardo a dei patti tra Jill e Katherine. Quest'uomo ha un'incredibile somiglianza con Phillip Chancellor III, e dopo essere entrato a Villa Chancellor si rivela essere proprio lui: l'uomo aveva inscenato la propria morte per non rivelare la sua omosessualit\u00e0. Katherine, vedendolo, ha un altro ictus, dal quale per\u00f2 si riprende. Il 13 novembre 2009, Katherine diventa ministro di culto al fine di celebrare il matrimonio di Amber e Daniel Romalotti.\nAnni duemiladieci.\nIn seguito Tucker McCall diventa azionista delle Chancellor Industries, e Katherine scopre che il ragazzo \u00e8 proprio quel neonato che aveva dato via dopo averlo partorito. Dopo l'arrivo di Tucker, sia le Chancellor Industries che Katherine attraversano vicende davvero intricate, il rapporto fra madre e figlio non \u00e8 facile e Katherine viene colpita nuovamente da un ictus. Nel 2012, l'anziana signora Chancellor decide tuttavia di tornare alla guida dell'impresa e di diseredare Tucker.\nL'ultima scena che vede protagonista Katherine \u00e8 ambientata sulle scale di Villa Chancellor: la donna sta salendo dopo aver augurato la buonanotte a Jill. Si tratta dell'ultima registrazione fatta dall'attrice Jeanne Cooper, scomparsa nel maggio del 2013. In seguito alle richieste dei fan della soap, i produttori hanno optato per il ritiro del personaggio, morto anch'esso in stessa data."}
{"id": "4157670", "revid": "287204", "url": "https://it.wikipedia.org/wiki?curid=4157670", "title": "Ratoath", "text": "Ratoath (in irlandese: \"R\u00e1th T\u00f3\", letteralmente \"Il forte ad anello di T\u00f3\") \u00e8 una cittadina nella contea di Meath, in Irlanda.\nIl centro della cittadina \u00e8 all'incrocio delle strade regionali R125 e R155 ed essa \u00e8 attraversata dal fiume Broad Meadow (in irlandese: \"An Gabhair\")."}
{"id": "4157672", "revid": "4252", "url": "https://it.wikipedia.org/wiki?curid=4157672", "title": "Emivita (chimica)", "text": ""}
{"id": "4157676", "revid": "1926649", "url": "https://it.wikipedia.org/wiki?curid=4157676", "title": "Associazione Sportiva Bari 2012-2013", "text": "Questa voce raccoglie le informazioni riguardanti l'Associazione Sportiva Bari nelle competizioni ufficiali della stagione 2012-2013.\nStagione.\nL'estate del 2012 vede l'A.S. Bari patteggiare nelle indagini di \"Scommessopoli\", ricevendo una penalizzazione di 5 punti in classifica da scontare in questo torneo e un'ammenda di 80.000 euro. La societ\u00e0 si trova in una negativa situazione finanziaria, e viene dichiarato che il budget per il mercato estivo non superer\u00e0 i 4 milioni di euro. Torrente rinnova il contratto di un anno. Prima la dirigenza, poi Torrente chiariscono che nella stagione 2012-2013 l'obiettivo \u00e8 la salvezza. Lo Stadio San Nicola in estate risulta bisognoso di manutenzione e con il prato giudicato inadeguato. Il sindaco Michele Emiliano dichiara la disponibilit\u00e0 del Comune a collaborare per risolvere questi problemi di manutenzione dello Stadio e sostiene che, secondo lui, l'unica via alla definitiva risoluzione dei problemi del Bari \u00e8 la vendita dell'intero pacchetto azionario.\nAnche a causa delle carenze finanziarie, si punta a costruire una squadra giovane. Sei atleti della stagione passata, lasciano i biancorossi una volta scaduto il prestito. Arrivano tra gli altri il ventiquattrenne centrocampista Daniele Sciaudone (svincolato dal Taranto) e la punta Antimo Iunco (che dice in un'intervista \"di essere arrivato di corsa al Bari, per la sua storia e il suo blasone\" e \"d'aver accettato la decurtazione dello stipendio per sua scelta e senza problemi\").\nIl ritiro estivo si svolge ad Alfedena, in Abruzzo, dal 16 al 31 luglio del 2012. Qui Torrente, oltre a ripetere gli schemi del suo collaudato 4-3-3 mette a punto un nuovo 3-4-3, che considera un'interessante alternativa. I galletti utilizzano il nuovo modulo nella prima gara ufficiale della stagione, giocata a Perugia (a causa della palese inagibilit\u00e0 del San Nicola) e valida per il 2\u00ba turno preliminare di Coppa Italia; in Umbria, dopo essere rimasto in nove per due espulsioni, il Bari perde per 4-1 ai tempi supplementari ed esce dalla competizione.\nLa stagione parte con 7 punti di penalizzazione e una squadra costruita di giovani (Sciaudone, Fedato, Albadoro, Sabelli e il barese Bellomo). Il Bari vince le prime tre gare di campionato eliminando cos\u00ec subito la penalizzazione in classifica. I biancorossi giocano una gara positiva anche contro la capolista Sassuolo, con cui ottengono un 3-3 casalingo. La situazione peggiora tra fine gennaio e marzo, quando la squadra cala di rendimento e scende fino alla terz'ultima posizione di classifica.\nDa Vicenza in poi, grazie anche ai gol di Francesco Caputo che arriva a 17 reti stagionali, e al ritorno di Ghezzal in campo, il Bari risale in classifica e si salva con due giornate d'anticipo, finendo decimo.\nNel frattempo l'imprenditore barese Paolo Montemurro, coadiuvato dal collega napoletano Rapullino, cerca di rilevare il Bari, data anche la manifestata intenzione dei Matarrese di lasciare il club.\nMaglie e sponsor.\nSponsor: Fashion District\nOrganigramma societario.\nArea direttiva\nArea organizzativa\nArea comunicazione\nArea marketing\nArea tecnica\nSettore Giovanile\nArea sanitaria\nRosa.\n\"Aggiornata al 9 marzo 2013\"."}
{"id": "4157681", "revid": "51805876", "url": "https://it.wikipedia.org/wiki?curid=4157681", "title": "Eddie Mabo", "text": ""}
{"id": "4157684", "revid": "287204", "url": "https://it.wikipedia.org/wiki?curid=4157684", "title": "Basket Team Crema 2011-2012", "text": "Il Basket Team Crema Serie B d'Eccellenza era sponsorizzato dalla \"TEC-MAR\".\nAl termine della stagione regolare, arrivava al 1\u00ba posto conseguendo il diritto alla disputa dei play-off.\nNella successiva fase vinceva il minitorneo con il Basket San Salvatore di Selargius ed il San Raffaele Basket di Roma giungendo alla fase finale.\nNel doppio scontro (andata e ritorno) con il Fiamma Stabia di Castellammare di Stabia vinceva tutte e due le partite e risaliva, quindi, di nuovo in serie A2 dopo solo un anno."}
{"id": "4157690", "revid": "358169", "url": "https://it.wikipedia.org/wiki?curid=4157690", "title": "Tom\u00e1s Gonz\u00e1lez (ginnasta)", "text": ""}
{"id": "4157695", "revid": "767487", "url": "https://it.wikipedia.org/wiki?curid=4157695", "title": "Giovanni de Surdis Cacciafronte", "text": "Biografia.\nNacque a Cremona intorno al 1125 ed entr\u00f2 giovanissimo nell'Ordine di San Benedetto, dove fu abate del monastero di San Lorenzo dal 1155 al 1159, rivelando capacit\u00e0 amministrative e grande carit\u00e0 verso i poveri.\nNel corso delle lotte tra l'imperatore Federico I Barbarossa e il papa Alessandro III si adoper\u00f2 in favore di quest'ultimo con la predicazione e le pubbliche dispute, tanto da venire espulso dalla filoimperiale citt\u00e0 di Cremona in un eremo ai confini con il Mantovano.\nAlessandro III premi\u00f2 la sua fedelt\u00e0, assegnandogli il monastero di Ulmineto e successivamente chiamandolo a reggere dapprima la diocesi di Mantova - al posto del vescovo Graziadoro, che aveva aderito allo scisma dell'antipapa Vittore IV e dei suoi successori - e poi nel 1179 quella di Vicenza.\nA Vicenza egli si distinse per l'impegno nella riorganizzazione del dissestato patrimonio ecclesiastico e per l'assidua attivit\u00e0 pastorale. Lott\u00f2 strenuamente per la libert\u00e0 della Chiesa locale che i signori e i nobili della citt\u00e0 cercavano in tutti i modi di spogliare, usurpando feudi e castelli e togliendogli il controllo delle chiese.\nPur cercando di ripristinare il potere vescovile sulla citt\u00e0, rimase monaco nello stile di vita, nella celebrazione della liturgia, nella preghiera e nella predicazione. Come fu testimoniato nel processo iniziato nel 1222-23 per la sua canonizzazione, \"prediligeva e nutriva i poveri facendo loro distribuire in tempo di carestia il raccolto delle terre vescovili, vestendoli con panni acquistati a sue spese, onorandoli con la lavanda dei piedi\". Volle ravvivare nei fedeli il culto ai Santi Felice e Fortunato e, per rendere loro pi\u00f9 agevole il percorso fino alla basilica, fece lastricare a proprie spese la strada che la univa alla citt\u00e0.\nNella sua passione per la Chiesa cerc\u00f2 di combattere gli eretici - che si erano ben radicati a Vicenza, dove esisteva una chiesa catara con un proprio vescovo - e a questo scopo nel 1184 fond\u00f2 in citt\u00e0 una scuola di teologia per la formazione del clero, alla direzione della quale chiam\u00f2 un teologo dalla Lombardia.\nEra il tempo delle discordie tra guelfi e ghibellini, tra la \"pars episcopi\" e la \"pars comitis\" (anche se alcuni dei suoi esponenti erano vassalli del vescovo). Dopo il 1180 quest'ultima fazione, che prima prevaleva, fu sconfitta ed esiliata. Forse per vendetta o nel tentativo di riprendere il potere in citt\u00e0, fu ordinata l'esecuzione a tradimento di Cacciafronte il 16 marzo 1184, mentre si recava a visitare la nuova scuola che aveva fondato in compagnia di \"Arrigo da Creazzo e Giovanni di Malaterra\".\nNon fu mai attribuita con certezza la responsabilit\u00e0 materiale dell'uccisione - la voce popolare ritenne che il sicario fosse un certo Pietro di Pietramala, oggi Priabona - ma dai documenti pontifici si evince che il papa ritenne che i veri mandanti fossero il conte Uguccione e un gruppo di vassalli, tanto che essi furono privati dei feudi detenuti dal vescovo e dei relativi benefici. Una punizione confermata negli anni seguenti dal papa Celestino III e da Innocenzo III, che la estendeva anche agli eredi dei congiurati.\nCulto.\nI vicentini cominciarono ben presto a ritenere Giovanni de Surdis Cacciafronte \"santo e martire dei diritti e della libert\u00e0 della Chiesa\" e a invocarne l'intercessione.\nNel 1222 il vescovo Zilberto si rivolse al papa Onorio III per chiedere la canonizzazione di Cacciafronte e l'anno seguente inizi\u00f2 l'indagine circa suoi i meriti in vita e i miracoli avvenuti - per sua intercessione - dopo la morte.\nLa relazione del processo che ci \u00e8 pervenuta delinea la sua figura come quella di un ecclesiastico che era vissuto \"bene et honeste\", da \"uomo cattolico\" e \"\"caritativus\", zelante per il bene del suo monastero e per la \"libertas Ecclesiae\"\", ma non fa cenno al martirio. Secondo Cracco quindi, un \"modello di ascesi monastica e di ministero sacerdotale, di preghiera e di penitenza e di carit\u00e0 al servizio della chiesa di Roma\" superato dai tempi, un modello che, pur venerato nella sua citt\u00e0, non era pi\u00f9 da proporre alla Chiesa universale e quindi la canonizzazione non giunse a compimento.\nIl suo corpo fu tumulato dapprima nel coro della Cattedrale di Santa Maria Annunciata e poi, nel 1441, traslato nella Cappella dell'Incoronata a cura della \"Fratalea S. Mariae de Domo\", che scelse Cacciafronte come particolare patrono. Era il momento in cui rifioriva la devozione verso i santi locali; la \"fratalea\", o fraglia, nel 1448 fece scolpire la pala della propria cappella dal maestro lapicida Antonino fu Nicol\u00f2 da Venezia e, nella cornice in pietra, vi fece ricavare cinque piccole edicole: nella centrale \u00e8 ritratto Cacciafronte, mentre viene colpito dai sicari, nelle altre sono raffigurati i santi allora particolarmente venerati a Vicenza.\nNel 1580 la Fraglia divenne la Confraternita del Gonfalone, cui partecipavano il popolo, alcune delle famiglie nobili della citt\u00e0 e canonici della cattedrale. Questa si fece promotrice del culto a Cacciafronte: fece collocare la sua statua - insieme a quella dell'altro patrono San Bonaventura - ai lati dell'altare nel proprio oratorio, dove era esposta in evidenza una tavola, in cui erano elencati i prodigi e le grazie ottenute per intercessione del beato vescovo. La sua immagine figurava sul retro del gonfalone della Confraternita, che sul davanti portava quella della Vergine.\nLa confraternita cerc\u00f2 di riprendere il processo di canonizzazione nel 1647, ma esso si aren\u00f2 nuovamente. Solo nel 1824, durante la Restaurazione e sotto il dominio asburgico, quando vi fu un recupero della storia e delle devozioni locali, i membri della Confraternita - ormai disciolta dai decreti napoleonici - che erano confluiti in quella del Santissimo Sacramento riuscirono a ottenere la beatificazione. Il papa Leone XII approv\u00f2 la messa e l'ufficio in onore del beato Cacciafronte, autorizzando che se ne celebrasse la festa delle diocesi di Cremona, Mantova e Vicenza.\nIn suo ricordo. all'esterno dell'abside della cattedrale, sono collocate una statua e una lapide. La festa liturgica \u00e8 fissata al 16 marzo."}
{"id": "4157697", "revid": "1272592", "url": "https://it.wikipedia.org/wiki?curid=4157697", "title": "Chiese di Padova", "text": "Lista delle chiese di Padova (in ordine alfabetico) dall'et\u00e0 paleocristiana a oggi.\nChiese extraurbane o \"extra moenia\".\nNon in ordine alfabetico"}
{"id": "4157699", "revid": "287204", "url": "https://it.wikipedia.org/wiki?curid=4157699", "title": "Palladium Books", "text": "La Palladium Books \u00e8 una casa editrice statunitense di giochi di ruolo nota soprattutto per \"Rifts,\" pubblicato a partire dagli anni Novanta.\nStoria.\nVenne fondata a Detroit, Michigan nell'aprile 1981, da Kevin Siembieda successivamente trasferitasi a Westland, un sobborgo di Detroit.\nPrimi regolamenti: 1981-1984.\nNel 1981 venne presentato il primo gioco: \"The Mechanoid Invasion\". Per poterlo pubblicare Siembada si fece prestare met\u00e0 della somma, 1.500 $, dalla madre di un suo amico, William Messner-Loebs. Il regolamento di questo gioco, chiaramente derivato da \"Dungeons &amp; Dragons,\" si evolver\u00e0 nel \"Megaversal System\", un sistema adottato per tutti i giochi di ruolo pubblicati dalla Palladium, con l'eccezione di \"Valley of the Pharaohs\", del 1983 e di \"Revised Recon\".\n\"The Mechanoid Invasion\" ebbe due seguiti, \"The Journey\" (1982) e \"Homeworld!\" (1982). Tutti e tre i giochi sviluppano la storia di un'invasione aliena di robot, l'attacco di una nave madre, ed infine del contrattacco al pianeta dei robot, temi ricorrenti della Palladium, tra cui un'umanit\u00e0 in lotta disperata contro un nemico alieno in un'ambientazione sfarzosa e ricca di avventure. In parallelo a \"The Mechanoid Invasion\", la Palladium pubblica \"The Palladium Book of Weapon &amp; Armor, di\" Matthew Balen, una collana di manuali di riferimento sulle armi e armamenti medievali, pi\u00f9 volte ristampato.\nNel 1983 pubblica, \"The Palladium Role-Playing Game\", un gioco di ruolo fantasy basato sul un'ambientazione e un regolamento gi\u00e0 utilizzato in \"The Mechanoid Invasion\". La pubblicazione del manuale avviene per la prima volta nel formato \"trade paperback\", un formato in precedenza usato solo per alcuni giochi di ruolo, come ad esempio per \"Chivalry &amp; Sorcery nel 1977.\"\nNel 1984 viene pubblicato \"Heroes Unlimited\", un gioco di ruolo di supereroi, seguito l'anno dopo da \"The Mechanoids\" che sviluppa la trama di \"The Mechanoid Invasion\".\nGiochi su licenza: 1984-1990.\nGrazie alle conoscenze di Siembieda nella fumettistica, la Palladium inizia a rivolgersi al mercato delle licenze. Prima pubblica, \"The Justice Machine,\" un supplemento per \"Heroes Unlimited,\" basato sul fumetto, \"Justice Machine\" di Mike Gustovich, ma il grande successo arriv\u00f2 solo con \"Teenage Mutant Ninja Turtles &amp; Other Strangeness\" (1985) basato sul fumetto \"Tartarughe Ninja\" (\"Teenage Mutant Ninja Turtles\"). Siembieda fu contattato da un freelancer che gli propose un gioco di ruolo basato sul fumetto. Siembieda accett\u00f2 la proposta, ma il manoscritto non soddisf\u00f2 le sue aspettative per cui chiese a Erick Wujcik di riscriverlo avendo a disposizione solo quattro settimane di tempo.\"Teenage Mutant Ninja Turtles &amp; Other Strangeness\". Il gioco di ruolo vendette 10.000 copie in soli tre mesi.\nLa licenza successiva fu quella per \"Robotech\", anche la Steve Jackson Games era interessata a questa licenza, ma le sue trattative con l'Harmony Gold fallirono; si fece pertanto avanti la Palladium, che come prova della sua professionalit\u00e0, invi\u00f2 copie dei suoi manuali, tra cui \"Justice Machine\" e \"Teenage Mutant Ninja Turtles &amp; Other Strangeness\". La Palladium quindi ottenne la licenza e nel 1986 pubblica il manuale di \"Robotech: The Roleplaying Game\". Per poter gestire il livello di potenza dei mecha di \"Robotech\" venne introdotto per la prima volta nel Megaverse System, il concetto di \"megadanni\". A sua volta l'agente con cui aveva contrattato la Palladium per i diritti \"Robotech\", Mark Fredman, impressionato dal manuale di \"Teenage Mutant Ninja Turtles &amp; Other Strangeness\", chiese a sua volta di chi erano i proprietari dei diritti di questi. La Palladium li indirizz\u00f2 ai suoi autori, Kevin Eastman e Peter Laird, da cui Fredman ottenne in seguito i diritti per realizzare la produzione della serie animata.\nIl successo di \"Teenage Mutant Ninja Turtles &amp; Other Strangeness\" e di \"Robotech\", permise alla Palladium di espandersi, e, nel 1987 compr\u00f2 un magazzino ampio tre volte il precedente; inoltre acquis\u00ec anche sia diritti per la distribuzione di \"Robotech II: The Sentinels,\" che quelli di due delle serie originali da cui \"Robotech\" era stato adattato, \"Ch\u014djik\u016b kidan Southern Cross\" e \"Kiko soseiki Mospeada\", diritti che mantenne fino al 1993. Complessivamente la fine degli anni ottanta furono un periodo positivo per la Palladium, oltre ai supplementi per i suoi prodotti di punta, \"TMNT\" e \"Robotech\", pubblic\u00f2 diversi altri giochi di ruolo, \"Revised Recon\" (Erick Wujcik, 1987), un gioco di ruolo ambientato nella guerra del Vietnam, adattato da un wargame tridimensionale di Joe F. Martin, \"Beyond the Supernatural\" (1987), un gioco di ruolo horror, che introdusse un nuovo sistema magico nel \"Megaversal System\", \"Ninjas &amp; Superspies\" (Erick Wujcik, 1988).\nRift: 1990-2000.\nNel 1990 venne pubblicato \"Rift\", un gioco di ruolo postapocalittico che mischia robot giganti, mostri alieni, magia e poteri psichici. Il gioco fu un successo istantaneo, vendette le prime 10.000 copie in tre settimane e 45.000 solo nel primo anno. A differenza della politica seguita fino a quel punto di pubblicare pochi supplementi per le proprie linee editoriali, la Palladium inizi\u00f2 a sostenere intensivamente l'ambientazione con tre serie di supplementi, \"World Books,\" che descrive una Terra del futuro e i suoi domi alieni, \"Dimension Books\" che esaminava altri universi paralleli vicini alla Terra, e \"Sourcebook\" dedicato a altri elementi. Inoltre nel 1991 fu pubblicato, \"Rift Conversion Book\", un manuale di conversione dai prodotti precedenti della Palladium, che permetteva di portare i personaggi di altre campagne Palladium nell'universo di \"Rift\" Comunque in questo periodo Wujcik, uno degli autori della Palladium l'abbandon\u00f2 per fondare una propria casa editrice, la Phage Press con la quale pubblicher\u00e0 \"Amber Diceless Role-Playing\".\nNel corso degli anni novanta la Palladium pubblica oltre trenta manuali dedicati a \"Rift\", nel 1998 inizia a pubblicare \"The Rifter,\" una rivista dedicata ai propri giochi, e, tra il 2001 e il 2002 furono pubblicati una serie di manuali che descrivevano o il primo grosso metaplot di \"Rift\", lo scontro tra la Coalition, tecnologicamente avanzata e Tolkeen, un impero magico.\nSia il \"Palladium Fantasy Role-Playing Game\", che \"Heroes Unlimited\" vennero entrambi ristampati in una seconda edizione, il primo nel 1996 e il secondo nel 1998, con regolamenti adattati alla versione aggiornata del \"Megaversal System\" e supportati con nuovi supplementi.. Nel 1995 venne pubblicato \"Nightbane\" di C.J. Carella, in cui la terra viene segretamente invasa da una dimensione oscura, e, nel 1999 \"System Failure\" di Bill Coffin, in cui le paure del \"millennium bug\" assumono forme reali.\nLa Myrmidon Press pubblic\u00f2 nel 1994, \"Rifts: Manhunter\", un manuale su licenza per \"Rifts.\" Questo fu l'unico manuale su licenza pubblicato da un'altra casa editrice, la Palladium annull\u00e0 la licenza nel maggio 1996.\nInizio della crisi: 2001-2006.\nAll'inizio del nuovo secolo la Palladium era generalmente ritenuta la terza casa editrice di giochi di ruolo, ma era sulla soglia di un periodo di crisi: con la maggior parte del supporto dedicato a \"Rift,\" le vecchie linee su licenza, \"Teenage Mutant Ninja Turtles &amp; Other Strangeness\" e \"Robotech\" avevano ottenuto un supporto limitato cos\u00ec la Palladium, quando queste scadettero, non rinnov\u00f2 le licenze, rispettivamente alla fine del 2000 e alla fine del 2001. Alcuni dei suoi pi\u00f9 popolari autori se ne erano andati (Erick Wujcik per seguire la propria Phage Press e Bill Coffin per divergenze editoriali) e infine in generale il boom del \"d20 System\" stava restringendo il mercato per molti editori di giochi di ruolo.\nPer recuperare le perdite la Palladium pubblic\u00f2 due nuove ambientazioni: \"Rift Chaos Earth\" (2003) e \"The Splicers\" (2004), un'edizione riveduta e aggiornata di \"Rift\", \"Rift Ultimate Edition\", pubblicata anche in un'edizione dedicata ai collezionisti.\nTent\u00f2 inoltre di concedere in licenza le sue propriet\u00e0 intellettuali a terze parti. La Precedence Entertainment produsse nel 2001, il gioco di carte collezionabile, \"RIFTS Collectible Card Game\" basato su \"Rifts\". Nel maggio 2004, \"Rift\" venne concesso in licenza per lo sviluppo del videogioco \"\" per la piattaforma di gioco Nokia N-Gage, ma venne pubblicato subito prima che la Nokia ritirasse il supporto alla piattaforma per il Nord America.\nNel maggio 2003 la Palladium annunci\u00f2 che la Jerry Bruckheimer Films e la Walt Disney Pictures avevano opzionato i diritti per la produzione di un film basato su \"Rift\". All'epoca venne detto che Bruckheimer stava sviluppando il film in collaborazione con lo sceneggiatore David Franzoni. il 19 aprile 2006 un annuncio stampa afferma che, \u00abfino a che Jerry Bruckheimer non ha una sceneggiatura che gli piaccia, il film non pu\u00f2 avere il via libera.\u00bb Il 14 aprile 2011 Siembieda ha affermato che l'opzione del film sarebbe stata rinnovata per un nono anno.\n\"Crisis of Treachery\" e problemi finanziari.\nIl 19 aprile 2006 Kevin Siembieda annunci\u00f2 che la crisi della Palladium Books era dovuta ad una serie di appropriazioni indebite e di furti che avevano causato, all'azienda, una perdita complessiva stimata, tra i 850.000 e 1.300.000 dollari. Inoltre vi furono una serie di ritardi nel licenziare propriet\u00e0 intellettuali per altri media: un videogioco per l'N-Gage, un film di Jerry Bruckheimer, una licenza per un MMOG, e altri potenziali progetti. La Palladium ricav\u00f2 del denaro sia vendendo un certo numero di stampe firmate e numerate di Kevin Siembieda, che chiedendo ai fan di effettuare acquisti direttamente dal negozio online.\nIn un articolo pubblicato il 26 aprile 2006 nel \"Kingsport Times-News\" comparve la notizia che Steve Sheiring, in precedenza gestore delle vendite della Palladium, era stato giudicato colpevole patteggiando per \"un crimine minore\", e condannato a un anno e a pagare un rimborso di 47.080 dollari alla Palladium. I furti, avvenuti tra il 2002 ed il 2004, vennero scoperti dall'azienda solo nel momento in cui vi fu una verifica sull'inventario\nIn risposta alle controversie sorte in seguito alla notizia di una condanna per un ammontare cos\u00ec basso rispetto ai numeri citati nel precedente comunicato stampa, Siembieda post\u00f2 una lettera aperta sul forum della Palladium in cui affermava che non aveva voluto rendere pubblica l'identit\u00e0 di Sheiring per paura che qualche fan troppo zelante si fosse messo nei guai commettendo qualche atto di rappresaglia. Spieg\u00f2 che la punizione pi\u00f9 pesante che Sheiring avrebbe ricevuto, anche senza il \"plea bargain\" sarebbe stata la \"probation\". Siembieda aveva dovuto scegliere tra il ricevere un minimo quantitativo di denaro, necessario a pagare delle fatture critiche, o spendere pi\u00f9 denaro in avvocati, per ottenere qualcosa di pi\u00f9 da un dipendente che comunque era finanziariamente rovinato. Data l'urgenza della situazione della Palladium Siembieda comprese che non vi era via d'uscita, accettando quanto era riuscito a ottenere.\nNella settimana del 7 maggio 2007 la Palladium annunci\u00f2 alla sua prima annuale, l'Open House, maggiori ricavi dalle vendite di libri, e il riacquisto delle stampe numerate che avevano coperto la maggior parte dei danni a breve termine. Questo periodo di instabilit\u00e0 finanziaria venne definito da Siembieda \"Crisis of Treachery\".\n2006 - presente.\nIl 26 agosto 2006 sul forum della societ\u00e0 venne annunciato l'intento di riacquisire la licenza di \"Robotech\" in occasione dell'uscita del sequel, \"\". Il 19 febbraio 2007 Siembieda conferm\u00f2 che le trattative erano ancora in corso con l'Harmony Gold, e che si poteva prevedere la pubblicazione di un nuovo gioco di ruolo basato sulle \"The Shadow Chronicles\" per l'inizio del 2007. Comunque le negoziazioni per il contratto richiesero pi\u00f9 tempo del previsto e la chiusura del contratto fu annunciata il 6 settembre 2007. Il gioco di ruolo \"The Shadow Chronicles\" venne pubblicato in libri \"formato-manga\" piuttosto che nel formato standard 8,5x11 pollici, una mossa che caus\u00f2 diverse controversie tra i fan della Palladium, portando all'annuncio di un'edizione \"deluxe\" per i manuali.\nCause legali.\nLa Palladium ha mantenuto una politica aggressiva nella difesa delle proprie propriet\u00e0 intellettuali, sia nei confronti di altri editori, sia dei fan.\nNel 1992 fece causa alla Wizards of the Coast, ritenendo che il gioco di ruolo pubblicato da quest'ultima \"The Primal Order\" violasse le sue propriet\u00e0 intellettuali. Se non fosse stato per l'intervento di Mike Pondsmith, proprietario della R. Talsorian Games e presidente della Game Manufacturers Association, che riusc\u00ec a negoziare un accordo tra le due parti nel marzo 1993, la Wizards of the Coast corse seriamente il rischio di fallire.\nLa Palladium ha avuto anche cattivi rapporti con le riviste generaliste di giochi di ruolo, come per esempio il \"White Wolf Magazine\" della White Wolf, \"Journeys\" della GDW e \"Challenge\" sempre della GDW. Nel 1991 Siembieda scrisse alla rivista \"White Wolf\" chiedendo perch\u00e9 non venissero pubblicati articoli dedicati a \"Rift\" e insinuando che questo fosse dovuto al fatto che non pubblicasse pubblicit\u00e0 su queste riviste. Steven Wieck, curatore di \"White Wolf\" inizi\u00f2 a programmare un numero dedicato a \"Rift\", ma la Palladium comunic\u00f2 che non voleva che questi articoli fossero pubblicati. Similmente la Palladium comunic\u00f2 a \"Journeys\" e a \"Challenge\" che articoli dedicati a giochi della Palladium avrebbero dovuto essere approvati, e cos\u00ec nessuna delle tre riviste programm\u00f2 ulteriori articoli dedicati ai giochi della Palladium.\nLa Palladium ha cercato di impedire e prevenire la distribuzione di conversioni realizzate da fan dei loro giochi ad altri sistemi (come il \"d20 System\"), fino al punto di minacciare azioni legali contro fan che distribuiscano conversioni di sistemi mediante l'invio di ordini \"cease and desist\". Siembieda ha affermato che questa politica venne adotta su consiglio dei suoi avvocati, per mettere al riparo la Palladium da responsabilit\u00e0 per conversioni della propriet\u00e0 intellettuale di altre parti."}
{"id": "4157702", "revid": "1718925", "url": "https://it.wikipedia.org/wiki?curid=4157702", "title": "Wittelsbach-Graff", "text": " \nIl Wittelsbach-Graff \u00e8 un diamante di 31,06 carati (6,21 grammi) di colore blu intenso con riflessi grigi (tra i pi\u00f9 pregiati, presente in meno dello 0,2% dei diamanti commercializzati), con altissima chiarezza interna e privo di imperfezioni. Le sue dimensioni sono all'incirca quelle di una noce. \nNel 2008 il gioielliere inglese Laurence Graff acquist\u00f2 il diamante Wittelsbach al prezzo di 16,4 milioni di sterline (pari a circa 21 milioni di euro). Due anni dopo Graff annunci\u00f2 di averlo fatto tagliare da tre esperti gemmologi per eliminare alcune imperfezioni, riducendone il peso originale di circa 4 carati (0,8 grammi) e portandolo a 31,06 carati. Da allora il diamante ha assunto il nome di \"Wittelsbach-Graff\". \nStoria.\nIl diamante proviene dalle celebri miniere diamantifere dell'antico regno indiano di Golconda\n. La diceria che il re di Spagna Filippo IV lo acquist\u00f2 nel 1664 per darlo in dote a sua figlia Maria Teresa si \u00e8 dimostrata essere un falso. \nLa prima data in cui \u00e8 certo che il diamante si trovava in Europa \u00e8 intorno al 1710, quando era a Vienna in possesso della Corona Asburgica. Fu portato a Monaco di Baviera nel 1722, quando Maria Amalia spos\u00f2 Carlo Alberto di Baviera, membro della casata Wittelsbach. Da allora la gemma prese il nome di \"diamante Wittelsbach\". \nNel 1806, quando Massimiliano I divent\u00f2 il primo re della Baviera, commission\u00f2 una corona nella quale venne incastonato il gioiello. La corona fu esposta per la l'ultima volta in pubblico in occasione dei funerali di Ludovico III di Baviera nel 1921. \nLa famiglia Wittelsbach tent\u00f2 di venderlo nel 1931, durante la Grande Depressione, ma non trov\u00f2 alcun acquirente. Nel 1958 il diamante fu esposto all'Esposizione Universale di Bruxelles. Nel 1960 fu acquistato dal gioielliere belga di origine russa Romi Goldmuntz e in seguito dal tedesco Helmut Horten, proprietario di una catena di supermercati, che lo regal\u00f2 a sua moglie Heidi in occasione del loro matrimonio.\nIn dicembre 2008 il celebre diamante fu venduto al gioielliere londinese Laurence Graff per la cifra, per allora record, di 16,4 milioni di sterline. Il record fu battuto in novembre 2010, quando lo stesso Graff acquist\u00f2 il Graff Pink, un diamante rosa di 24,78 carati, per la cifra di 29 milioni di sterline (pari a circa 38 milioni di Euro)."}
{"id": "4157703", "revid": "2110845", "url": "https://it.wikipedia.org/wiki?curid=4157703", "title": "David Grazioso", "text": "Biografia.\nNato a Bagnolo di Santa Fiora (Grosseto) nel 1921, entra a far parte del gruppo della \"Balduina\" con Ferdinando Bellorini e Sante Monachesi.\nIl 14 settembre 1959 fonda con Saverio Ungheri, Sante Monachesi, Claudio Del Sole e Sandro Trotti il Movimento Astralista, firmando il primo Manifesto Astralista."}
{"id": "4157708", "revid": "767487", "url": "https://it.wikipedia.org/wiki?curid=4157708", "title": "Ruslans Sorokins", "text": "Biografia.\nHa debuttato nel circuito professionistico internazionale il 18 giugno 2003 a Gstaad, in Svizzera, in coppia con Andris Krumins piazzandosi in 33\u00aa posizione. Il 16 agosto 2009 ha ottenuto il suo primo podio in una tappa del World tour a Kristiansand, in Norvegia, giungendo 2\u00ba insieme a Aleksandrs Samoilovs.\nHa preso parte all'edizione dei Giochi olimpici a con Aleksandrs Samoilovs, classificandosi al nono posto.\nHa partecipato altres\u00ec a tre edizioni dei campionati mondiali, ottenendo come miglior risultato il nono posto a Stavanger 2009 con Aleksandrs Samoilovs."}
{"id": "4157716", "revid": "1759386", "url": "https://it.wikipedia.org/wiki?curid=4157716", "title": "Suzan Anbeh", "text": "\u00c8 nata da madre francese e da padre iraniano.\nHa lavorato soprattutto in film tedeschi e francesi, ma anche in film americani, come \"French Kiss\" accanto a Meg Ryan."}
{"id": "4157718", "revid": "765341", "url": "https://it.wikipedia.org/wiki?curid=4157718", "title": "Primera Divisi\u00f3n de F\u00fatbol Profesional 2012-2013", "text": "La Primera Divisi\u00f3n de F\u00fatbol Profesional \u00e8 il massimo livello del campionato salvadoregno di calcio.\nAttualmente la stagione \u00e8 divisa in due tornei: il torneo di Apertura, che si disputa in autunno, e il torneo di Clausura, che si disputa in primavera. Le prime quattro classificate di ognuno dei due tornei si qualificano ai play-off per l'assegnazione del titolo.\nL'ultima squadra della classifica aggregata, ottenuta sommando i punti raccolti nei due campionati di Apertura e Clausura, viene retrocessa in Segunda Divisi\u00f3n. La penultima deve disputare uno spareggio promozione-retrocessione contro la seconda di Segunda Divisi\u00f3n."}
{"id": "4157724", "revid": "22475", "url": "https://it.wikipedia.org/wiki?curid=4157724", "title": "Kenigsberg", "text": ""}
{"id": "4157725", "revid": "682087", "url": "https://it.wikipedia.org/wiki?curid=4157725", "title": "Biopsia del midollo", "text": ""}
{"id": "4157727", "revid": "682087", "url": "https://it.wikipedia.org/wiki?curid=4157727", "title": "Midollo emopoietico", "text": ""}
{"id": "4157749", "revid": "298229", "url": "https://it.wikipedia.org/wiki?curid=4157749", "title": "Wilson Kiprotich Kebenei", "text": ""}
{"id": "4157750", "revid": "1305772", "url": "https://it.wikipedia.org/wiki?curid=4157750", "title": "Wilson Kiprotich", "text": ""}
{"id": "4157761", "revid": "125453624", "url": "https://it.wikipedia.org/wiki?curid=4157761", "title": "Personaggi di Adventure Time", "text": "Questa \u00e8 una lista dei personaggi ricorrenti nella serie TV d'animazione statunitense \"Adventure Time\", mandato in onda su Cartoon Network dal 2010 al 2018. \nPersonaggi principali.\nFinn l'avventuriero.\nFinn l'avventuriero, conosciuto anche come Finn l'umano (\"Pen\" nel cortometraggio animato, vero nome \"Finn Mertens\") \u00e8 il giovane protagonista della serie assieme a Jake. Si tratta di uno dei pochissimi personaggi umani rimasti nella Terra di Ooo. Il suo alter-ego \u00e8 Finn Ghiaccio (presente nel mondo alternativo creato durante l'episodio della quinta stagione \"Il desiderio di Finn\").\nFu trovato in una foresta e adottato da Joshua e Margaret, i genitori del fratello adottivo e migliore amico Jake, quando era solo un neonato. Finn \u00e8 successivamente cresciuto con Jake e BMO (pronunciato \"Bimo\"), un piccolo gioco elettronico con vita propria, in una grande casa costruita su un albero. Entrambi sono in amicizia con la principessa del Regno di Dolcelandia, Gommarosa, di cui Finn \u00e8 segretamente innamorato. Tuttavia, dall'ultimo episodio della 3\u00aa stagione Finn si invaghir\u00e0 della principessa del Regno di Fuoco, con cui avr\u00e0 una breve relazione. I due si lasceranno dopo che Finn, avendo male interpretato un sogno premonitore, l'aveva ingannata spingendola a combattere contro Re Ghiaccio. Nonostante la rottura, i due resteranno amici.\nFinn ha il tipico fisico da bambino, con il corpo e la testa paffuti e gli arti molto esili. Indossa sempre una maglietta azzurra con dei pantaloncini blu e delle scarpe nere. Ha inoltre sulle spalle uno zaino verde. Tratto distintivo dell'aspetto dell'eroe \u00e8 il suo autoproclamato \"incredibile\" cappello bianco che gli lascia scoperto solo il viso. Sotto di esso Finn nasconde i suoi lunghissimi capelli biondi (che taglia nell'episodio \"Taglia la ciocca\" ma che sembrano essere leggermente ricresciuti nell'episodio \"Debolezza Mortale\" e crescono ancora fino ad arrivare alle sue spalle nell'episodio \"I Galleggiagonfi\"). Inoltre Finn \u00e8 discromatopsico; infatti non distingue il verde dal rosso, come si vede in alcuni episodi.\nAutoproclamatosi eroe, Finn ama le avventure, dimostra uno spiccato senso del dovere nonch\u00e9 una grande forza di volont\u00e0 che lo spingono a trascorrere le giornate a combattere le ingiustizie e ad aiutare i pi\u00f9 bisognosi. Si trova spesso in difficolt\u00e0 quando deve fare cose che non richiedono l'uso della violenza o il combattere mostri. L'unica cosa che sembra davvero incutergli terrore \u00e8 l'oceano. \u00c8 solito pronunciare, come il suo amico Jake, esclamazioni curiose e inusuali, come \"finntastico\", \"jakecosmico\", \"capperetti\" e \"sciabolette\". All'inizio della serie Finn ha 12 anni, mentre ne compir\u00e0 13 durante la seconda stagione. In un'intervista del 2012 al creatore della serie Pendleton Ward questi ha dichiarato che Finn ha ormai compiuto i 15 anni. Nella decima stagione (episodio \"Il compleanno di Finn\") ne compie 17.\nNonostante la giovane et\u00e0, Finn possiede forza, resistenza e agilit\u00e0 sovrumane e dimostra di essere un abile combattente sia con la spada sia a mani nude. Dall'inizio della serie, Finn porta spesso con s\u00e9 con una vecchia e rovinata spada con la lama color oro, che viene persa per sempre a met\u00e0 della seconda stagione. Finn non far\u00e0 infatti sfoggio di nessuna spada per quattro episodi, prima di trovare una nuova spada con il manico ricavato dai rami di un albero il giorno del suo 13\u00ba compleanno, che verr\u00e0 sostituita alla fine della terza stagione con la spada di famiglia, una lunga spada rossa creata da Joshua (il padre di Jake) usando il sangue di un demone. Finn la trova nelle segrete che suo padre costru\u00ec tempo addietro per lui, custodita da un mostro che sconfigger\u00e0 lui stesso, ma anch'essa verr\u00e0 persa verso la fine della quinta stagione a causa del demone che la distrugge per riavere il suo sangue, dopo essere stato evocato per errore da Re Ghiaccio e Abracadaniel, e vendicarsi del padre di Jake. Successivamente Finn entra in possesso di una spada maledetta fatta interamente d'erba che all'inizio non riuscir\u00e0 a controllare ma che, quando accetta la maledizione e non si oppone a essa, gli cede il suo totale controllo. La perder\u00e0 insieme con il suo braccio destro nel tentativo di impedire la fuga al padre da una prigione, e dopo aver ricevuto una sorta di protesi completamente d'erba ma dall'aspetto naturale entra in possesso di una nuova e pi\u00f9 potente spada creata da un paradosso spazio-temporale: la spada \u00e8 infatti composta dalla stessa coscienza di Finn, al punto che molte volte si rivolge a lei per ricevere consigli; quest'ultima alla fine si fonder\u00e0 con il braccio d'erba di Finn, diventato in grado di trasformarsi in una copia identica della spada stregata posseduta precedentemente, trasformandosi in un clone dell'umano di nome Felce (Fern in originale) e costringendo quindi il protagonista a indossare una sofisticata protesi in metallo creata da Gommarosa. \nNello speciale di Terre Lontane \"Together Again\", che si svolge un tempo imprecisato dopo la fine della serie, Finn \u00e8 morto, anche se la causa della sua morte non \u00e8 stata rivelata. Dopo essersi riuniti con Jake nell'aldil\u00e0, i due scelgono di reincarnarsi nel mondo dei vivi. Una statua caduta di Finn appare anche nella sequenza di apertura dell'episodio, ambientata in questo mondo futuro.\nInsieme con Jake fa una breve comparsa nell'episodio 22 della settima stagione di \"Futurama\".\nNella versione originale viene chiamato Finn the Human.\n\u00c8 doppiato in lingua originale da Zack Shada nel cortometraggio animato, dove il suo nome \u00e8 Pen, da Jeremy Shada nella regolare serie TV e da Alex Polidori in lingua italiana.\nJake il cane.\nJake il cane (\"Jake the Dog\") \u00e8 il co-protagonista della serie con Finn, di cui \u00e8 il migliore amico nonch\u00e9 il fratello adottivo.\nCome viene rivelato nella sesta stagione, Jake \u00e8 nato quando suo padre, Joshua, \u00e8 stato morso da una creatura spazio-dimensionale durante un'investigazione con sua moglie Margaret. Jake \u00e8 nato proprio quando il bozzo che aveva Joshua sulla testa si \u00e8 staccato e ha incominciato a vivere con i suoi genitori e suo fratello Jermaine. I poteri elastici di Jake derivino proprio dall'unione di questa creatura. In passato, Jake era a capo di una banda di ladri, ma smise di farne parte quando cap\u00ec che era sbagliato rubare, arrivando spesso a scusarsi con Finn dicendo che \"credeva fosse legale\". Successivamente i suoi genitori Joshua e Margaret adottarono il piccolo Finn con cui crescer\u00e0 condividendo tutto e diventando un suo grande amico. Jake ha anche un fratello, Jermaine, che diventer\u00e0 un personaggio semi-principale dalla 9 stagione alla 10 stagione. \u00c8 fidanzato con Lady Iridella, appartenente alla razza degli iridelli (degli unicorni con un corpo piuttosto allungato e colorato con i colori dell'arcobaleno, capaci di volare e cambiare il colore di qualsiasi cosa che puntano con il proprio corno), con cui condivide la passione della musica. Nella quarta stagione viene rivelato che Lady Iridella aspetta un cucciolo da Jake. Successivamente i cinque cuccioli dati alla luce faranno la loro prima apparizione nella quinta stagione. I due maschi T.V. e Kim Kil Whan e le tre figlie Viola, Charlie e Jake Jr. hanno un aspetto a met\u00e0 tra quello di Iridella e quello di Jake, e a causa della diversit\u00e0 dei due compagni alcuni di loro presentano alcune parti del corpo deformate. Jake Jr., in particolare, ha il corno sul fondo schiena anzich\u00e9 sulla testa e non presenta occhi, anche se pu\u00f2 comunque vedere.\nJake \u00e8 un ibrido tra un mutante e un bulldog inglese giallo (anche se pu\u00f2 diventare blu) di 24 anni con grandi occhi bianchi e neri. Sebbene sia piuttosto pigro ama l'avventura e si butta sempre nella mischia nel corso di un combattimento. Ha un carattere bonaccione, scherzoso e d\u00e0 spesso consigli (anche piuttosto approssimativi) al suo amico Finn. Ha un atteggiamento disinvolto che lo rende a volte impulsivo, geloso e addirittura violento, anche se alla fine riconosce sempre i suoi errori. \u00c8 inoltre un personaggio goloso. Anche se apparentemente non sembra temere niente e nessuno, Jake ha il terrore dei vampiri, e in modo particolare di Marceline.\n\u00c8 dotato di poteri magici che gli permettono di allungare, rimpicciolire o ingrandire una qualsiasi parte od organo del suo corpo e di mutarli in una qualsiasi forma, assumendo talvolta dimensioni colossali per sovrastare gli avversari. Nella terza stagione, si salva la vita da un'iniezione di veleno letale; riesce infatti a digerirlo in pochi secondi facendo diventare cinquantuno volte pi\u00f9 grande del normale il suo fegato. I suoi poteri aiutano Finn in battaglie e spostamenti, ma sovente li usa come esagerate forme di espressione. Nell'episodio \"Il limite\", si scopre che Jake utilizza sempre una piccola porzione dei suoi poteri di allungamento poich\u00e9 se ne abusasse il suo corpo diventerebbe pericolosamente sottile causandogli un evidente calo di forze, oltre che a fargli rischiare la morte per il grande sforzo. Jake sa anche suonare il violino.\nInoltre pu\u00f2 assumere la sua vera forma mutante, in cui diventa un po' pi\u00f9 grande, la sua pelle \u00e8 blu e ha cinque occhi, oltre ad avere altri tipi di poteri. \nInsieme con Finn, appare brevemente nell'episodio 22 della settima stagione di \"Futurama\", in cui \u00e8 sempre il doppiatore ufficiale di Jake John DiMaggio a prestare la voce al cane magico, essendo gi\u00e0 presente nel cast della serie in quanto voce di Bender (a differenza dell'edizione italiana dove Paolo Buglioni doppia Bender).\nViene doppiato da Alberto Angrisano nell'edizione italiana.\nPrincipessa Bonnibel Gommarosa.\nPrincipessa Bonnibel \"Bonnie\" Gommarosa (\"Princess Bubblegum\") \u00e8 la sovrana del Regno di Dolcelandia.\nNonostante dimostri 18 anni, ne ha circa 800, avendo fondato Dolcelandia molti secoli prima dell'inizio della serie, in cui regna e risiede nel suo grande castello che sovrasta la citt\u00e0. Nella settima stagione viene rivelato che in origine faceva parte di una grande massa di gomma senziente nata dopo la Guerra dei Funghi. Dopo essersi staccata dalla \"gomma madre\", Gommarosa impar\u00f2 a pensare, sentire ed essere indipendente. Nell'episodio \"Ritorno mortale\", dopo essere stata sciolta in seguito a un incidente causato da Re Ghiaccio e il Lich, torna ad avere 13 anni in quanto i dottori non avevano abbastanza gomma per ricostruire il suo corpo. In un altro episodio \u00e8 costretta a tornare diciottenne a causa del malgoverno del Conte Limoncello, grazie a una sua speciale pozione e dei pezzi di dolcibotti donatigli dai suo sudditi. Nel primo episodio della serie Gommarosa \u00e8 gi\u00e0 in evidente rapporto di amicizia con i protagonisti Finn e Jake, quindi non si sa in che occasione i tre abbiano fatto conoscenza. \nNonostante consideri Finn solo come un amico, questi \u00e8 in realt\u00e0 innamorato di lei, e nel corso della serie cercher\u00e0 in modi sempre pi\u00f9 evidenti di fare colpo su di lei, nonostante la differenza di et\u00e0 a volte evidenziata dallo stesso Finn e da Jake. Anche se la maggior parte delle volte la principessa tende a ignorarlo o addirittura a invitarlo di \"smettere di fare lo sciocco\", nella quarta stagione Gommarosa diventa estremamente gelosa quando viene a sapere della storia tra Finn e la principessa del Regno di Fuoco. In passato Gommarosa era molto amica di Marcelline (in un'intervista gli autori hanno dichiarato che ci fosse una storia di natura romantica tra le due). Nonostante le due non siano pi\u00f9 in buoni rapporti da anni, in seguito si riappacificheranno. In un periodo imprecisato, inoltre, la principessa cre\u00f2 il Conte Limoncello, che lei considera il suo primo esperimento non riuscito.\nEssendo un'abitante di Dolcelandia, Gommarosa \u00e8 un dolce antropomorfo; il suo corpo infatti \u00e8 composto di sola gomma da masticare, compresi i capelli. Indossa molto spesso un vestito violetto con maniche corte a palloncino viola, con una cintura di tessuto viola alla vita. Alcune volte indossa un camice bianco da laboratorio, che usa durante i suoi esperimenti. Quando non \u00e8 impegnata nelle sue numerose faccende reali, indossa vestiti casual. La sua pettinatura \u00e8 sciolta, con capelli lunghi fino ai piedi e una corona allungata verticalmente con una gemma.\n\u00c8 molto dolce e intelligente, ed \u00e8 appassionata di esperimenti scientifici e di fiori. Viene descritta come una regnante amabile, benevola e compassionevole. Ama i suoi sudditi in maniera incondizionata, ed \u00e8 nota per difenderli in caso di guai e problemi. Anche se di solito \u00e8 dolce e bonaria, ha dimostrato di possedere anche un lato maligno, che si manifesta quando \u00e8 in ballo la sicurezza del regno o della sua persona. Sa essere spietata quando il suo popolo \u00e8 in pericolo e ha bisogno di protezione. \u00c8 anche una grande scienziata e studiosa, e ama passare il suo tempo nel laboratorio del castello, dove fa esperimenti e studi vari. Parla molto bene il tedesco, scrive canzoni e libri. In alcune occasioni dimostra di sapersela cavare nel corpo a corpo.\nNell'ultima stagione si rivela essere lesbica, iniziando una relazione con Marceline.\nViene doppiata in lingua originale da Paige Moss nel cortometraggio animato, da Hynden Walch nella regolare serie TV e da Valentina Mari in quella italiana.\nMarceline.\nMarceline \u00e8 una vampira bellissima di 1003 anni. I suoi lunghi capelli neri nascondono parte del cranio rasato. Ha i classici denti da vampiro, ma non succhia il sangue per non far del male; beve invece il colore rosso, ama il rock e fare scherzi alle persone insieme con esseri demoniaci, scheletri, fantasmi e mostri vari. Marceline \u00e8 anche un mezzo demone e oltre mille anni prima degli avvenimenti della serie, esisteva tra lei e Simon Petrikow un profondo legame, quando egli non era ancora del tutto impazzito a causa della corona e si prendeva cura di lei che era solo una bambina di 7 anni. Nonostante la sua giovane et\u00e0 allora, Marceline \u00e8 l'unica a ricordarsi chiaramente ci\u00f2 che accadde ai due. Inizialmente, Marceline \u00e8 arrabbiata che Re Ghiaccio non si ricordi niente del loro rapporto ma poi lo accetta, andandolo a trovare spesso nel regno di ghiaccio o invitandolo di tanto in tanto a casa sua; lei continua a chiamarlo sempre \"Simon\" (mentre Finn lo fa solo qualche volta). Sui genitori di Marceline non viene accennato molto, eccetto per il padre Hunson Abadeer, sovrano della Nottesfera, con il quale Marceline non va d'accordo. In particolare il rapporto tra i due deteriora quando Marceline scopre il padre mangiare le sue patatine in quelle che sembrerebbero le rovine di una tavola calda.\nSoprannominata \"La Regina Vampira\" (\"The Vampire Queen\"), \u00e8 una creatura molto vecchia, e molte delle zone del regno di Ooo presentano una \"M\" come per simboleggiare la loro appartenenza a Marceline. Nella sua prima apparizione, scaccia Finn e Jake dalla loro casa sull'albero in quanto scopre la \"M\" intagliata su una parete, che simboleggia l'appartenenza di quel luogo alla vampira. In seguito Marceline, dopo aver lottato contro Finn e aver quasi ucciso Jake (il quale si \u00e8 salvato in quanto \u00e8 riuscito a trasferire i suoi organi interni nel pollice), dichiarer\u00e0 di aver voluto solo divertirsi un po' e anche se ci\u00f2 richieder\u00e0 del tempo, diventer\u00e0 amica dei due avventurieri. Sia Finn sia Marceline condividono la stessa scintilla per l'avventura e la propensione al pericolo e al divertimento. Marceline \u00e8 molto amica di Finn, e sembra fidarsi ciecamente di lui. La sua controparte, Marshall Lee, sembra essere innamorato di Fionna si pensa che anche Marceline possa avere una cotta per Finn, anche se nell'episodio \"La serata delle coppiette\" dice a Finn di andare alla serata come amici perch\u00e9 non voleva baciarsi con la lingua. Gli autori della serie hanno dichiarato che Marceline \u00e8 bisessuale, infatti in passato ebbe una relazione con Gommarosa, anche se ci\u00f2 non \u00e8 mai stato rivelato nella serie, eccetto nell'ultimo episodio. Nonostante le due non siano pi\u00f9 in buoni rapporti da anni, in seguito si riappacificheranno. \u00c8 stata anche fidanzata con uno stregone di nome Ash, che lascer\u00e0 dopo che quest\u2019ultimo aveva venduto il suo orsacchiotto di peluche Hambo ad\u2019una strega in cambio di una rosa magica.\nMarcelline ha un carattere spavaldo e selvaggio, reso audace e spericolato da secoli di peregrinazioni lungo la Terra di Ooo; \u00e8 definita per antonomasia una \"Radical Dame\", ovvero una ragazza con inclinazioni caratteriali e morali diametralmente opposte ai valori culturali e sociali del suo tempo o della sua classe di appartenenza. Marceline, difatti, applica le proprie idee sebbene queste siano in contrasto con quelle degli altri. Ci\u00f2 nonostante, ha dimostrato di possedere un lato emotivo e sensibile, che di solito manifesta tramite le sue canzoni.\nSuo padre Hunson \u00e8 relegato in una dimensione alternativa perch\u00e9 \u00e8 un mostro che si nutre di anime. Marceline, inoltre, \u00e8 un'abile cantante e suona il basso, che in realt\u00e0 \u00e8 l'ascia di famiglia modificata da lei stessa. Ha pubblicato un disco di nome \"Tutto resta\". Le abilit\u00e0 di Marceline si sono dimostrate assai superiori a quelle comunemente attribuite ai vampiri tradizionali. Oltre la possibilit\u00e0 di cambiare aspetto a suo piacimento, Marceline ha poteri di levitazione, pirocinesi, psicocinesi (o telecinesi), invisibilit\u00e0, necromanzia, e la quasi istantanea auto-guarigione. Come tutti i vampiri, \u00e8 vulnerabile alla luce diretta del sole, e se colpita incominciano a spuntarle piaghe e vesciche fumanti, provocandole un gran dolore. Tuttavia, a differenza dei comuni vampiri, la ragazza \u00e8 in grado di muoversi liberamente, durante il giorno, a patto che indossi o porti con s\u00e9 qualcosa che la tenga in penombra.\nNella settima stagione si rivela che lei non \u00e8 un vampiro ma un ibrido umano/demone e che ha assorbito parte dei suoi poteri (l'altra parte dei poteri derivano dal suo lato demone) da cinque vampiri a cui aveva dato la caccia: malgrado fosse riuscita a eliminarli, era stata morsa dal re dei vampiri trasformandosi in un vampiro (l'ultimo). Alla fine della miniserie \"Stakes\" Marceline, dopo che la luce del sole l'aveva curata dal vampirismo, torna a essere una vampira per fermare un mostro simile a una nube nera. Nell'ultima stagione si scopre che ha un rapporto molto intimo con la Principessa Gommarosa.\n\u00c8 doppiata in lingua originale da Olivia Olson e in italiano da Alessandra Chiari.\nRe Ghiaccio.\nRe Ghiaccio (\"Ice King\") \u00e8 il padrone delle Montagne di Ghiaccio nonch\u00e9 l'antagonista principale della prima parte della serie. Ha l'aspetto di un uomo anziano con una grande barba bianca, carnagione azzurra e un lungo naso adunco. Indossa una tunica blu e la sua grande barba bianca copre gran parte del suo corpo.\nGrazie alla sua corona, Re Ghiaccio ha il potere di controllare tutte le forme della neve e del ghiaccio. Tutto ci\u00f2 include: lanciare fulmini congelanti, ghiacciare oggetti ed esseri viventi con il pensiero, spostare il ghiaccio con la telecinesi, dare vita a esseri creati con la neve o il ghiaccio, congelare i nemici con un raggio, volare, far nevicare, e creare un clima invernale a proprio piacimento, il tutto minando per\u00f2 sempre di pi\u00f9 la sua barcollante sanit\u00e0 mentale. Oltre al totale potere su ghiaccio e neve, quando Re Ghiaccio indossa la sua corona ha la possibilit\u00e0 di vedere cose trascendenti che i comuni mortali non possono vedere. Inoltre, pu\u00f2 portare chi desidera all'interno della sua mente per breve tempo. Pu\u00f2, infine, usare la sua lunga barba per volare. Oltre a queste abilit\u00e0 soprannaturali, Re Ghiaccio suona egregiamente la batteria e la tastiera ed \u00e8 un esperto di frijitsu, una strana variante del ninjitsu: nella sua torre vi \u00e8 infatti una stanza segreta piena di armi ninja.\nRe Ghiaccio passa gran parte delle sue giornate nel suo castello di ghiaccio con i suoi servitori pinguini (chiamati quasi tutti Gunter). Nonostante il ruolo di Re Ghiaccio sia comunemente quello di antagonista, in una occasione aiuta Finn e Jake a sconfiggere la Principessa Gommarosa posseduta dal Lich. Costantemente ossessionato dal bisogno impellente di rapire principesse del Regno di Ooo (salvo essere sconfitto ogni volta da Finn e Jake), Re Ghiaccio viene descritto il pi\u00f9 delle volte come malvagio, egocentrico e paranoico. Tuttavia ci\u00f2 pu\u00f2 essere dovuto al semplice fatto che sia una persona terribilmente sola e follemente desiderosa di una consorte (o semplicemente qualcuno che lo possa apprezzare per ci\u00f2 che \u00e8).\nNell'episodio \"Segreti natalizi: Parte II\" viene rivelato che Re Ghiaccio era originariamente un essere umano vissuto molti anni prima rispetto al tempo narrante della serie: Simon Petrikov. Egli era un umile e gentile scienziato e archeologo che amava collezionare oggetti antichi e manufatti magici (sebbene non credesse ai fenomeni sovrannaturali). Fidanzato con una ragazza di nome Betty (che lui amava chiamare la sua \"principessina\"), la vita di Petrikov trascorse felice e tranquilla sino a quando non compr\u00f2 una corona costellata di rubini da uno scaricatore di porto della Scandinavia del Nord. La vicinanza a tale oggetto lo rese sempre pi\u00f9 lontano dalla realt\u00e0, mutando il suo carattere e l'aspetto, oltre a conferirgli il potere di manipolare il freddo e, al contempo, resistergli. Ci\u00f2 gli diede la possibilit\u00e0 di sopravvivere a una tempesta che distrusse la citt\u00e0 in cui viveva, ma lo trasform\u00f2 nell'essere che \u00e8 ora, facendogli dimenticare ogni cosa del suo passato. Essendo ormai Betty caduta nell'oblio della sua memoria, da quel momento (e nell'arco temporale della serie), \u00e8 in continua ricerca di principesse da sposare, chiunque esse siano. Durante gli eventi della Guerra dei Funghi, Re Ghiaccio (non ancora del tutto trasformato dal potere della corona) si prese cura di Marceline (all'epoca una bambina) per un tempo imprecisato, scrivendo appunti e pensieri su foto e ritagli di giornale, al fine di ricordare la loro amicizia. Fu proprio l'uomo a donare a Marceline il suo amato peluche Hambo. Nella stagione conclusiva (stagione 10) diventa alleato dei protagonisti contro i parenti di Gommarosa; in particolare nell'ultimo episodio gli effetti della corona svaniscono, riportandolo finalmente alla sua forma umana di Simon Petrikow.\nRe ghiaccio presenta alcune somiglianze con il personaggio di Mr. Freeze della DC: entrambi erano degli studiosi che, a causa di un incidente, hanno subito una profonda alterazione fisica ed emotiva alla loro persona e perso l'amore della loro vita, nonch\u00e9 acquisito poteri relativi al ghiaccio (nel caso di Freeze tuttavia, \u00e8 la sua tuta, costruita da egli stesso, a dargli l'abilit\u00e0 di sparare raggi congelanti).\nViene doppiato in lingua originale da John Kassir nel cortometraggio animato, da Tom Kenny nella serie TV e da Vladimiro Conti in quella italiana.\nPersonaggi secondari.\nLady Iridella.\nLady Iridella (\"Lady Rainicorn\") \u00e8 la fidanzata di Jake. Ha all'incirca la stessa et\u00e0 di Jake (l'equivalente di 28 anni umani) e appartiene alla strana razza immaginaria degli Iridelli, specie in conflitto con i cani. \u00c8 in pratica un unicorno molto lungo con capelli biondi, pelle dei colori dell'arcobaleno e la capacit\u00e0 di volare. Il corno che ha sulla fronte pu\u00f2 inoltre creare un raggio che cambia il colore degli oggetti. Parla coreano, ma si pu\u00f2 tradurre la sua voce tramite un traduttore che si attacca alle corde vocali degli Iridelli, anche se Jake la capisce senza problemi e spesso fa da traduttore tra lei e Finn. In un episodio i genitori di Lady Iridella vengono invitati a casa di Jake. Per quasi tutto l'episodio il cane parlante si maschera da Iridello per assomigliare il pi\u00f9 possibile alla loro razza e viene aiutato dal suo compagno d'avventure Finn, ma, alla fine, non sopportando pi\u00f9 il carattere dei genitori della fidanzata che continuano a maltrattare Finn convinti che sia il suo schiavo, decide di rivelare la sua vera identit\u00e0, scoprendo che in realt\u00e0 i due amano i cani.\nNella quarta stagione della serie Lady Iridella afferma di essere incinta di Jake. Durante la quinta stagione d\u00e0 alla luce cinque cuccioli, chiamati T.V. e Kim Kil Whan (maschi) e Viola, Charlie e Jake Jr. (femmine). \u00c8 doppiata da Niki Yang.\nPrincipessa dello Spazio Bitorzolo.\nLa Principessa dello Spazio Bitorzolo (\"Lumpy Space Princess\") soprannominata PSB da Finn e Jake, \u00e8 un essere fluttuante di colore viola e pieno di bitorzoli, con una voce mascolina (nella versione originale \u00e8 doppiata da Pendleton Ward). PSB \u00e8 viziata e sarcastica, e il suo rapporto con Finn e Jake \u00e8 sempre sembrato indifferente, ma nell'episodio \"Potere dei bitorzoli\", PSB si rende conto che Finn \u00e8 una persona di buona reputazione morale che le insegna che la bellezza viene dall'interno, e nel suo primo episodio, rivela a Finn che lo considera il suo unico vero amico. Aveva un fidanzato di nome Brad che adesso sta con l'amica Melissa. A seguito di una serie di incomprensioni con i suoi genitori, PSB \u00e8 fuggita dallo Spazio Bitorzolo per vivere come senzatetto nella Terra di Ooo. Dopo Gommarosa, \u00e8 la principessa che appare pi\u00f9 volte nella serie. Nella stagione 10 nell'ultima puntata \"Vieni insieme a me\" diventa regina.\nBMO.\nBMO (doppiato da Niki Yang in lingua originale e da Emanuela Baroni nel doppiaggio italiano) \u00e8 un gioco elettronico senziente che vive nell'albero con Jake e Finn. Jake e Finn giocano spesso con lui quando si annoiano. BMO \u00e8 in grado di trasportare persone all'interno dei mondi dei suoi videogiochi premendo un tasto sul suo corpo. Inoltre pu\u00f2 assolvere a molte altre funzioni come lettore DVD, sveglia, stazione di montaggio, fotocamera e telecamera. Si dimostra un tipo piuttosto bizzarro ed eccentrico, alle volte pare vivere in un mondo tutto suo. Nell'episodio \"Cinque brevi favolette\", viene rivelato che BMO emula segretamente una discussione tra una versione speculare di se stesso, che BMO chiama \"Football\", e finge di essere umano mentre insegna a Football le abitudini umane tentando di imitare attivit\u00e0 come spazzolarsi i denti o andare in bagno. Nella quinta stagione viene rivelato che BMO fu creato dallo scienziato Moseph Mastro \" Moe\" Giovanni mille anni prima degli eventi della serie. Anche se nel corso degli anni Moe ha creato migliaia di robot, BMO fu appositamente creato con l'intento di provare dei sentimenti. Moe ha inventato BMO per aiutarlo a crescere suo figlio, ma poich\u00e9 non ha mai avuto figli, ha rilasciato BMO per trovare un'altra famiglia.\nMaggiormenta.\nMaggiormenta (\"Peppermint Butler\" nell'originale inglese) \u00e8 il maggiordomo del castello di Gommarosa. Diligente servitore, esegue ogni ordine della principessa, aiutandola nell'amministrazione del regno in vari modi, ad esempio assumendo il ruolo di cocchiere, carceriere e chef. Nonostante le apparenze e i modi cortesi, Maggiormenta \u00e8 un esperto di occultismo, e in vari episodi si lascia intendere che possegga un lato oscuro: in un episodio la pianta che Gommarosa aveva lasciato in mano a Finn e Jake muore, e i due chiedono aiuto a Maggiormenta, che apre loro un varco verso la terra dei morti per andare a prendere la sua anima dalla Morte. Non si sa ancora che collegamento abbia Maggiormenta con la Morte, ma questa pare conoscerlo, dato che risparmia la vita a Finn dopo aver saputo che era un suo amico. Nell'episodio \"Ritorno mortale\" \u00e8 il primo ad accorgersi che Gommarosa \u00e8 stata posseduta dal Lich, mentre nell'episodio \"Ritorno alla Nottesfera\" si pu\u00f2 vedere una foto di Maggiormenta che gioca a golf con Hunson Abadeer. Nell'episodio \"Lo spasimante\" inoltre, lo si vede compiere un rito di magia nera \"demoniaca\" evocando il demone Adgoad all'interno del corpo di Cannello. Nell'episodio \"Il trattato di pace\", a causa del siero di Gommocalvo, viene trasformato a in una specie di Maggiormenta infante. In \"Vieni insieme a me\" Maggiormenta, anche come dolcibotto \"neonato\", legge un libro di magia nera.\nPrincipessa Fiamma.\nLa Principessa Fiamma (\"Flame Princess\") \u00e8 la principessa del Regno di Fuoco e figlia del Re Fiamma, dotata di potenti poteri pirocinetici. A partire dal finale della terza stagione, Finn si innamora di lei. Nella quarta stagione i due si mettono insieme, seppur con qualche difficolt\u00e0. Flambo la descrive come \"una ragazza focosa\", difatti ha un'indole apparentemente \"malvagia\" e una potenza difficilmente controllabile, per questo, prima di conoscere Finn e Jake, era tenuta rinchiusa in una lanterna di vetro, nel salone principale del Palazzo di Fuoco. Successivamente si scopre che \u00e8 stata Gommarosa a chiedere al padre di tenerla sotto chiave per evitare che si destabilizzasse. Nella quinta stagione lascia Finn dopo aver scoperto che quest'ultimo l'aveva ingannata affinch\u00e9 combattesse contro Re Ghiaccio. In seguito spodester\u00e0 il padre divenendo la nuova regnante del Regno di Fuoco. Il suo vero nome \u00e8 Phoebe. Nel sesto episodio dell'ottava stagione \u00e8 diventata una rapper. Nel decimo episodio dell'ottava stagione ha partecipato alla battaglia delle band e ha rappato insieme con Cingolino. Nel terzo episodio della decima stagione, la Principessa Fiamma ha vinto in una battaglia rap contro Figlio di Orso Rap.\nMartin Mertens.\nMartin Mertens \u00e8 il padre naturale di Finn. Come \u00e8 stato rivelato nelle miniserie \"Islands\", era un abitante dell'isola dei fondatori che si innamor\u00f2 della dottoressa Minerva, da cui ebbe Finn. Ma Martin fu costretto a partire per Ooo, portando Finn con lui. Fu successivamente imprigionato nella Cittadella per aver commesso un \"reato cosmico\". Finn e Jake lo liberano nell'episodio \"Escape to Citadel\", anche se Martin si mostra pi\u00f9 interessato a scappare piuttosto che a ricongiungersi con il figlio. In seguito finisce su Ooo dopo che la sua astronave \u00e8 stata reindirizzata sulla Terra da Grob Gob Glob Grod. Martin approfitta sia di Finn che di una civilt\u00e0 amichevole per lasciare di nuovo il pianeta su un'astronave. Dopo una disavventura su un altro pianeta che lo porta ad acquisire una falena spaziale gigante, Martin aiuta Finn a fermare Orgalorg prima di partire per un piano di esistenza elevato, ricongiungendosi con il figlio.\nBetty Grof.\nBetty Grof era la fidanzata di Simon Petrikov; un giorno lui, per farla divertire, indoss\u00f2 una corona (presa, a quanto dice Simon, dalla Scandinavia) per scherzo. Da quel momento comincia a comportarsi stranamente, finch\u00e9 Betty, spaventata dal suo comportamento, non lo lascia e se ne va via. Nell'episodio \"La forza dell'amore\" Re Ghiaccio torna normale, perch\u00e9 tutta la magia di Ooo \u00e8 stata assorbita da Bella Noche. Quindi, contatta Betty tramite un portale per dirle addio (Simon, essendo sopravvissuto per pi\u00f9 di mille anni, senza corona che lo mantiene in vita morirebbe quasi subito); Betty, per\u00f2, riesce ad attraversare il portale, raggiungendo Simon, per poi sconfiggere Bella Noche e continuare a far vivere Simon.\nAlla fine dell'episodio si pu\u00f2 vedere Betty che guarda Re Ghiaccio che parla con la Principessa Forzuta, per poi andarsene via su un tappeto magico, pi\u00f9 decisa che mai a trovare una cura per la sua maledizione. Nella puntata \"Il triciclo a due ruote\" si allea con l'Omino Magico a tale scopo, ma a causa di un malfunzionamento durante l'esperimento acquisisce tutti i suoi poteri e la sua pazzia. Nell'episodio \"Il rapimento di Gunter\" rapisce il pinguino di Re Ghiaccio per farsi dare cos\u00ec la corona che incomincia a modificare. Alla fine dell'episodio la restituisce al Re Ghiaccio (che ovviamente non la riconosce). In \"La corona di Re Ghiaccio \u00e8 in tilt\" viene rivelato che Betty ha scaricato un A.I nella corona per curare Simon ma danneggiandola nel farlo. Intervengono Marceline e Gommarosa per riaggiustarla e distruggere cos\u00ec il malware provocato dall'A.I. \nBetty riappare durante la saga degli elementi: dopo che Finn e Jake si imbarcano, lei va al regno di ghiaccio per invitare Simon a cena nella speranza di fargli ricordare il suo passato. Le cose non vanno bene e Betty caccia via Re Ghiaccio, frustrata che non si ricordi ancora niente. Sotto il consiglio della Manticora prova ad accettarlo com'\u00e8 diventato. Viene in seguito catturata da Pazienza St. Pim, e usata come \"batteria magica\"; viene liberata da Finn, Jake e Re Ghiaccio e incomincia a collaborare con loro per salvare Ooo dall'incantesimo degli elementi. Nell'episodio \"Lo scioglimento dell'incantesimo\" tradisce Finn, rivelando che grazie alle gemme e all'Enchiridion vuole tornare indietro nel tempo per impedire che Simon indossi la corona. Per\u00f2 Re Ghiaccio, non capendo ancora il piano di Betty, nel tentativo di parlare con lei, interferisce con l'esperimento, spedendola accidentalmente su Marte, dove incontra l'Omino Normale. Nell'episodio \"Il tempio di Marte\", Betty \u00e8 diventata il nuovo omino magico; alla fine dell'episodio rivela di voler ancora \"curare\" Simon. Infatti nell'ultimo episodio si reca sulla Terra insieme all'Omino Normale e alla strega Maja perch\u00e9 vuole usare la magia di quest'ultima per curare Simon dalla follia della corona. Ci\u00f2 provoca l'apparizione del mostruoso GOLB, portatore della distruzione. \nRe Ghiaccio, sotto consiglio di Finn e Omino Normale, \"sveglia\" Betty che si stava concentrando sull'incantesimo e la ragazza rimane frustrata che il sovrano del ghiaccio l'abbia distratta. La sua rabbia fa esplodere Maja, e l'impatto fa finire Betty e Re Ghiaccio nella bocca del GOLB, seguiti da Finn all'ultimo momento. All'interno dello stomaco della creatura, grazie al processo, Betty e Re Ghiaccio vengono riportati alle loro \"forme essenziali\", perdendo i lori poteri magici ma ritornando completamente sani di mente. Simon e Betty sono finalmente riuniti ma rischiano di essere schiacciati, insieme a Finn, dallo stomaco del GOLB. Betty decide di usare i poteri della corona, ripristinata alla sua forma pre-desiderio, per far sparire il GOLB e facendo andare via solo Finn e il fidanzato. Capendo per\u00f2 che il suo desiderio profondo \u00e8 proteggere Simon, si fonde col GOLB per poi andarsene dalla Terra attraverso un portale, lasciando, almeno per un po', una ferita nel cuore di Simon.\nLee.\n\u00c8 l'ex fidanzato di Iridella anche lui \u00e8 un iridello e appare nell'episodio \"Il panino della distruzione\" dove rapisce TV e lo porta nella Dimensione di Cristallo riesce a sottrarre il cristallo che tempo fa gli fu sottratto da Lady Iridella... Verr\u00e0 risucchiato dal cristallo stesso. Odia molto i cani, ha gli occhiali da sole e indossa una giacca di pelle.\nFelce.\nFelce \u00e8 un clone di erba di Finn creato attraverso la fusione della Finn Spada e il demone di erba che abitava la spada di erba di Finn. All'inizio era convinto di essere il vero Finn, ma alla fine arriva ad accettare di non essere Finn. Dopo aver cercato di scoprire quale fosse il suo scopo dal Mago d'Erba (creatore della spada d'erba) \u00e8 scioccato nello scoprire che \u00e8 stato fatto semplicemente per divertimento e mette fuori gioco il suo \"creatore\" al punto che finisce in ospedale. Successivamente, Felce si d\u00e0 il suo nome e decide di trovare il suo vero scopo. Tuttavia, nell'episodio \"Il ritorno del Lich\" inizia a mostrare gelosia nei confronti di Finn, e pianifica cosi di prendere il suo posto dopo aver scoperto che pu\u00f2 copiare l'esatto aspetto di Finn. Il suo piano viene sventato quando Finn scopre le varie applicazioni che il suo braccio artificiale pu\u00f2 fare. Durante un'intensa lotta, Finn distrugge casualmente Felce, ma i resti di quest'ultimo vengono raccolti da zio Gommocalvo, che lo riporta in vita sotto forma del Cavaliere Verde e ne fa un suo alleato. Nel finale della serie (\"Vieni insieme a me\"), Finn e Felce si riappacificano e insieme riescono a distruggere la maledizione della spada d'erba, che aveva corrotto la Finn Spada creando Felce. Senza tale maledizione per\u00f2 Felce non ha pi\u00f9 corpo, cosi inizia lentamente a decomporsi. Dopo la battaglia finale contro GOLB, d\u00e0 a Finn un seme da piantare prima di scomparire per sempre. Finn e Jake piantano il seme di Felce tra le rovine della casa-albero e subito cresce un albero con la Finn Spada conficcata in un ramo.\nAntagonisti.\nOmino Magico/Omino Normale/Omino Re.\nL'Omino Magico (\"Magic Man\") \u00e8 un marziano che usa i suoi poteri magici per giocare scherzi di cattivo gusto a chiunque incontri, senza nessun motivo apparente. Appare per la prima volta nell'episodio \"La citt\u00e0 dei mostri\", dove trasforma Finn in un piede gigante per dimostrargli di essere un \"buffone\". Ritorna nell'episodio della quarta stagione \"Cronache marziane\", dove viene rivelato il suo passato, e che \u00e8 stato esiliato da Marte circa 200 anni prima dell'inizio della serie a causa dei suoi continui scherzi. Ricompare poi nell'episodio \"Il mondo dei piccolini\" dove dona a Finn i personaggi del titolo, e svolge il ruolo di antagonista nell'episodio \"Il tempo di un panino\", dove ruba il sandwich di Jake. Nell'episodio \"Il triciclo a due ruote\", l'Omino Magico perde i suoi poteri magici e riacquista la sua sanit\u00e0 mentale, diventato cos\u00ec l'\"Omino Normale\". Nello stesso episodio viene rivelato che una volta l'omino era un geniale scienziato e mago, la cui moglie Margles venne portata via dall'essere primordiale GOLB. Al fine di proteggere Marte dalla seconda venuta di GOLB, cre\u00f2 un'intelligenza artificiale di nome M.A.R.G.L.E.S., in onore di sua moglie, che aveva progettato di installare sulla parte superiore del Monte Olimpo. Tuttavia, l'installazione \u00e8 andata storta, causando cos\u00ec la pazzia e la depressione dell'Omino Magico. Successivamente ritorner\u00e0 su Marte con l'aiuto di Finn e Jake, dove si riappacificher\u00e0 con il suo popolo e lo guider\u00e0 diventando il nuovo re.\nGunter/Orgalorg/Ice Thing.\nGunter \u00e8 il pinguino servitore di Re Ghiaccio. A dispetto del suo aspetto innocuo, in alcune occasioni sembra che Gunter sia un essere molto pi\u00f9 malvagio di quanto sembri: in una puntata il padre di Marceline tenta di rubargli l'anima, ma lo lancia via definendolo la creatura pi\u00f9 malvagia che abbia mai visto. In una puntata partorisce un uovo da cui nasce un gattino rosa; in un'altra invece crea un'orda di cloni verdi grazie all'occhio demoniaco di Re Ghiaccio e attacca Dolcelandia. Inoltre ha la strana abitudine di distruggere tutte le bottiglie che trova. In realt\u00e0 Gunter \u00e8 il nome di tutti i pinguini di Re Ghiaccio che abitano nel suo regno di ghiaccio. Anche se sembrano tutti uguali, Re Ghiaccio riesce a distinguere ognuno di loro e li chiama con diverse pronunce del nome \"Gunter\". Il nome \"Gunter\" sembra essere legato al potere della corona di Re Ghiaccio, dato che quest'ultimo chiama in tal modo Marcelline durante il periodo in cui i due viaggiavano insieme. Questo \u00e8 dovuto al fatto che la corona \u00e8 stata creata da un mago di nome \"Sempreverde\", il cui apprendista si chiamava appunto Gunter. Il Gunter originale us\u00f2 la corona nel tentativo di diventare come il suo padrone, a costo della sua sanit\u00e0 mentale.\nNella sesta stagione si scopre che Gunter non \u00e8 un pinguino, ma \u00e8 Orgalorg, un'antichissima entit\u00e0 cosmica che migliaia di anni prima dell'inizio della serie prov\u00f2 ad assorbire il potere di una cometa, ma venne sconfitto da Grob Gob Glob Grod, e cos\u00ec precipit\u00f2 sulla Terra, dove per colpa della gravit\u00e0 terrestre fu \"compresso\" in un pinguino e perse la memoria. Dopo aver recuperato la memoria in seguito a un colpo in testa, ruba l'astronave di Gommarosa per raggiungere la cometa, che lentamente sta tornando sulla Terra e assorbirne i poteri, ma Finn e Jake lo raggiungono e quando l'astronave \u00e8 ormai in orbita rivela la sua vera forma. Finn riesce a impedire ad Orgalorg di assorbire la cometa. Mentre Finn e Jake ritornano sulla terra grazie all'Uomo Banana che era l\u00ec con la sua perfezionata astronave, Orgalorg li raggiunge attaccandosi a essa e la gravit\u00e0 lo comprime nuovamente in Gunter. Nel finale della serie in seguito alla sconfitta di Golb e al ritorno di Simon, indossa la corona di Re Ghiaccio trasformandosi nell'\"Ice Thing\" (la Creatura di Ghiaccio) diventando cos\u00ec il nuovo sovrano del Regno dei Ghiacci.\nHunson Abadeer.\nHunson Abadeer \u00e8 il padre di Marceline e il signore della dimensione infernale nota come Nottesfera. Possiede un amuleto che gli infonde il potere del male caotico della Nottesfera e che gli d\u00e0 la capacit\u00e0 di succhiare le anime dalle sue vittime e di trasformarsi in un gigantesco mostro tentacolare. Inizialmente non ha un buon rapporto con la figlia, perch\u00e9 anni prima (nel caos del dopoguerra) mangi\u00f2 le sue patatine, portando Marceline a credere che non le volesse bene. Appare per la prima volta nell'episodio \"Il padre di Marcelline\" dove Finn lo libera per sbaglio (le sue intenzioni erano quelle di farlo riappacificare con la figlia). Hunson cerca di assorbire tutte le anime di Ooo, ma alla fine viene nuovamente confinato nella Nottesfera da Finn, dopo aver ricucito il rapporto con sua figlia, dicendole di volerle bene. In seguito, durante la quarta stagione, cerca di ingannare Marceline per costringerla a seguire le sue orme e diventare la nuova sovrana della Nottesfera, ma ci\u00f2 viene impedito da Finn e Jake. Appare di nuovo nell'episodio \"Marcy &amp; Hunson\", dove viene evocato da Maggiormenta allo scopo di potenziare la nuova spada di Finn, e rimane per un giorno allo scopo di visitare Marceline.\nConte Limoncello.\nIl Conte Limoncello (\"Earl of Lemongrab\") \u00e8 un dolcibotto a forma di limone antropomorfo, vestito di nero e molto pi\u00f9 alto dei suoi simili. Si tratta di una creazione della Principessa Gommarosa, e per questo legittimo erede al trono del Regno di Dolcelandia. Si riveler\u00e0 per\u00f2 un fallimento, a causa del suo carattere sociopatico e dispotico e alla sua bassa tolleranza verso tutto ci\u00f2 di divertente. Nella sua prima apparizione, prende il comando del regno dopo che Gommarosa diventa una tredicenne, ma quando la principessa riacquista la sua vera et\u00e0, viene bandito e costretto ad andarsene. Successivamente Gommarosa crea un secondo Limoncello per fare da compagnia al primo, guarendo la sua solitudine. I due Limoncelli useranno poi una formula dimenticata da Gommarosa al loro castello per creare dei sudditi. In seguito a un litigio, per\u00f2, il Limoncello originale divora parte del suo clone, trasformandosi cos\u00ec in un tiranno obeso che si diverte a maltrattare i suoi sudditi. Il secondo Limoncello verr\u00e0 definitivamente divorato dal primo dopo aver aiutato Finn e Gommarosa a far fuggire uno dei loro sudditi. In seguito verr\u00e0 fatto esplodere da Speranzello, il suddito che era fuggito con Gommarosa e Finn, con il suono della sua arpa. Dopo la sua morte i corpi del primo e del secondo Conte Limoncello vengono uniti in uno solo, ritornando il Conte Limoncello di sempre, anche se deformato.\nLimoncello \u00e8 doppiato in originale da Justin Roiland.\nLich/Piccolo P.\nIl Lich \u00e8 un antico demone della morte dalle sembianze di un gigantesco scheletro che ha come obiettivo quello di distruggere tutti gli esseri viventi. \u00c8 un'antica manifestazione cosmica di morte inevitabile che si \u00e8 implicato come un sopravvissuto di un tempo antecedente all'universo attuale. L'essenza del Lich \u00e8 stata depositata sulla Terra milioni di anni prima dell'inizio della serie, acquisendo forma fisica verso la fine della Guerra dei Funghi tramite una \"bomba mutagena\" quando possedeva una persona che era stata sommersa da rifiuti mutageniFa la sua prima apparizione durante un flashback che racconta le avventure del grande eroe Billy, che dopo averlo sconfitto lo imprigion\u00f2 in una prigione d'ambra nel Regno di Dolcelandia. Qualche tempo pi\u00f9 tardi riesce a liberarsi approfittando della visita alla sua prigione di Finn e Jake accompagnati dalla principessa Gommarosa e cerca di distruggere la terra di Ooo, ma Finn riesce a sconfiggerlo grazie a un maglione regalatagli precedentemente dalla principessa. Tuttavia il Lich riesce a salvarsi possedendo il corpo di Gommarosa, l\u00ec presente. Dopo essere stato sconfitto di nuovo da Finn e Jake con l'aiuto di Re Ghiaccio, il Lich questa volta possiede la lumaca che compare sullo sfondo in tutte le puntate. In seguito uccide Billy e prende possesso del suo corpo per ingannare Finn e Jake e spingerli a rubare le gemme delle varie corone di Ooo, e usarle insieme con l'Enchiridion per creare un portale alla dimensione dell'onnipotente Prismo, in modo da chiedergli di annientare tutte le forme di vita. Anche questa volta il piano del Lich fallisce, dato che Jake usa il suo desiderio per alterare la richiesta originale del Lich, facendogli usare il solo desiderio che Prismo gli ha dato e intrappolandolo nella sua dimensione.\nDa allora il Lich rimane in uno stato comatoso sino a quando Finn e Jake riportano il corpo mortale di Prismo nella Stanza del Tempo; in quel momento la creatura si risveglia e uccide Prismo, per poi dirigersi alla Cittadella (dove \u00e8 prigioniero anche il padre di Finn). Qui libera tutte le creature che vi sono imprigionate, causando un'evasione di massa con lo scopo di marciare nuovamente su Ooo forte di questo nuovo esercito e di distruggere ogni forma di vita, ma avendo lasciato il corpo di Billy ed essendo tornato alla sua forma originale, il mostro \u00e8 soggetto alle propriet\u00e0 rigenerative del sangue dei guardiani della Cittadella. Al contatto con la sostanza, il corpo scheletrico del Lich viene ricoperto quindi da una nuova pelle, dandogli l'aspetto e la mente di un gigantesco neonato e facendogli dimenticare il suo precedente io. Finn e Jake lo portano quindi davanti alla porta di casa di Melaverde e il Signor Maiale, che decidono di adottarlo col nome di Piccolo P.. Come visto in \"Le stelline d'oro\" lo spirito del Lich \u00e8 ancora in lui e Piccolo P ha spesso incubi su di lui, non capendo mai per\u00f2 chi \u00e8 il \"mostro\" che vede, rassicurato dai suoi genitori che sono solo sogni. Sempre nello stesso episodio si vede che, se lui \u00e8 particolarmente sotto stress e quindi spaventato, pu\u00f2 rilasciare temporaneamente il suo io malvagio, ma scordandosi di questo una volta che torna normale.\nNella puntata \"Il Desiderio di Finn\", nell'universo parallelo creato da un desiderio di Finn, il Jake di tale universo \u00e8 venuto a contatto con l'esplosione della bomba congelata da Simon, diventando per\u00f2 un ibrido canino/Lich. Successivamente, il Finn di quella dimensione (sotto l'influenza della Corona di Re Ghiaccio) e il Jake posseduto dai Lich usano l'Enchiridion del loro mondo per creare un portale per il multiverso. Prismo, preoccupato per la questione, manda Finn e Jake nella loro dimensione per fermarli. Quando il Finn alternativo e il Jake-Lich riescono ad aprire con successo il portale, il braccio di erba di Finn attacca il Lich e gli taglia la mano, la quale cade sul portale dove si duplica e scomparve in ogni dimensione, andando anche verso la linea temporale di Finn e Jake, mentre il Jake-Lich viene riportato alla normalit\u00e0 dai due Finn grazie alla Domestica, un'arma donatagli da Prismo. In \"Il ritorno del Lich\" Piccolo P. inizia ad essere perseguitato dalla mano del Jake-Licth, in quanto dotata della stessa coscienza del Lich della linea temporale standard, inclusi i ricordi degli scontri con Finn ed essendo consapevole delle origini di Piccolo P. Finn segue il Lich fino al pozzo, per poi cadere nella trappola dell'essere. Piccolo P, sopraggiunto sul luogo, si libera dal controllo della mano e la distrugge con la spada di Finn.\nAbile pensatore, il Lich grazie alla sua intelligenza \u00e8 in grado di ingannare la maggior parte di chi gli si pone davanti. Nonostante compaia spesso nella serie il Lich parla molto di rado e quasi sempre con freddezza e arroganza, quasi non provasse alcun sentimento. Il Lich possiede diversi poteri, il pi\u00f9 comune \u00e8 la sua capacit\u00e0 di evocare energia sotto forma di fiamme verdi intorno alle mani. Inoltre il Lich ha il potere di controllare le menti delle persone, sia attraverso la telepatia, sia attraverso i comandi vocali. Inoltre, egli ha la capacit\u00e0 di possedere altre creature, come si \u00e8 visto con Gommarosa e la lumaca. Il Lich sembra anche trasudare un alone di morte e putrefazione intorno a lui, tutte le creature e gli oggetti viventi che si avvicinano alla sua presenza marciscono o muoiono, inoltre \u00e8 anche in grado di volare e utilizzare parecchie magie oscure. Il Lich possiede anche grandi capacit\u00e0 fisiche ed \u00e8 in grado di effettuare la negromanzia, come si \u00e8 visto quando usa i corpi nella sua tana per attaccare Finn e Jake. Quando diventa il Piccolo P \u00e8 gentile, un po' credulone e pauroso. Non utilizza i suoi poteri (essendosene dimenticato di averli) ma sono ancora in lui.\nIn lingua inglese \u00e8 doppiato dall'attore e caratterista Ron Perlman e in italiano da Romano Malaspina.\nI cinque vampiri.\nSono considerati i vampiri pi\u00f9 pericolosi del regno di Ooo affrontati in passato da Marceline. Hanno il potere della necromanzia, la pirocinesi e sono immuni all'invecchiamento. Ognuno dei cinque ha poteri che lo caratterizzano. Il Re Vampiro ha il potere della telecinesi, idrocinesi ed \u00e8 in grado di convertire un qualsiasi essere vivente in vampiro semplicemente mordendolo. L'Imperatrice ha il potere dell'ipnosi con cui pu\u00f2 ipnotizzare chiunque con lo sguardo e ha il potere dell'invisibilit\u00e0. Il Matto ha il potere della levitazione. Lo Ierofante ha il potere di cambiare forma a suo piacimento e la Luna ha il potere della rigenerazione. Furono uccisi da Marceline molto tempo addietro, ma nella settima stagione tornano in vita quando la luce del sole cura Marceline dal vampirismo. Quattro di loro vengono sconfitti, mentre il Re Vampiro viene invece curato dal vampirismo tornando nella sua forma originale: un leone. Tuttavia del liquido nero estratto dal suo corpo prede vita, diventando un mostro, che viene assorbito da Marceline, la quale ridiventa, quindi, un vampiro. I cinque vampiri compaiono nella miniserie \"Stakes\" della settima stagione formata da 8 episodi.\nI membri del gruppo sono:\nLa nube nera.\n\u00c8 l'essenza di un vampiro che si trova al suo interno. questo mostro \u00e8 stato generato dal liquido nero estratto dal re vampiro che infatti ha preso vita. Viene sconfitto da Marceline che lo assorbe tornando, di conseguenza, a essere un vampiro. Con l'assorbimento del mostro Marceline ha riottenuto i poteri del re vampiro.\nRe di Ooo.\nIl re di Ooo \u00e8 un truffatore che si spaccia sovrano della Terra di Ooo, il cui corpo \u00e8 composto interamente di cera. \u00c8 un individuo spaccone, molto vanitoso, arrogante, opportunista, disonesto, cinico ed egoista. Appare per la prima volta quando celebra il matrimonio fra Melaverde e il Signor Maiale. Nel finale di sesta stagione, viene eletto nuovo regnante di Dolcelandia, costringendo Gommarosa ad andare in esilio. Viene successivamente deposto al termine della miniserie \"Stakes\" e sciolto in un camino, in seguito si d\u00e0 alla fuga, ormai ridotto a un ammasso di cera. Il re di Ooo \u00e8 assistito dal cane parlante Toronto.\nPazienza St. Pim.\nPazienza St. Pim \u00e8 l'Elementale del Ghiaccio. \u00c8 apparsa per la prima volta nell'Ottava Stagione, in cui viene mostrata la sua storia. Era una donna normale che viveva in un'epoca precedente alla Grande Guerra dei Funghi. Insieme ai suoi compagni elementali, che rappresentano il dolciume, la melma e il fuoco, scopr\u00ec che il mondo stava per essere distrutto. Mentre i suoi compagni elementali erano disposti a morire per lasciar trasparire la loro essenza, Pazienza scelse di congelarsi, riuscendo cosi a sopravvivere. Anni dopo, \u00e8 stata trovata da Re Ghiaccio, Finn e Jake e dopo aver appreso che i suoi compagni elementali si sono reincarnati come principesse, ha deciso di catturarli e potenziarli, ma appena radunati, Finn e Jake riescono salvare le tre principesse sconfiggendo quindi, Pazienza, ma quest'ultima prese residenza nel seminterrato di Re Ghiaccio agendo nell'ombra in modo da potenziare gli elementali. Durante gli eventi della miniserie \"Ritorno a Casa\", Pazienza riesce a potenziare la principessa Gommarosa, la principessa Fiamma e la principessa Gelatina; consentendogli di acquisire il controllo di una sezione di Ooo, divisa in quattro parti ognuna per la rispettiva elementale. Dopo che Gommarosa inizia a conquistare Ooo trasformando tutto in caramelle (inclusa Fiamma, un elementale di pari potenza), Pazienza sceglie di congelarsi ancora una volta, non volendo vedere come \u00e8 andata a finire, o affrontare le conseguenze delle sue azioni.\nRicardio.\nSi tratta del cuore di Re Ghiaccio e come lui adora catturare principesse. Cercher\u00e0 di rapire Gommarosa ma viene fermato da Finn e Jake. Torner\u00e0 una seconda volta ma verr\u00e0 nuovamente sconfitto. In originale \u00e8 doppiato dall'attore Gaorge Takei e in italiano da Gerolamo Alchieri.\nGommocalvo.\nGommocalvo \u00e8 lo zio di Gommarosa e membro della sua famiglia. Fu creato insieme a Zia Cannella e al cugino Cicle nel tentativo di avere un legame familiare. Alla fine, Gommocalvo desiderava il potere per se e progett\u00f2 di trasformare Gommarosa in un dolcibotto usando un \"siero della felicit\u00e0\" e trad\u00ed persino Cannella e Cicle che stavano inizialmente complottando con lui. Gommarosa ruppe pero la fiala che conteneva il siero e trasform\u00f2 Gommocalvo in un dolcibotto. Dopo che la Principessa dello Spazio Bitorzolo ha salvato Ooo neutralizzando gli elementali, Gommocalvo, Cannella e Cicle sono tornati alla normalit\u00e0 e ancora una volta hanno deciso di porre fine al regno di Gommarosa e distruggere le persone a lei pi\u00f9 care, in particolare Finn facendo rinascere Fern come il Cavaliere Verde. Nell'episodio \"Il trattato di pace\", lui e la sua famiglia raccolgono un gruppo di criminali del passato della serie che serbano rancore contro il Regno di Dolcelandia per il loro esercito per dare inizio alla \"Guerra della Gomma\". Nel finale della serie, \"Vieni insieme a me\", ritorna alla sua forma di dolcibotto mentre Zia Cannella accetta di fare pace con Gommarosa. In originale \u00e8 doppiato da Frank Melamed e in italiano da Omero Antonutti.\nGOLB.\nGOLB \u00e8 il dio primordiale del caos. Durante la serie viene menzionato diverse volte, ma ha un ruolo importante nell'ultimo episodio della serie, \"Vieni insieme a me\", dove viene evocato da Betty all'indomani della Grande Guerra delle Gomme, dove crea mostruose mutazioni dagli eserciti riuniti dei dolcibotti. Dopo che GOLB ha ingoiato Finn, Betty e Re Ghiaccio, li \"digerisce\", riducendoli alle loro forme di base, riportando gli ultimi due ai loro stati umani originali. La gente di Ooo scopre che la natura di GOLB come essere del caos lo rende vulnerabile alla natura armoniosa della musica, e sono in grado di fare un buco nello stomaco cantando contro di lui. Finn e Simon riescono a scappare, ma Betty rimane all'interno di GOLB con la Corona di Re Ghiaccio, che \u00e8 stata riportata al suo stato originale dalla digestione di GOLB. Desidera avere il potere di tenere Simon al sicuro, il che alla fine fonde lei e GOLB in un'unica entit\u00e0. Lasciandosi alle spalle solo la Corona, GOLB si allontana da Ooo.\nPossiede il potere di corrompere e fondere creature viventi in mostri o di cancellare del tutto le persone dall'esistenza. Molto pi\u00f9 potente del Lich, gli effetti della sua influenza sono impossibili da invertire, anche con una potente magia del desiderio come quella di Prismo. Ad un certo punto, ha attaccato Marte e ha cancellato la moglie dell'Omino Magico, Margles, dall'esistenza. Questa catastrofe diede il via a una serie di eventi che alla fine culminarono con la perdita della sanit\u00e0 mentale dell'omino. \u00c8 anche noto che il Lich afferma di essere \"l'ultimo studioso di GOLB\".\nPersonaggi ricorrenti.\nBilly.\nBilly \u00e8 il pi\u00f9 grande eroe che ci sia mai stato nella Terra di Ooo, oltre che l'idolo di Finn e Jake. Batt\u00e9 il Lich, una malvagia creatura che terrorizzava il regno, rinchiudendolo in una prigione d'ambra nel castello di Dolcelandia. Ha l'aspetto di un gigantesco umanoide, con grandi mani e una folta barba bianca (un tempo rossa).\nQuando Finn e Jake lo incontrano per la prima volta, egli si \u00e8 ormai ritirato da tempo in una caverna, dove passa le giornate seduto sul suo trono d'oro. Ormai stanco di combattere il male, grazie all'intervento dei due eroi recuperer\u00e0 la sua voglia di avventura. Aveva anche lui un cane magico, morto tempo addietro. Billy \u00e8 inoltre l'unico personaggio della serie ad avere sei dita per mano. Nell'ultima puntata della quarta stagione, Billy viene ucciso dal Lich, che utilizza il suo corpo per ingannare Finn e Jake.\nNel doppiaggio originale la sua voce \u00e8 quella dell'attore Lou Ferrigno mentre in italiano \u00e8 stato doppiato da Renzo Stacchi.\nCannello.\nCannello \u00e8 un dolce del popolo dei dolcibotti, \u00e8 apparso nel primissimo episodio durante la festa nel castello di Gommarosa. \u00c8 un personaggio alquanto ingenuo e poco intelligente, affetto da un'infantile paura del buio, ma, come mostrato nell'episodio \"Le altre crostate\", non \u00e8 totalmente inaffidabile. In seguito si trasferir\u00e0 nel Regno di Fuoco in qualit\u00e0 di guardia e consigliere della Principessa Fiamma, diventando pi\u00f9 intelligente e articolato nel suo modo di parlare.\nPrincipessa Fantasma.\nIn passato conosciuta come la Principessa Guerriera, dopo la morte ha perso tutti i suoi ricordi, e potr\u00e0 accedere al 50\u00ba mondo della morte (il corrispondente del Paradiso) solo quando scoprir\u00e0 come \u00e8 stata uccisa. Nella terza stagione della serie Finn e Jake la aiuteranno a scoprire il suo passato, cos\u00ec da permetterle di riposare in pace.\nPrincipessa Forzuta.\nLa Principessa Forzuta \u00e8 la principessa del Regno dei Picchiatori di Ooo, \u00e8 stata rapita da Re Ghiaccio solo una volta per la sua troppa mascolinit\u00e0 si \u00e8 liberata da sola. Nell'episodio dove Re Ghiaccio crea sua moglie con le parti delle principesse prende anche il braccio sinistro della principessa Forzuta.\nPrincipessa Gelatina.\n\u00c8 una delle principesse che spesso vengono rapite da Re Ghiaccio. Di lei si sa solo che ha una cotta per Finn e che ha una malvagia sorella che vuole governare il suo regno. \u00c8 l'attuale elementale della gelatina.\nPrincipessa Hot Dog.\n\u00c8 una delle numerose principesse del regno di Ooo rapite da Re Ghiaccio. Ha una piccola armata di cavalieri hot dog ingenui e irresponsabili che, in caso di pericolo, comunicano tra di loro spedendo un messaggio in cielo: BUTT (Bisogno Urgente Troppo Terrore).\nPrincipessa Lampona.\nPrincipessa Lampona compare per la prima volta nel terzo episodio \"Prigioniere d'amore\", dove \u00e8 una delle principesse rapite da Re Ghiaccio. In quanto lampone \u00e8 composta da numerose more, che pu\u00f2 espellere quando \u00e8 in pericolo. Per ritornare normale ha per\u00f2 bisogno di un intervento medico.\nMelaverde.\nMelaverde (doppiata da Polly Lou Livingston) \u00e8 un'elefantina verde che abita nel bosco di Ooo. Finn e Jake vanno da lei a mangiare le sue deliziose torte di mele quando non sono a combattere mostri. In un'avventura \u00e8 partita con Finn e Jake nella foresta oscura per trovare la mela perfetta ma qui, dopo aver attraversato vari pericoli e aver finalmente trovato la mela, dopo averla assaggiata rimane intrappolata all'interno. In un episodio successivo Finn e Jake riescono a liberarla dalla maledizione della mela e riportarla a casa. Dopo questa avventura Melaverde \u00e8 apparsa solo nell'episodio \"Un armadio profumato\" come personaggio rilevante, per poi comparire in alcuni episodi solo come personaggio di contorno. In \"Sogno d'amore\" fa il suo ritorno come personaggio principale.\nSignor Maiale.\nIl Signor Maiale fa la conoscenza di Finn e Jake quando questi ultimi cercano il fantomatico ladro di mele per conto di Melaverde. \u00c8 un criminale e il suo compito \u00e8 quello di \"mangiare\" i nemici della banda di cui fa parte, anche se ammette che lo costringono a farlo. Decide quindi di scappare con Finn e Jake, e grazie a loro fa la conoscenza di Melaverde, con cui rimarr\u00e0 a vivere e della quale si innamora. In \"Sogno d'amore\", persuaso da Finn e Jake, riesce a esternare i suoi sentimenti all'elefantina, che dichiara di provare lo stesso per lui. In seguito i due convoleranno a nozze.\nShelby.\nShelby \u00e8 un verme che vive nel violino di Jake. Fa la sua prima apparizione in \"Le mie due persone preferite\". Beve da un ditale di latte e non vuole essere chiamato \"Shelby il verme che vive nel violino\". D\u00e0 prova di essere un saggio ascoltatore e consigliere, anche se troppo saccente, e dimostra di possedere una buona dote di sarcasmo, in un episodio Shelby si taglia la coda da cui nascer\u00e0 Kent, suo fratello che decider\u00e0 di vivere nell'albero di Finn e Jake per combattere le ingiustizie che lo assalgono, ma che verr\u00e0 spesso a trovarlo.\nMarisol.\nMarisol la forzuta (Susan Strong in originale) \u00e8 una donna molto muscolosa che fa la prima comparsa nell'episodio con lo stesso nome. Marisol vive in un bunker sotterraneo con i membri della trib\u00f9 degli Uma-pesci (Hyooman), che lei porta in un attacco contro Dolcelandia. In un primo momento non parla molto bene e ha paura di molte cose, ma Finn e Jake le insegnano circa i modi di Ooo. \u00c8 abbastanza forte per schiacciare massi con le braccia.\nMarisol torna nella terza stagione nell\u2019episodio \u201cI Galleggiagonfi\u201d, dove chiede aiuto a Finn per reclamare la vecchia casa degli Uma-pesci, la citt\u00e0 sotterranea di Bellutopia. Marisol, Finn e Jake usano il fuoco per combattere i Galleggiagonfi, mostri spaventosi che assumono la forma di giocattoli gonfiabili, consentendo alla trib\u00f9 degli Uma-pesci di ritornare alla loro citt\u00e0. Alla fine della puntata, Marisol mette la mano di Finn sotto il suo cappello, lasciando Finn la consapevolezza se \u00e8 umana o no, tuttavia, la reazione di Finn non rivela la verit\u00e0 della sua natura.\nNella miniserie \"Island\" viene rivelato che il suo vero nome \u00e8 Kara, \u00e8 che \u00e8 originaria della stessa colonia umana dov'\u00e8 nato Finn. Venne inviata a Ooo da Minerva per recuperare Finn, finendo per\u00f2 per perdere la sua memoria col passare del tempo.\nOca Loca.\nOca Loca \u00e8 il commerciante al quale Finn e Jake si rivolgono per acquistare oggetti di ogni genere, dalle armature ai talismani. Oca Loca per\u00f2 non richiede denaro, bens\u00ec omaggi bizzarri, come il divertimento o la testa dell'acquirente. Ha l'abitudine di parlare completamente in rima, e anche se sembra svampito e alienato, conosce ogni oggetto di cui gli avventurieri hanno bisogno, anche se per la maggior parte delle volte questi sono abbastanza ridicoli.. Ha l'aspetto di un papero antropomorfo vestito da menestrello.\nCingolino.\n\"Cingolino lancia all'infinito torte\", soprannominato CLAIT o chiamato semplicemente Cingolino, \u00e8 un robot costruito da Finn che ha la funzione di lanciare torte. Viene costruito da Finn nell'episodio \"Cingolino e le torte\", Finn lo costruisce per fare a Jake lo scherzo di lanciargli delle torte. CLAIT prende vita dopo che viene colpito da un fulmine. Per far s\u00ec che esso funzionasse in modo perfetto Finn prova a rubare un fulmine a Re Ghiaccio, ma CLAIT viene colpito da un'altra scarica direttamente dallo stregone, con la quale prende pi\u00f9 energia e parte della personalit\u00e0 di Re Ghiaccio. Cingolino sceglie comunque di restare insieme con Finn. Ricompare nella puntata \"Amore impossibile\", dove si scopre che \u00e8 rimasto nascosto per 15 mesi 4 giorni e 9 ore con la convinzione di star giocando a nascondino con Finn e Jake. In seguito Cigolino rimarr\u00e0 a vivere con Finn e Jake, diventando amico di BMO. \nFlambo.\nFlambo \u00e8 un abitante del Regno di Fuoco, amico di Finn e Jake. Fa la sua prima apparizione nell'episodio \"Tempo d'affari\". Ha l'aspetto di un piccolo essere di fuoco, con lingua biforcuta e una lunga e sottile coda che termina con una fiammella. Quando ingoia un pezzo di carbone, a quanto pare la sua fonte principale di cibo, le fiamme che lo avvolgono bruciano, per un istante, pi\u00f9 intensamente.\nJoshua e Margaret.\nJoshua e Margaret sono, rispettivamente, il padre e la madre di Jake e suo fratello Jermaine, e i genitori adottivi di Finn, avendolo trovato in fasce in un bosco. Entrambi muoiono presumibilmente prima del periodo in cui \u00e8 ambientata la serie, in quanto Joshua compare come fantasma nell'episodio \"Il potere dei cristalli\" per aiutare Jake a perdere il controllo e salvare Finn e successivamente nell'episodio \"Le segrete di pap\u00e0\", mostrandosi attraverso ologrammi pre-registrati. Proprio in questa occasione dichiara ai figli che, quando avrebbero trovato il suo proiettore di ologrammi, egli sarebbe gi\u00e0 scomparso da molti anni. Si mostra come un vecchio cane saggio, pronto a spingere i suoi figli a combattere per temprarne il carattere. Di Margaret non si sa molto, se non che era una madre dolce e premurosa e che aveva creato una musica su carillon come ninna nanna per i suoi figli, carillon che Finn tiene sempre conservato nel suo zaino.\nFionna e Cake.\nFionna (\"Fionna the Human\") e Cake (\"Cake the Cat\") sono gli alter ego femminili di Finn e Jake, create in una fanfiction di Re Ghiaccio.\nFionna ha, rispetto a Finn, calze pi\u00f9 lunghe che arrivano sopra le ginocchia e una minigonna al posto dei pantaloncini, mentre il cappuccio \u00e8 simile ma con le due protuberanze pi\u00f9 allungate, molto simili alle orecchie di un coniglio. Cake \u00e8 invece rappresentata come un gatto bianco con macchie beige, ma sempre con gli stessi poteri di Jake.\nMarshall Lee.\nMarshall Lee \u00e8 l'alter ego maschile di Marceline, creato in una fanfiction di Re Ghiaccio. Nell'episodio \"Il sogno segreto di Re Ghiaccio\" cerca in tutti i modi di far ammettere a Fionna che \u00e8 innamorata di lui.\nA differenza di Marceline ha il corpo di un diciottenne (Marceline di una diciannovenne).\nPrismo.\nPrismo \u00e8 il guardiano del multiverso che risiede nella Camera del Tempo. Egli pu\u00f2 vedere tutto quello che succede nei numerosi universi paralleli e pu\u00f2 esaudire un qualsiasi desiderio di chiunque entri nella camera. I desideri per\u00f2 hanno sempre delle conseguenze inaspettate. La sua forma bidimensionale visibile nella camera, per\u00f2, non \u00e8 la sua vera forma. Questa infatti \u00e8 solo un sogno del suo corpo dormiente. Quando il suo corpo viene svegliato, il Prismo nella camera del tempo svanir\u00e0 e ricomparir\u00e0 solo quando il suo corpo si riaddormenter\u00e0. Prismo viene ucciso definitivamente dal Lich nell'episodio \"Wake Up\" , il suo corpo umanoide viene infatti svegliato e successivamente distrutto dal Lich tramite il \"respiro mortale\", uccidendo sia l'umanoide sia il Prismo stesso, dato che l'essere non pu\u00f2 pi\u00f9 addormentarsi per \"sognarlo\". Viene in seguito riportato in vita, grazie a un piano che aveva architettato, da Finn e Jake. Sono ancora in contatto e lui pu\u00f2 chiamarli, se gli serve aiuto.\nGrob Gob Glob Grod.\nGrob Gob Glob Grod \u00e8 una divinit\u00e0 a quattro facce proveniente da Marte, e fratello dell'Omino Magico. Ognuna delle facce ha un proprio nome e una propria personalit\u00e0, e una in particolare, Glob, viene venerata come una divinit\u00e0 a Ooo. Viene spesso citato nella serie, ma fa la sua prima apparizione nell'episodio \"Cronache Marziane\", dove si reca sulla Terra per recuperare il fratello e giudicarlo per i suoi crimini. Nell'episodio della sesta stagione \"Piano astrale\" si sacrifica nel tentativo di salvare Marte dallo schianto della navicella guidata da Martin, ma successivamente si scopre che le teste di Glob sono sopravvissute e girano intorno alla Terra. Nell'episodio della settima stagione \"Omino normale\" Glob e il fratello, ormai guarito dalla sua pazzia, si riconciliano. \nMorte.\nIl sovrano della Terra dei Morti. Il suo aspetto \u00e8 molto diverso da quello del Tristo Mietitore tradizionale: nella serie appare come uno scheletro umanoide vestito da giardiniere, con un teschio di cavallo per testa e con un rastrello a sostituire l\u2019iconica falce. \u00c8 un appassionato di Death Metal ed \u00e8 molto bravo a suonare la batteria. Compare per la prima volta nell\u2019episodio della seconda stagione \u201cSorpresa a Maggiormenta\u201d, dove funge da principale antagonista. Dall\u2019episodio si pu\u00f2 dedurre che \u00e8 molto amico di Maggiormenta, dal momento che ha risparmiato Finn dopo aver saputo che quest\u2019ultimo lo conosce. Comparir\u00e0 di seguito anche in \u201cCronache Marziane\u201d della quarta stagione, dove si prende l\u2019immortalit\u00e0 del Re di Marte per riportare in vita Jake. Successivamente in \u201cLa forza dell'amore\u201d si mette a seguire Re Ghiaccio, che ha riacquistato la sua forma originale di Simon Petrikov, per assistere alla sua morte poich\u00e8 l'uomo, non essendo pi\u00f9 uno stregone immortale ma un umano che ha pi\u00f9 di mille anni, sta per avere il suo ultimo respiro; tuttavia, quando Simon torna ad essere Re Ghiaccio e non sta pi\u00f9 per morire, Morte se ne va. \u00c8 inoltre sposato con la personificazione della Vita con la quale ha avuto un figlio.\nAbramo Lincoln/Re di Marte.\nIl famoso sedicesimo Presidente degli Stati Uniti d\u2019America reincarnatosi nell'immortale Re di Marte. \u00c8 comparso per la prima volta nell'episodio pilota, dove incita Pen (Finn) a non mollare mai e a credere in se stesso. Comparir\u00e0 anche nell\u2019episodio \u201cCronache Marziane\u201d della serie principale, in cui si scopre che \u00e8 stato lui ad aver esiliato l\u2019Omino Magico da Marte. Alla fine dello stesso episodio dar\u00e0 la propria immortalit\u00e0 alla Morte in cambio di ridare la vita a Jake. \u00c8 l\u2019unico personaggio apparso nella serie a essere realmente esistito ed anche uno dei pochi a essere disegnato pi\u00f9 dettagliatamente. In originale \u00e8 stato doppiato da Ian McKellen e in italiano da Michele Kalamera.\nBeth e Shermy.\nApparsi esclusivamente nell'ultimo episodio della serie si trovano in una linea temporale collocata esattamente mille anni dopo la cosiddetta \"Guerra della Gomma\". Dopo aver rinvenuto casualmente il braccio metallico appartenente a Finn \"ormai deceduto\" decidono di recarsi da BMO divenuto il re di Ooo per mostrargli l'artefatto. In seguito a ci\u00f2 BMO commosso dal ricordo dell'amico racconta ai due i fatti avvenuti durante la \"Guerra della Gomma\". Infine dopo aver lasciato il re i due si recano dall'albero di Felce per recuperare la Finn Spada. Shermy \u00e8 un piccolo essere dotato di sembianze coniglio-feline con una personalit\u00e0 molto avventurosa simile a quella di Finn con il quale condivide molte caratteristiche somatiche come la forma degli occhi. Alto circa mezzo metro ha delle orecchie a met\u00e0 tra un gatto e un coniglio, \u00e8 il primo essere a rinvenire Finn Spada dopo circa un millennio dalla \"Guerra della Gomma\". Beth, molto probabilmente discendente di Jake e Lady Iridella \u00e8 la migliore amica di Shermy assieme al quale vive nell'antica casa di Marceline. Ha un corpo molto grosso e formoso, un corno sulla sommit\u00e0 del capo e degli occhi molto simili a quelli di Jake, la sua abilit\u00e0 \u00e8 quella di teletrasportare oggetti attraverso il suo ombelico."}
{"id": "4157762", "revid": "110157", "url": "https://it.wikipedia.org/wiki?curid=4157762", "title": "Kajbicskij rajon", "text": "Il Kajbicskij rajon, (, in lingua tatara Qayb\u0131 rayon\u0131, \u041a\u0430\u0439\u0431\u044b\u0447 \u0440\u0430\u0439\u043e\u043d\u044b\u0301), \u00e8 un municipal'nyj rajon della Repubblica Autonoma del Tatarstan, in Russia. Istituito il 14 febbraio 1928, occupa una superficie di circa 0,9 chilometri quadrati, ha come capoluogo Bolshije Kajbitsi e conta altri 60 centri abitati."}
{"id": "4157771", "revid": "121658", "url": "https://it.wikipedia.org/wiki?curid=4157771", "title": "Luf", "text": ""}
{"id": "4157774", "revid": "1439131", "url": "https://it.wikipedia.org/wiki?curid=4157774", "title": "Chevrolet Brookwood", "text": "La Brookwood \u00e8 un'autovettura full-size prodotta dalla Chevrolet dal 1958 al 1961 e dal 1969 al 1972 solamente in versione familiare.\nLa prima serie: 1958\u20131961.\nIntrodotta nel 1958 come modello familiare di prezzo medio, la Brookwood aveva un equipaggiamento simile a quello della Biscayne. La Brookwood, nell'anno del lancio, venne offerta solo in versione familiare quattro porte. Erano disponibili due configurazioni, che potevano ospitare, rispettivamente, sei o nove passeggeri.\nNel 1959 la Biscayne divent\u00f2 il modello pi\u00f9 economico della gamma di vetture full-size offerta dalla Chevrolet, dato che quest'ultima, nell'anno citato, tolse dal mercato la Delray, che precedentemente occupava questa posizione. Legata alla Biscayne, la Brookwood divenne la familiare di attacco gamma (cio\u00e8 la pi\u00f9 economica) tra quelle proposte dalla Chevrolet. La Brookwood era ora disponibile in versione due o quattro porte, ma solo nella variante da sei passeggeri. La versione a due porte divent\u00f2 la base per la El Camino. A differenza della Brookwood, la El Camino poteva essere ordinata con dei livelli di allestimento che si trovavano nell'intera gamma di vetture full-size della Chevrolet, inclusa la Impala.\nNel 1961 la versione a due porte fu tolta dal mercato, ma venne reintrodotta la variante a nove passeggeri.\nQuesta serie di Brookwood \u00e8 stata assemblata a Oshawa (Canada) e ad Arlington, (Texas). I cambi disponibili erano tre. Due erano manuali (a tre o quattro rapporti), mentre uno era automatico (il \"Powerglide\" a due rapporti). Anche i motori disponibili erano tre. Era offerto un sei cilindri in linea \"Blue Flame\" da 3,9 L di cilindrata, e due V8; il primo era da 4,6 L, mentre il secondo da 5,7 L.\nNel 1962 la General Motors tolse temporaneamente dal mercato la Brookwood. I modelli versione familiare vennero inclusi nelle gamma delle Biscayne, Bel Air e Impala.\nLa seconda serie: 1969\u20131972.\nNel 1969, i modelli versione familiare riconquistarono una denominazione a s\u00e9 stante. Al nome Brookwood, ancora legato alla Biscayne, venne associato il modello meno costoso della gamma, seguito dalle Townsman, Kingswood e Kingswood Estate. La Brookwood poteva essere ordinata sia con motore a sei cilindri in linea, che con propulsore V8. I motori disponibili erano quattro. Era offerto un sei cilindri in linea da 4,1 L di cilindrata, e tre V8; il primo era da 5,7 L, il secondo da 6,6 L e il terzo da 7,4 L.\nLe Chevrolet familiari full-size del 1970 erano quasi identiche a quelle dell'anno precedente. Le novit\u00e0 pi\u00f9 importanti furono l'eliminazione del motore a sei cilindri in linea, e la revisione dello scudo paraurti, che si allontan\u00f2 dal gruppo paraurti-calandra del precedente anno (a forma di cornice che circondava tutto il frontale), in favore di un disegno pi\u00f9 tradizionale.\nNel 1971 la General Motors revision\u00f2 i modelli full-size Chevrolet. Tutte le versioni familiari, inclusa la Brookwood, ricevettero un nuovo portellone posteriore, che in seguito divenne tipico dei modelli General Motors. Al contrario del portellone proposto nei precedenti modelli, il nuovo portellone includeva nella sua apertura anche parte del tetto, mentre la soglia di carico si abbassava fino a sotto il piano di carico. La General Motors offriva un sistema di apertura elettrica del portellone anche per i modelli base. Questo sistema fu disponibile a seguito di reclami da parte dei clienti, che lamentavano il peso del portellone e la difficolt\u00e0 che molti di essi avevano nel chiuderlo manualmente.\nA met\u00e0 del 1971, tutte le familiari full-size, incluse le Brookwoods, ricevettero il cambio automatico \"TurboHydraMatic\" tra l'equipaggiamento di serie. Precedentemente esso era infatti offerto come \"optional\".\nLa Brookwood fu rivista nel 1972. Venne aggiornato lo scudo paraurti e furono offerti molti nuovi \"optional\". Tra essi, i clienti potevano scegliere i copricerchioni che rivestivano l'intero cerchione e il tettuccio in vinile.\nQuesta serie di Brookwood, che era basata sul pianale B della General Motors, \u00e8 stata assemblata a Oshawa (Canada). I cambi disponibili erano due, uno manuale a tre rapporti e il \"TurboHydraMatic\" automatico a tre rapporti.\nNel 1973 la Chevrolet elimin\u00f2 dai listini la Biscayne e la Brookwood. Il primo modello citato continu\u00f2 ad essere venduto in Canada fino al 1975."}
{"id": "4157776", "revid": "3115", "url": "https://it.wikipedia.org/wiki?curid=4157776", "title": "Arpionismo", "text": "Con il termine Arpionismo si intende, in meccanica, un dispositivo che permette un movimento (generalmente rotatorio) in un senso ma lo impedisce nel senso opposto. Rientra nei \"dispositivi di frenatura\".\nUso.\nGli arpionismi sono impiegati come sistemi di sicurezza in molte strutture per impedire che un elemento (generalmente un ingranaggio) possa muoversi in senso opposto al voluto creando pericolo per gli operatori, per esempio negli argani per il sollevamento di materiali pesanti o per il movimento delle \u00e0ncore delle navi. Un tipo molto semplice di arpionismo \u00e8 rappresentato dal sistema che impedisce la rotazione all'indietro della ruota posteriore della bicicletta consentendo solo quello verso l'avanti producente il moto del veicolo. Un altro esempio pu\u00f2 essere rappresentato dal meccanismo di caricamento degli orologi meccanici che si compie manualmente in una sola direzione.\nStruttura.\nIl tipo pi\u00f9 semplice di arpionismo consiste in un elemento mobile (spesso caricato da una molla) provvisto di una sporgenza di forma non simmetrica che va ad ingaggiare i denti di un ingranaggio permettendone la rotazione solo in un senso e bloccandolo nell'altro (arpionismo irreversibile). Tuttavia vi sono molte varianti: una \u00e8 quella per cui l'elemento sopra citato pu\u00f2 essere corretto nella sua posizione e collocato in modo da impedire la rotazione nel senso in cui prima la permetteva, e viceversa (arpionismo reversibile).\nLo stesso principio pu\u00f2 naturalmente essere applicato ad un elemento non necessariamente circolare: ad esempio una cremagliera pu\u00f2 essere comandata nello stesso modo permettendone lo scorrimento in un solo senso. Molti arpionismi sono disinseribili a mano oppure mediante un controllo meccanico."}
{"id": "4157790", "revid": "28592", "url": "https://it.wikipedia.org/wiki?curid=4157790", "title": "Accademia nazionale delle Scienze", "text": ""}
{"id": "4157794", "revid": "827882", "url": "https://it.wikipedia.org/wiki?curid=4157794", "title": "Finn l'avventuriero", "text": ""}
{"id": "4157798", "revid": "28592", "url": "https://it.wikipedia.org/wiki?curid=4157798", "title": "National Academy of Sciences", "text": ""}
{"id": "4157802", "revid": "28592", "url": "https://it.wikipedia.org/wiki?curid=4157802", "title": "Accademia Nazionale delle Scienze dell'Ucraina", "text": ""}
{"id": "4157817", "revid": "36426", "url": "https://it.wikipedia.org/wiki?curid=4157817", "title": "Casetta Drouot", "text": "La casetta Drouot \u00e8 un edificio storico del XVIII secolo situato nel paese di Poggio, all'isola d'Elba.\nStoria e descrizione.\nL'interno della struttura, il cui nome si riferisce al governatore napoleonico dell'Elba Antoine Drouot, \u00e8 decorato con eleganti pitture parietali che riprendono il tipico stile settecentesco elbano; ad ampie specchiature, dipinte con toni rosati e acquamarina, si alternano schematici motivi floreali e ripartizioni architettoniche in Stile Impero. Degno di nota \u00e8 un letto \u00aba barca\u00bb appartenuto al militare francese Charles Van Caenegem, della \"2 \u0364 L\u00e9gion de Gendarmerie\" di Sainte Gauburge.\nLa casetta Drouot, durante un soggiorno dello scrittore Ernesto Ferrero, ha rappresentato l'ispirazione letteraria per la stesura del romanzo \"N.\" (vincitore del premio Strega nel 2000).\nIl restauro delle originali decorazioni parietali della Casetta Drouot, celate nel tempo da otto diverse scialbature successive, \u00e8 consistito nella minuziosa asportazione delle stesse e nel filologico reintegro pittorico ad opera di Girolama Cuffaro Ferruzzi, proprietaria dell'abitazione e figlia degli artisti Silvestre Cuffaro e Pina Cal\u00ec. Il restauro si \u00e8 svolto a partire dal 1982.\nLa casetta Drouot \u00e8 attualmente di propriet\u00e0 privata.\nTestimonianze letterarie.\n\u00ab[A Poggio] \"c'\u00e8 una casa consacrata dal piede che vi pose l'immortale che gli elbani chiamano il loro Re Temporaneo. Tuttavia la consacrazione non basta a conservarla materialmente. La trovammo quasi in rovina; sorte che tocc\u00f2 purtroppo a tutte le case dell'isola (e non sono poche) associate al nome di Napoleone, salvo due, delle quali parler\u00f2 pi\u00f9 tardi\".\u00bb\nLydia Bushnell Smith, \"Napoleon's Elba\", 1914.\n\u00ab\"\u00c8 una casa semplice, a un piano, che guarda a nord-ovest, verso Marciana, affacciata sui boschi di castagni, sull'inguine forte e ombroso che fanno le giogaie del monte; di l\u00ec anche in estate sale una frescura, una pace, un silenzio appena gorgogliante per uno scorrere di acque invisibili.\" [...] \"Dalle finestre a meridione si vede il mare, il profilo dolce delle insenature che si rincorrono con leggerezza.\" [...] \"Alle pareti corrono decorazioni a fiori leggeri, primaverili, che sembrano disegnati dalla stessa mano del Revelli\".\u00bb\nErnesto Ferrero, \"N.\", 2000."}
{"id": "4157820", "revid": "1543377", "url": "https://it.wikipedia.org/wiki?curid=4157820", "title": "Fernando Cond\u00e9s", "text": "Biografia.\nNoto per le sue idee di sinistra, nel 1934 era stato allontanato dall'esercito per complicit\u00e0 con i ribelli delle Asturie, ma poi dopo le elezioni del febbraio 1936 reintegrato dal capo del Governo Santiago Casares Quiroga e promosso capitano.\nIl 13 luglio 1936 guid\u00f2 la squadra della milizia \"Guardia de Asalto\" che assassin\u00f2 il deputato e leader dell'opposizione monarchica Jos\u00e9 Calvo Sotelo. Questo omicidio fu l'episodio scatenante dell'insurrezione nazionalista guidata tre giorni dopo da Francisco Franco contro il governo del Fronte Popolare che sarebbe sfociata nella Guerra civile spagnola.\nDopo l'uccisione di Sotelo e lo scoppio della guerra civile, fu nominato direttore tecnico de \"La Motorizzata\" (milizia della giovent\u00f9 socialista unificata) e mor\u00ec in combattimento pochi giorni dopo."}
{"id": "4157827", "revid": "347132", "url": "https://it.wikipedia.org/wiki?curid=4157827", "title": "Storia dell'Alto Mantovano", "text": "Dal punto di vista storico, l'Alto Mantovano come si presenta oggi, cio\u00e8 come settore periferico della provincia di Mantova, si \u00e8 venuto formando lungo il corso di molti secoli. In epoca romana e medievale, infatti, solo parte del territorio attualmente compreso nella parte settentrionale della provincia di Mantova era realmente mantovano: con una certa sicurezza, solo Gazoldo degli Ippoliti, Goito, Volta Mantovana, Cavriana, le terre, cio\u00e8, pi\u00f9 vicine al capoluogo.\nUna buona parte delle terre ora mantovane furono guadagnate a Mantova a seguito della spinta espansionistica promossa dai Gonzaga soprattutto durante il XIV-XV secolo - Castel Goffredo, Castiglione delle Stiviere, Solferino, Guidizzolo, Medole, Redondesco, Mariana Mantovana, Acquanegra sul Chiese, Canneto sull'Oglio, Casalromano -, a spese del distretto bresciano: era quello che all'epoca veniva chiamato \"Mantovano Nuovo\".\nIl cosiddetto \"Asolano\", comprendente Asola, Casalmoro, Casaloldo, poi, fu incluso nella provincia di Mantova solo a partire dal XIX secolo, cos\u00ec come i comuni, fino a quel momento veronesi, di Monzambano e Ponti sul Mincio.\nSi capisce bene dunque come soprattutto dal Medioevo in poi l'Alto Mantovano sia sempre stato \"luogo di confine\", in cui si sono svolte molte battaglie e scaramucce tra il Papato e l'Impero durante la lotta per le investiture \u2013 battaglia di Volta Mantovana, ottobre 1080 -, tra i vicini comuni cittadini di Brescia e Mantova e i signori-feudatari del contado \u2013 in particolare i cosiddetti conti rurali bresciani - per il possesso e il controllo del territorio, tra i comuni di Mantova, Brescia, Cremona e Verona per l'amministrazione del potere nelle campagne nel periodo di loro maggiore espansione, e durante il contrasto tra l'imperatore e la Lega Lombarda. Questa situazione pu\u00f2 essere ritrovata nello stesso periodo in molte altre parti d'Italia, ma in questo caso il senso del vivere sul \"confine\" \u00e8 continuato anche nelle epoche successive con le dominazioni dei Visconti, dei Gonzaga e della Serenissima Repubblica di Venezia \u2013 battaglia di Casaloldo, maggio 1509 -.\nQuesto territorio ha sempre vissuto la vita delle terre di confine cercando di volta in volta di cogliere i privilegi di tale condizione o di evitarne i danni. La presenza di torri e castelli \u00e8 sicuramente legata a tale particolare situazione che si \u00e8 trascinata per secoli, a causa della particolare localizzazione geografica di questa area, per secoli contesa tra diverse istituzioni politiche e religiose. Tutto ci\u00f2 ha dato vita ad una serie di presenze e contaminazioni importanti, come l'insediamento nel territorio di famiglie fortemente legate ai Gonzaga oppure alla Serenissima che hanno lasciato molti segni della loro presenza nei palazzi, nelle chiese, nelle corti.\nAnche dopo la caduta degli stati dei Gonzaga e di Venezia nelle terre dell'Alto Mantovano si sono svolte alcune importanti battaglie, tra cui la battaglia di Castiglione delle Stiviere del 1706 e quella del 1796, nella seconda delle quali fu protagonista Napoleone Bonaparte, e la battaglia di Goito del 1848.\nPreistoria e protostoria.\nIl territorio dell'Alto Mantovano si presenta come uno dei pi\u00f9 ricchi dal punto di vista archeologico della Lombardia. Le testimonianze del passato, soprattutto della preistoria, furono rinvenute e conservate almeno fin dall'Ottocento ad opera di notevoli personalit\u00e0 di studiosi e collezionisti quali il Pigorini, il Chierici, il Bandieri e don Luigi Ruzzenenti (1838-1905).\nLe fasi pi\u00f9 antiche - Paleolitico e Mesolitico \u2013 sono ancor oggi poco documentate.\nIl periodo Neolitico, conosciuto attraverso una serie di ritrovamenti riferibili alla cultura del Vho di Piadena ed a quella successiva dei vasi a bocca quadrata, \u00e8 attestato principalmente dai ritrovamenti di Casalmoro.\nDell'et\u00e0 del Rame o Eneolitico particolarmente importanti sono i reperti della necropoli di Fontanella Grazioli di Casalromano, a cui si affiancano resti pi\u00f9 sporadici, quali quelli pertinenti alla cultura di Remedello rinvenuti a Casalmoro o quelli riferibili alla cultura del vaso campaniforme.\nMa \u00e8 con l'et\u00e0 del Bronzo che i materiali provenienti dal territorio alto mantovano testimoniano della ricchezza e vivacit\u00e0 di quest'area, occupata da una fitta rete di abitati.\nL'antica et\u00e0 del Bronzo, che qui \u00e8 rappresentata dalla cultura di Polada, \u00e8 attestata principalmente dai ritrovamenti dell'abitato palafitticolo di Barche di Solferino, Bande di Cavriana e dalla fase pi\u00f9 antica di quelli dell'Isolone del Mincio, presso Volta Mantovana.\nSono per\u00f2 la Media e Tarda et\u00e0 del Bronzo le meglio documentate per la distribuzione territoriale assai vasta e capillare e per il numero degli abitati: emergono fra questi ancora Bande di Cavriana e l'Isolone del Mincio, cui si aggiunge un insediamento rinvenuto presso Castellaro Lagusello.\nNelle zone di pianura sono stati localizzati molti resti di terramare, abitati tipici della pianura emiliano-lombardo-veneta a partire dalla Media et\u00e0 del Bronzo, dislocati lungo i corsi fluviali: gi\u00e0 dalla fine dell'Ottocento sono noti gli insediamenti terramaricoli di Villa Cappella di Ceresara, Bellanda di Gazoldo, Baselle di Castelnuovo Asolano, Rassica di Castel Goffredo, e nei dintorni di Acquanegra, Guidizzolo, Redondesco, Casaloldo.\nIl periodo del Bronzo Finale \u00e8 illustrato dai materiali provenienti dagli scavi effettuati nei primi anni ottanta dell'abitato di Casalmoro ed in seguito a Ca' Franchini a Sacca di Goito; urne e oggetti di corredo provengono dalla necropoli a cremazione di Fontanella Grazioli.\nAnche nell'et\u00e0 del Ferro Fontanella offre materiali: si tratta di grandi olle cordonate inserite su un alto piede anch'esso cordonato, caratteristiche di questo sito e di Remedello.\nLa presenza celtica nell'area \u00e8 finora testimoniata solamente da materiali provenienti da necropoli, e fra queste sono da ricordare quella di Carzaghetto di Canneto sull'Oglio, con corredi con armi ed ornamenti, e quelle di Medole e di Ponti sul Mincio. L'attestazione pi\u00f9 importante \u00e8 per\u00f2 data dalla ricchissima tomba di Castiglione delle Stiviere da cui provengono, fra gli altri bronzi, un famoso candelabro con statuetta di coronamento a figura umana e alcune lamine decorate pertinenti ad un elmo.\nGli elementi celtici si fondono poi con quelli romani al momento della romanizzazione del territorio, cos\u00ec come testimoniano ad esempio i ritrovamenti della necropoli di Villa Pasquali ad Asola.\nDurante la preistoria, la parte settentrionale del territorio alto mantovano era pi\u00f9 fittamente popolata che non quella meridionale e gli abitati sorgevano di preferenza nella zona morenica delle colline a sud del Lago di Garda o lungo i corsi d'acqua maggiori e minori \u2013 Mincio, Chiese, fosso Osone -.\nI Romani talvolta ripresero, talvolta non continuarono insediamenti precedenti, ma l'impronta essenziale della loro presenza consistette nel popolamento diffuso della pianura fra il Mincio, il Chiese e l'Oglio, cio\u00e8 l'odierno Alto Mantovano, che ebbe le sue premesse nelle operazioni di disboscamento e di bonifica legate alla centuriazione.\nEt\u00e0 romana.\nLa condizione geopolitica del territorio Alto Mantovano in et\u00e0 romana non \u00e8 limpida. La definizione dei confini che interessavano l'attuale Alto Mantovano risulta infatti, almeno in parte, difficile, sia perch\u00e9 esso cadeva nella zona di incontro di tre territori \u2013 bresciano, mantovano, veronese \u2013, in un'area dalla morfologia irregolare, sia perch\u00e9 alcuni dati delle fonti letterarie ed epigrafiche sono fra loro contraddittori.\nPolibio, in particolare, fissa per il 222 a.C. il confine dei Cenomani, popolazione gallica stanziata nel bresciano, al Chiese, Tito Livio per il 197-196 a.C. al Mincio; a Guidizzolo si trov\u00f2 documentata la trib\u00f9 Fabia, bresciana, a Medole un \"collegium fabrum\", legato forse alla Brescia romana.\nL'estensione dell\"'ager mantuanus\" \u00e8 oltretutto incerta proprio nei suoi limiti settentrionale e occidentale.\nTale incertezza risale all'opinione del Mommsen, generalmente seguita. Il grande storico, fondandosi sulla documentazione epigrafica, inclinava a porre gran parte dell'Alto Mantovano \u2013 per esempio Medole e Guidizzolo - in territorio bresciano, pur avvertendo le contraddizioni delle epigrafi dell\"'Ager inter Benacum, Mincium, Ollium, Clesum\", cos\u00ec da distinguerle in un capitolo a s\u00e9.\nAnche la maggior parte degli autori si \u00e8 successivamente trovata in accordo con il Mommsen, sulla base anche sulla successiva circoscrizione diocesana di et\u00e0 altomedievale, che escludeva dalla contea e dalla diocesi di Mantova la maggior parte delle pievi dell'Alto Mantovano, incluse nelle diocesi di Brescia o di Verona.\nAd esempio, Odorici poneva il limite orientale dell'agro di Brescia al Mincio, comprendendo quindi in esso l'Alto Mantovano, mentre Levi assegnava parte del territorio ora mantovano - area di Castel Goffredo - a Brescia.\nSecondo Tozzi, invece, sarebbe senz'altro azzardato, almeno in questa area, fondare il confine romano su posteriori circoscrizioni religiose: Medole appartenne da antica data alla diocesi bresciana, ma in et\u00e0 romana era certamente mantovana: lo dimostrerebbe la stessa centuriazione di Mantova, evidente a Casaloldo e a Medole.\nSempre per Tozzi, inoltre, se si nota la biolca mantovana oltre Casaloldo e Medole fino nei pressi di Castiglione delle Stiviere, ne consegue che l\"'ager mantuanus\" si spingeva nell'antichit\u00e0 pi\u00f9 a settentrione di quanto generalmente si pensa.\nSecondo Tozzi, quindi, l\"'ager mantuanus\" era delimitato a est dal Mincio, ad ovest dall'Oglio e dal Chiese, a nord da una linea convenzionale non fissabile con assoluta precisione, ma che probabilmente si staccava dal Chiese in prossimit\u00e0 di Acquafredda e raggiungeva le colline moreniche a sud del Lago di Garda in prossimit\u00e0 di Castiglione: qui il limite era rappresentato dalla presenza di una fitta foresta, la \"silva Lucana\", che rendeva difficili accesso e transito. In questo tratto il confine differiva poco da quello dell'attuale circoscrizione diocesana: una situazione dunque non troppo dissimile da quella odierna, in cui le terre comprese tra Oglio, Chiese e Mincio sono in effetti parte della provincia di Mantova.\nPi\u00f9 prudentemente la Mutti Ghisi, non individuando tracce di centuriazione oltre una certa linea, suppone che il limite del mantovano nord-occidentale fosse segnato da una linea passante in prossimit\u00e0 di Redondesco, Mariana, Casaloldo, Medole, Guidizzolo, Goito.\nInsediamenti e strade romani.\nNella parte pianeggiante dell'Alto Mantovano sono ancora presenti alcune tracce della centuriazione romana dell'agro mantovano, ritenuto parte di quello cremonese nella colonizzazione della Gallia Transpadana.\nIn et\u00e0 romana la parte nord del Mantovano non solo rest\u00f2 ancora pi\u00f9 intensamente popolata che la parte sud, ma si accrebbe anzi il divario: le conseguenze ultime di questo fenomeno si possono cogliere ancora oggi nella diversa distribuzione degli abitati sul territorio mantovano.\nPer tracciare un quadro dell'insediamento in et\u00e0 romana fra Chiese e Mincio ci si basa sui documenti epigrafici ed archeologici, e sulla ricostruzione del reticolato della centuriazione. \u00c8 singolare l'assenza pressoch\u00e9 totale di indicazioni toponomastiche significative: scarsi sono infatti i toponimi con suffisso in \u2013ago e in \u2013ano: San Martino Gusnago, Poiano di Castel Goffredo, e pochi altri \u2013 di cui la maggior parte cadono entro l'area centuriata -. Corte Levata presso Gazoldo \u00e8 in evidente relazione con la Postumia.\nSe le epigrafi non sono numerose, i luoghi di ritrovamenti appaiono particolarmente significativi: esse provengono o dall'area direttamente centuriata \u2013 Goito, Guidizzolo, Ceresara, Piubega, Casaloldo, Medole - o dall'area che confina con questa \u2013 Castel Goffredo, Acquanegra sul Chiese, Asola, Casalmoro, Casalpoglio.\nNaturalmente il fatto che una localit\u00e0 abbia restituito un'epigrafe \u2013 al di l\u00e0 degli spostamenti sempre possibili delle iscrizioni \u2013 non \u00e8 indizio sufficiente per pensare a un insediamento stabile e collettivo. Non \u00e8, invece, un caso che buona parte dei luoghi di ritrovamento cada proprio sulle linee dei cardini e dei decumani \u2013 Ceresara, Piubega, Casaloldo, Medole -.\nAnche i resti archeologici sono quasi esclusivamente compresi nelle maglie della centuriazione: scoperte di varia natura e consistenza sono state fatte, per la zona dell'Alto Mantovano, a Castiglione delle Stiviere, a Medole, a Guidizzolo, a Casaloldo, a Goito, a Mariana Mantovana, a Redondesco, a Gazoldo degli Ippoliti.\nIndicativo \u00e8 il fatto che diverse di queste localit\u00e0 siano le medesime che hanno restituito documenti epigrafici \u2013 Goito, Guidizzolo, Casaloldo, Medole -, ancor pi\u00f9 indicative risultano la natura e la entit\u00e0 delle scoperte: la presenza di sepolcreti a Goito e a Cerlongo attesta la prossimit\u00e0 di abitati. In et\u00e0 romana sorgevano dunque numerosi agglomerati minori e maggiori, per noi anonimi. I primi, detti \"villae\", distribuiti in modo uniforme, appaiono legati soprattutto all'agricoltura e generalmente coincidono con l'area centuriata, i secondi, chiamati \"vici\", relativamente radi e comunque irregolari, ebbero la ragione della loro origine e del loro sviluppo in fattori diversi. Fra questi ultimi nuclei era sicuramente il \"vicus\" dove oggi sorge Goito.\nLe \"villae\" racchiudono in s\u00e9 una grande variet\u00e0 tipologica di edifici abitativi, dal pi\u00f9 modesto fabbricato rurale alla pi\u00f9 vasta e ricca villa urbano-rustica. Queste ultime sono attestate nella zona delle colline moreniche, dove gli architetti potevano sfruttare il fascino delle amenit\u00e0 del paesaggio sul modello delle ricche ville del basso lago di Garda.\nDiverse vie percorrevano l\"'ager mantuanus\": la pi\u00f9 importante era la Via Postumia, che univa Genova ad Aquileia, e che nel territorio mantovano correva con un lungo rettifilo da Mosio sull'Oglio fino nei pressi di Massimbona sul Mincio, ancora oggi in gran parte conservato.\nNell'Alto Mantovano esistevano alcune altre vie: innanzitutto la via per Brescia, che incontrava presso Goito la Postumia, puntava su Guidizzolo, quindi proseguiva fino a Montichiari con un rettifilo \u2013 tuttora identificabile in una strada secondaria attraversante la campagna apparentemente senza una precisa funzione di collegamento \u2013.\nIn realt\u00e0, soltanto documenti medievali ricordano una via di comunicazione fra Brescia e Mantova, ma secondo Tozzi \u00e8 difficile pensare che essa entrasse in funzione dopo il 476.\nUn'altra strada romana correva nei pressi di San Martino Gusnago, e dopo le invasioni barbariche del basso impero venne chiamata \"Strada dei barbari\".\nMedioevo.\nEt\u00e0 longobarda.\nL'Alto Mantovano mostra di aver conservato una sua importanza anche in et\u00e0 altomedievale, come attestano, dal punto di vista archeologico, le scoperte di vaste necropoli d'epoca longobarda scavate a Sacca di Goito.\nDopo la conquista dei Longobardi, avvenuta probabilmente durante la calata stessa di quel popolo \u2013 mentre Mantova resistette ancora per alcuni decenni -, gran parte del territorio alto mantovano fu inserito in un distretto minore, la \"giudicaria\" di Sirmione, costituendone la parte meridionale.\nQuesta parte, che di tutta la circoscrizione \u00e8 quella meglio individuata, mostra una forte concentrazione di interessi del monastero di San Salvatore-Santa Giulia di Brescia \u2013 o per meglio dire dei sovrani longobardi: quanto concesso dalla corte regia al monastero era rappresentato probabilmente da propriet\u00e0 del patrimonio personale dei sovrani o del fisco regio \u2013 : da nord a sud si incontravano i beni di \"Cunicolo\", e forse anche di \"Pretoriano\", in quel di Solferino e Cavriana, quindi Gozzolina di Castiglione delle Stiviere, Bocchere di Castel Goffredo e infine San Martino Gusnago, il punto pi\u00f9 avanzato verso sud dell'intero distretto di Sirmione, con i \"vici\" Fabrezza di Piubega e Bologne di Redondesco. Da qui il confine dei \"fines sermionenses\" risaliva lungo la Postumia fino a Sacca e a Goito \u2013 le necropoli longobarde qui scoperte nel 1992 e scavate successivamente risalgono al VI e VII secolo -, e seguiva poi il corso del Mincio fino al Garda. Una tale presenza di interessi longobardi, come \u00e8 stato pi\u00f9 volte osservato, doveva avere ragioni strategiche e militari.\nSi comprenderebbe allora perch\u00e9 i Longobardi fossero interessati al suo controllo, soprattutto in quella prima fase della guerra contro i Bizantini che, fino al 602-603, vide Mantova e parte del suo territorio resistere alla conquista longobarda.\nMa con l'avvento dei Franchi il distretto di Sirmione \u00e8 avviato a un irreversibile processo di disgregazione: nel 774 Carlo Magno assegna infatti al monastero francese di San Martino di Tours l\"'isola\" e il castello di Sirmione con tutte le corti, chiese, villaggi e coloni pertinenti. \u00c8 un colpo decisivo per l'esistenza dei \"fines sermionenses\" che pur sopravvivendo formalmente, almeno fino all'846, sono sottoposti a un graduale fenomeno di erosione e di dissolvimento. Gi\u00e0 nell'820 il conte di Mantova Oddone esercita la sua competenza territoriale su Pozzolo di Marmirolo; e nell'846 la contea di Mantova estende la sua influenza fino a Cereta di Volta Mantovana.\nIl territorio mantovano ebbe cos\u00ec modo di ampliarsi per l'acquisizione di quella zona di alta pianura, costituita da una parte dei territori della stessa \"iudiciaria\" di Sirmione, avviatasi ad inarrestabile decadenza dopo l'epoca longobarda.\nIl distretto di Sirmione, cancellato e progressivamente assorbito da Brescia da un lato e da Mantova dall'altro, in verit\u00e0 non scompare completamente, e si mantiene a uno stadio larvale, in cui continua ad esprimere anche nell'XI e XII secolo una sua individualit\u00e0 storica, che vale a differenziarlo sia dal resto del comitato bresciano sia dal resto del comitato mantovano.\n\u00c8 in questa fascia di frontiera, compresa tra il Garda, il Chiese e la Postumia, che compaiono infatti i cosiddetti conti rurali bresciani, non un vero e proprio comitato rurale, ma una serie di contee di piccole dimensioni, risultato postumo dello smembramento e della polverizzazione degli antichi \"fines sermionenses\".\nIl monastero di Santa Giulia di Brescia comunque anche in epoca carolingia mantenne nell'Alto Mantovano parecchi beni, come \u00e8 possibile desumere soprattutto dall'inventario o polittico delle propriet\u00e0 fondiarie, chiese a cappelle di S. Giulia, tradizionalmente datato agli anni 905-906.\nLe localit\u00e0 dell'Alto Mantovano sono incluse nel secondo gruppo di corti dell'elenco: sono cio\u00e8 quelle aziende che si trovavano in una zona percorsa dal corso dei fiumi Oglio, Chiese, Mincio.\n\"Cabriana\", che apre la serie dei beni tra l'Oglio e il Garda, \u00e8 identificata con Cavriana. \"Cardulina\" dovrebbe essere una localit\u00e0 poco a sud del lago di Garda, secondo la proposta di Guerrini, che sostiene che essa si sarebbe trovata nelle vicinanze della Lugana, insieme alle due corti seguenti; secondo alcuni essa \u00e8 identificabile con Gozzolina di Castiglione delle Siviere. Stesso discorso per \"Palleriana\" e per \"Glociano\", localit\u00e0 forse entrambe nei pressi di Sirmione.\nFigurano poi \"Tontolfi\" e \"Gummolfi\", due localit\u00e0 il cui toponimo non \u00e8 riscontrabile in nessuna fonte, ma forse entrambe vicine a Goito, in quanto citate in relazione a questa, che compare subito dopo di esse, con il nome \"Gutus\".\n\"Casale Ermanfridi\" \u00e8 posta da alcuni nei pressi della confluenza del fiume Mella nell'Oglio. Un diploma longobardo menziona la corte che si trovava in \"brixiano territorio\", ma fornisce pochi elementi utili per una pi\u00f9 precisa identificazione. Va tuttavia notato che \"Casale Ermenfrit\" viene enumerato nel diploma prima di una \"selva in finibus Sermionensi loco qui dicitur Gussunagus\", da identificarsi con S. Martino Gusnago. Un'area, cio\u00e8, della pianura padana nella quale ora c'\u00e8 contiguit\u00e0 dei confini fra le province di Brescia, Cremona e Mantova. Per Vignoli bisognerebbe pensare alla cosiddetta \"zona dei Casali\", posta leggermente pi\u00f9 a est presso la confluenza del Chiese nell'Oglio, e compresa tra gli abitati di Casalmoro, Casalpoglio, Casaloldo e Casalromano.\nPer \"Castelluna\", ospitante un edificio sacro, si oscilla fra due possibilit\u00e0: una localit\u00e0 posta in provincia di Cremona, oppure Castiglione delle Stiviere. Data la frequenza del toponimo e in assenza di altri elementi si pu\u00f2 solo proporre una generica indicazione, il Cremonese, suggerita dalla posizione che la corte occupa nel polittico. Ma un'altra ipotesi pu\u00f2 essere proposta: dato che, almeno nel 977, il monastero possedeva beni nel \"locus ubi dicitur Castelione\", tra le cui confinazioni \u00e8 citata la localit\u00e0 di Solferino, non \u00e8 da scartare l'identificazione di \"Castelluna\" con \"Castellione\", e quindi con Castiglione delle Stiviere.\nEt\u00e0 comitale e comunale.\nL'estensione del territorio mantovano nel periodo comitale, cio\u00e8 nel IX, X e XI secolo, continua ad essere minore dell'attuale: l'Alto Mantovano ne rimane quindi in gran parte escluso.\n\u00c8 bene per\u00f2 precisare che la questione dei confini mantovani nord-occidentali in et\u00e0 comitale e comunale, questione che ha impegnato molti studiosi, non trova nei documenti, per quanto si tenti di spremerli, una chiara ed esauriente risposta. Su questo argomento i diplomi regi ed imperiali sono approssimativi, gi\u00e0 a partire da quello di re Berengario I.\nRimane comunque fondamentale la descrizione dei confini contenuta nel diploma di re Berengario alla Chiesa di Mantova, dell'anno 894, ripetuta pi\u00f9 volte nelle conferme posteriori. Essa \u00e8 tutta imperniata sui fiumi: il diploma, descrivendo il comitato di Mantova, ne traccia i confini utilizzando come linee di demarcazione il corso di alcuni fiumi: il Mincio, il Po e l'Oglio soprattutto.\nIl documento dunque dice che i confini del territorio mantovano, nella sua parte settentrionale, sono delineati da \"l'una e l'altra sponda del Mincio\": il bacino del fiume, da Valeggio escluso nei cui pressi esso entra nel mantovano, fino al Po, in cui ha termine il suo corso, \u00e8 dunque mantovano. In questo modo i confini laterali della contea, verso il veronese da un lato, verso il bresciano dall'altro, sono indicati, ma piuttosto vagamente.\nTale delineazione sembra dunque lasciare fuori dal territorio di Mantova tutto l'Alto e Medio Mantovano. Alcuni dei successivi diplomi - di Ottone III (997), Corrado II (1037), Enrico III (1045), Enrico IV (1091) e Federico I (1160) - aggiungono un elenco delle pievi della diocesi di Mantova, da cui si pu\u00f2 capire che solo i territori degli attuali comuni di Goito, Volta \u2013 questi due sedi di importanti possedimenti canossiani -, Cavriana, Ceresara erano collocati nell'episcopato di Mantova.\nIl 15 ottobre 1080 nei pressi di Volta Mantovana le milizie dei vescovi-conti (e dell'antipapa Guiberto da Ravenna), fedeli all'imperatore Enrico IV, sconfissero le truppe a difesa di papa Gregorio VII e comandate dalla contessa Matilde di Canossa, rea di avere donato nel 1079 tutti i suoi beni alla Chiesa e interessata a cacciare da Ravenna l'antipapa Clemente III. Fu la prima, grave sconfitta militare di Matilde (battaglia di Volta Mantovana).\nPer quanto riguarda invece il territorio bresciano, nel periodo pi\u00f9 antico il ducato e la contea di Brescia, molto ampia a causa della notevole importanza attribuitole dai Longobardi a scapito delle citt\u00e0 vicine di Cremona e Mantova, giungeva a sud fino addirittura a Suzzara, Viadana e Sabbioneta, comprendendo le terre sulla destra del basso corso dell'Oglio pi\u00f9 tardi cremonesi, e poi infine mantovane.\nAl territorio bresciano appartengono certamente in epoca comitale e poi comunale le terre, oggi mantovane, poste in destra di Mincio e in sinistra d'Oglio, di Castiglione delle Stiviere, Solferino, Medole, Guidizzolo, Castel Goffredo, Casaloldo, Casalmoro, Asola, Mariana, Redondesco, Acquanegra sul Chiese, Canneto sull'Oglio, Casalromano: la maggior parte dunque dell'Alto Mantovano; terre che tuttora conservano senza eccezioni il dialetto bresciano e che sino alla fine del Settecento costituivano parrocchie incluse nella diocesi di Brescia, in parte soltanto delegate a quella di Mantova.\nNel 1192 si ha una descrizione pi\u00f9 precisa del territorio bresciano: un diploma dell'imperatore Enrico VI delinea con tre segmenti i confini orientali dell'episcopato e del distretto di Brescia: da Pozzolengo a Guidizzolo e da Guidizzolo a Mosio di Acquanegra. Apparentemente pi\u00f9 comprensibile, la delimitazione enriciana risulta precisa solo sugli estremi di ciascun segmento, lasciando indeterminato tutto ci\u00f2 che sta in mezzo.\nDa ci\u00f2 si pu\u00f2 comunque dedurre che in epoca comunale il limite meridionale del distretto di Brescia coincide con il fiume Oglio e arriva fino a Marcaria esclusa; il limite orientale si attesta lungo la direttrice che congiunge Mosio con Guidizzolo, comprendendo la maggior parte degli attuali comuni alto mantovani. Ormai era giunta a una fase di stallo la spinta espansionistica del comune di Brescia che, nella zona delimitata dall'Oglio a sud, una delle aree nevralgiche del distretto bresciano per il suo alto valore strategico, alla fine del XII secolo aveva seriamente iniziato a fagocitare i territori appartenenti alla feudalit\u00e0 minore e a quella dei conti rurali bresciani.\nQuasi speculare, anche nella sommariet\u00e0, \u00e8 la versione dei confini occidentali dell'episcopato di Mantova in epoca comunale \u2013 da considerare alquanto simili se non coincidenti con quelli del distretto \u2013 fornita dagli Statuti bonacolsiani del 1313, che disegnano una linea definita da tre sole localit\u00e0: S. Michele in Bosco di Marcaria, Ceresara, Volta Mantovana, comprendendo peraltro con sicurezza solamente Piubega e San Martino Gusnago.\nAnche il comune di Mantova, a partire dall'inizio del XIII secolo, estende senza difficolt\u00e0 i suoi poteri politici su tutta la circoscrizione ex-comitale; nessun mutamento significativo si compie comunque in questo periodo nei confini mantovani verso il cremonese, il veronese, il bresciano: il perimetro del \"distructus\" comunale resta qui quello stesso del \"comitatus\" canossiano, che escludeva gran parte dell'Alto Mantovano, compreso invece per lo pi\u00f9 nel distretto di Brescia, ma anche in quello di Verona \u2013 \u00e8 il caso di Monzambano e Ponti sul Mincio -.\nBasso Medioevo.\nSotto il profilo dell'organizzazione territoriale, dunque, l'assetto assunto nell'Alto Medioevo da Mantova rester\u00e0 sostanzialmente stabile e le sue caratteristiche permarranno fino al XIII \u2013 XIV secolo, quando iniziarono a comparire alcuni mutamenti.\nCon l'inizio del dominio dei Gonzaga il territorio appartenente a Mantova, detto \"Vecchio Mantovano\", presenta una suddivisione in vicariati, circoscrizioni amministrative nelle quali i rappresentanti gonzagheschi svolgono funzioni amministrative e giudiziarie, e in misura minore anche politico-militari. Dei 19 vicariati virgiliani esistenti intorno al 1370, solo quattro hanno per capoluogo i comuni alto mantovani di Cavriana, Volta, Ceresara, Goito.\nIn destra Mincio, l'attuale settore nord-occidentale, l'ambito mantovano si estendeva verso la collina solo sino a Cavriana e Volta; Solferino fu per\u00f2 acquisita nel XIII secolo dai Bonacolsi, ma rimase poi legata alle vicende di Castiglione delle Stiviere e di Castel Goffredo; centri questi ultimi che, con Medole e Guidizzolo, appartennero all'area bresciana sino alle conquiste di Francesco e Gianfrancesco Gonzaga e che, passate dopo la morte di quest'ultimo ad un ramo minore, rimasero sempre in un rapporto labile con Mantova.\nLa ragione di ci\u00f2 \u00e8 da ricercare, come anticipato, nella particolarit\u00e0 dell'espansione dello stato gonzaghesco. Nella seconda met\u00e0 del XIV secolo e nella prima del XV, infatti, i Gonzaga, con Feltrino, Francesco e Gianfrancesco, giunsero quasi a raddoppiare l'originario territorio mantovano conquistando parte dell'area gi\u00e0 bresciana tra Oglio e Mincio a nord della Postumia \u2013 l'attuale Alto Mantovano -, l'oltre Oglio e il Viadanese, gi\u00e0 cremonesi, e altre terre, che insieme andarono a costituire il \"Nuovo Mantovano\".\nInfatti nei primi decenni del XV\nsecolo fino alla pace di Cremona, detta anche di Cavriana (20 novembre 1441), vennero in particolare conquistati i comuni di Castiglione delle Stiviere, Solferino, Castel Goffredo, Redondesco e Canneto con la sua \u201cquadra\u201d; alcuni dei comuni occupati, tuttavia, come Asola, Casalmoro e Casaloldo, fecero parte dello stato mantovano solo per alcuni brevi periodi, per poi tornare sotto la giurisdizione bresciana.\nIl \u201cMantovano Nuovo\" rimase comunque distinto per modi di amministrazione e prerogative dalle\ncomunit\u00e0 del \"Mantovano Vecchio\".\nParte delle terre del \"Mantovano Nuovo\" furono\nin seguito assegnate ai rami cadetti dei Gonzaga, mentre i territori del nucleo\noriginario del distretto mantovano furono sempre di pertinenza del primogenito.\nLa parte pi\u00f9 occidentale dell'odierno Alto Mantovano \u00e8 quindi terra mantovana per pura conquista politico-militare dovuta al momento espansionistico dei Gonzaga del primo Quattrocento, mentre sotto il profilo ecclesiastico continuer\u00e0 a rimanere compresa nella diocesi di Brescia fino alla fine del XVIII secolo.\nEt\u00e0 moderna.\nSecoli XV-XVII.\nDopo la conquista gonzaghesca si ebbe in molti centri dell'Alto Mantovano la formazione di piccoli Stati di carattere feudale-dinastico semi-autonomi rispetto a Mantova: \u00e8 il caso di Castel Goffredo, Castiglione delle Stiviere, Solferino e, a partire dal 1602, Medole.\nTutto era cominciato con la morte del marchese Gianfrancesco Gonzaga nel 1444, quando si ebbe la prima divisione dello stato mantovano.\nNell'area dell'Alto Mantovano, ad Alessandro Gonzaga vennero dati Castel Goffredo, Medole, Castiglione delle Stiviere, Acquanegra, Canneto, Redondesco, Mariana, Guidizzolo, Piubega, Ostiano e Solferino. A Gianlucido Gonzaga toccarono Volta, Cavriana, Ceresara, San Martino Gusnago, Rodigo.\nNel 1466 Ludovico III Gonzaga riusciva a ricomporre l'unit\u00e0 territoriale del marchesato, ma alla sua morte, nel 1478, lo stato mantovano veniva nuovamente smembrato e diviso tra i suoi cinque figli maschi.\nPer l'Alto Mantovano lo schema era il seguente: al primogenito Federico and\u00f2 il marchesato con le terre ex veronesi, le terre ex bresciane di Mariana, Redondesco, Medole, e alcune terre ex cremonesi; a Ludovico e Rodolfo le rimanenti terre ex bresciane. Rodolfo e Ludovico concordarono la divisione dei territori loro assegnati in due parti, attribuendo al primo Castiglione delle Stiviere e Solferino, e al secondo Castel\nGoffredo, Ostiano e Redondesco.\nSi formarono cos\u00ec le signorie gonzaghesche che coronavano lo stato mantovano in\nepoca moderna, sostanzialmente fino alla fine del ducato, se si eccettua l'aggregazione del territorio di Castel Goffredo, nel 1602, contro la cessione di Medole al principato di Castiglione delle Stiviere.\nVi erano dunque giurisdizioni del mantovano possedute da rami del casato dei Gonzaga che non soggiacevano al duca di Mantova: tra di esse, una delle pi\u00f9 longeve fu il marchesato di Castiglione delle Stiviere, poi principato.\nSolo nel 1773 tale principato sarebbe stato unito al ducato mantovano, insieme alla signoria di San Martino Gusnago.\nLe signorie che contornavano lo stato dei Gonzaga a partire dal tardo medioevo e per tutta l'epoca moderna consistevano in territori e di comunit\u00e0 che avevano la configurazione, se non la vera e propria struttura, di piccoli stati, talvolta formalmente autonomi, in altri casi satelliti del duca di Mantova.\nQuesti piccoli potentati erano connotati giuridicamente come feudi imperiali, sanciti con investitura dell'imperatore.\nNel territorio mantovano le signorie si affermarono in prevalenza proprio nei territori ex bresciani ed ex cremonesi, quindi anche nell'Alto Mantovano, acquisiti dai Gonzaga nei primi decenni del XV secolo, spesso garantiti da esenzioni fiscali, antichi privilegi e statuti particolari. Gli statuti divennero il terreno di confronto tra la capacit\u00e0 di governo del principe e la possibilit\u00e0 della comunit\u00e0 di conservare una propria autonomia.\nLe terre signorili del \u201cMantovano Nuovo\u201d ex bresciano - Castel Goffredo,\nCastiglione delle Stiviere, Solferino e Medole \u2013, originatesi dal 1478 dallo smembramento del marchesato tra i figli di Ludovico III, e a seguito di intricate\naggregazioni e partizioni ereditarie, si consideravano dunque distinte dall'antico distretto comunale, che costituiva il nucleo del ducato mantovano e che fu\nsempre prerogativa del primogenito del ramo principale dei Gonzaga.\nAccanto a queste signorie, nel territorio alto mantovano esistevano altre \"enclaves\"\nautonome, \"in primis\" Gazoldo, assegnato nel 1354 ad Alberto della famiglia Ippoliti, da cui il nome di Gazoldo degli Ippoliti. Nel 1709 venne elevato a feudo imperiale anche il territorio della Corte Orsina di San Martino Gusnago, che cess\u00f2 nel 1776.\nFu con l'affermarsi di un nuovo espansionismo asburgico nell'Italia\nSettentrionale che inizi\u00f2 il progressivo ridimensionamento di questi feudi imperiali, anche se la loro scomparsa fu sancita in modo definitivo dalla rivoluzione francese.\nAltre localit\u00e0 pi\u00f9 vicine a Mantova passarono invece direttamente alle dipendenze dei Gonzaga del capoluogo virgiliano: segnatamente, Guidizzolo, Redondesco, Casalromano, Canneto sull'Oglio, Acquanegra sul Chiese, Mariana Mantovana, terre che si arricchirono fra l'altro di opere difensive volute dagli stessi Gonzaga.\nLa zona di Asola si avvi\u00f2 invece per tutt'altra strada, in quanto dalla fine del XIV secolo la cittadina sul Chiese fu messa a capo di un piccolo distretto di comuni rurali \u2013 Casaloldo, Casalmoro, Casalpoglio, Castelnuovo Asolano -, detto \"quadra\", sottoposto al distretto di Brescia e quindi alla Repubblica di Venezia: veneziani, anche se inclusi nel Veronese, furono anche Monzambano e Ponti sul Mincio. Questi territori saranno aggregati a Mantova solo all'inizio dell'Ottocento.\nIl Settecento.\nLa guerra di successione spagnola.\nA partire dal Settecento nelle terre dell'Alto Mantovano si registrarono alcune importanti battaglie, la prima delle quali, la battaglia di Castiglione del 1706, fu parte della guerra di successione spagnola.\nLa fine delle dominazioni gonzaghesca e veneziana.\nAlla caduta dei Gonzaga (1707), il Ducato di Mantova - incluse le terre poste nella porzione settentrionale - entra nell'orbita imperiale ed \u00e8 dichiarato possesso della casa d'Austria. In seguito a una nuova organizzazione amministrativa, nel 1745 il Mantovano entra a far parte della Lombardia austriaca.\nLe parti dell'Alto Mantovano ancora bresciane e veronesi continuano invece ad appartenere alla Repubblica di Venezia fino al trattato di Campoformio del 1797.\nNel 1750 il Mantovano viene suddiviso in preture, circoscrizioni amministrative e giudiziarie. Le preture situate nell'Alto Mantovano hanno giurisdizione sui territori di: Volta e Cavriana; Guidizzolo e Ceresara; Canneto e Volongo; Castel Goffredo e Piubega; Redondesco e Mariana; Goito.\nIn questo periodo il Ducato mantovano, cui manca sempre l'Asolano e parte della zona collinare a nord, acquisisce il Principato di Castiglione delle Stiviere ed il feudo di Solferino (1773), mentre Gazoldo degli Ippoliti rimane feudo autonomo.\nNel giugno 1784 lo Stato Mantovano, in base al nuovo compartimento territoriale conseguente le riforme amministrative di Giuseppe II d'Asburgo-Lorena, veniva suddiviso in distretti, ciascuno comprendente pi\u00f9 comuni, raggruppati secondo considerazioni d'ordine geografico, storico ed economico. Dei nuovi 16 distretti mantovani, che prendevano il nome dal comune capodistretto, quattro coprivano l'Alto Mantovano: distretto di Goito, delegazione IV: Goito, Pozzolo, Volta e Rodigo; distretto di Castiglione delle Stiviere, delegazione V: Castiglione, Solferino, Cavriana, Guidizzolo e Medole; distretto di Castel Goffredo, delegazione VI: Castel Goffredo, Ceresara e Piubega; distretto di Canneto, delegazione VII: Canneto, Acquanegra, Redondesco, Mariana, Casalromano, Isola Dovarese, Ostiano e Volongo.\nIl numero dei comuni situati nell'odierno Alto Mantovano sub\u00ec per\u00f2 frequenti variazioni, a causa di talune soppressioni, che interessarono Mariana e Casalromano, uniti nel 1785 rispettivamente a Redondesco e Canneto, e anche a motivo di successivi ripristini, come nel caso di Mariana, resa di nuovo indipendente nel 1787.\nCon l'editto del settembre 1786, a seguito del quale la Lombardia Austriaca\nveniva divisa in otto province, Mantova divenne una provincia. La contemporanea creazione della Provincia di Bozzolo comport\u00f2 per il territorio mantovano la perdita del possesso di una zona comprendente anche il distretto di Canneto\nMa gi\u00e0 nel 1791 la provincia di Bozzolo-Casalmaggiore venne soppressa e il mantovano riacquis\u00ec il distretto di Canneto che gli apparteneva in precedenza\nL'Ottocento.\nEt\u00e0 napoleonica.\nDopo la battaglia di Castiglione (1796), vinta da Napoleone Bonaparte, Mantova viene conquistata dai Francesi (febbraio 1797) dopo un lungo assedio. Fino al 1814, il territorio alto mantovano fa progressivamente parte dei vari stati che costituiscono l'espressione della dominazione napoleonica in Italia: Repubblica Cisalpina, Repubblica Italiana, Regno d'Italia.\nNello stesso 1797 Mantova diviene capoluogo del Dipartimento del Mincio; tuttavia molti dei suoi distretti, entrati a far parte della Repubblica prima della citt\u00e0, sono aggregati ad altri dipartimenti.\nNella porzione ovest dell'Alto Mantovano i distretti di Castiglione delle Stiviere, Castel Goffredo e, con la fine della Repubblica di Venezia, anche Asola, sono compresi nel dipartimento del Benaco, il quale \u00e8 per\u00f2 presto soppresso (1801); Castiglione e Castel Goffredo vengono restituiti a Mantova, che acquisisce anche l'Asolano \u2013 da secoli non mantovano -; Canneto viene invece incluso nel dipartimento del Mella.\nIl dipartimento del Mincio risulta cos\u00ec diviso in tredici distretti, di cui tre alto mantovani: distretto VII di Castiglione delle Stiviere;\ndistretto VIII di Goito; distretto IX di Asola.\nNel luglio 1803, durante la Repubblica Italiana, a seguito di nuove modifiche dipartimentali, si ha l'aggregazione al dipartimento del Mincio del distretto di Canneto, con tutte le sue attinenze, gi\u00e0 appartenente al dipartimento del Mella.\nInoltre Mantova conserva a s\u00e9 l'Asolano, acquisisce i comuni gi\u00e0 veronesi di Ponti sul Mincio e Monzambano e l'ex feudo autonomo di Gazoldo.\nL'anno successivo si aveva una nuova distrettuazione del dipartimento del Mincio - marzo 1804 -: nell'Alto Mantovano rimanevano solo il distretto II di Castiglione delle Siviere e il distretto III di Asola.\nIn seguito al decreto del 1805 per la divisione amministrativa del territorio del Regno d'Italia, l'Alto Mantovano veniva interamente occupato da un unico distretto, il III di Castiglione delle Stiviere, a sua volta diviso in 4 cantoni e 25 comuni:\nCantone I di Castiglione: comuni di Castiglione, Guidizzolo, Solferino, Medole e Cavriana;\nCantone II di Goito: Goito, Volta, Pozzolo, Rodigo, Gazoldo, Peschiera del Garda, Ponti e Monzambano;\nCantone III di Castel Goffredo: Castel Goffredo, Ceresara, Piubega, Asola, Casalmoro e Casaloldo;\nCantone IV di Canneto: Canneto, Ostiano, Isola Dovarese, Acquanegra, Redondesco e Mariana\nSecondo dati del 1811, la popolazione del distretto di Castiglione ammontava a 56.074 abitanti.\nIl Lombardo-Veneto.\nCon la caduta dell'Impero napoleonico e la fine del Regno d'Italia, Mantova e la sua provincia vengono riconquistati dagli Austriaci. Nel 1815 viene costituito il Regno Lombardo-Veneto, diviso in due distinte regioni, Lombardia \u2013 in cui rientra Mantova \u2013 e Veneto, annesse all'impero austriaco fin dal giugno 1814. Anche la compagine territoriale dell'Alto Mantovano viene inserita della provincia di Mantova.\nLa provincia mantovana, che mantiene i territori acquisiti durante il periodo francese, \u00e8 suddivisa in distretti, comprendenti ciascuno pi\u00f9 comuni.\nNella parte settentrionale viene promossa l'istituzione di nuovi comuni rispetto alle epoche precedenti, come Casalpoglio e Acquafredda, gi\u00e0 frazioni di Casalmoro. Nel periodo in questione, inoltre, sono comuni rientranti nell'area dell'Alto Mantovano anche i paesi, oggi fuori provincia, di Ostiano, Volongo \u2013 questi due tuttora appartenenti alla diocesi di Mantova -, Isola Dovarese, Acquafredda, Peschiera.\nI distretti presenti nell'Alto Mantovano durante il Lombardo-Veneto non sono altro che la riproposizione di quelli creati dagli Austriaci nel 1784, salvo lievi modifiche, come la sostituzione di Volta a Goito come comune capodistretto e il nuovo distretto di Asola che, formato interamente da territori entrati in possesso del Mantovano nel periodo francese, viene contraddistinto dal numero XVII. Tale compartimento territoriale, stabilito ufficialmente nel 1816, rimane sostanzialmente inalterato fino al 1853.\nCome anticipato, i due distretti che presentano le maggiori modifiche rispetto al 1784 sono quelli di Volta (in totale 13.188 abitanti) \u2013 comprendente i comuni di Volta, Goito, Monzambano, Peschiera, Ponti, Pozzolo \u2013 e di Asola (7116 abitanti) \u2013 Asola, Acquafredda, Casalmoro, Casaloldo, Casalpoglio. Invariati rimangono i distretti di Castiglione (12.330 abitanti), Castel Goffredo (6.066 abitanti) e Canneto (14.432 abitanti).\nIl Risorgimento.\nNel contesto di questo compartimento territoriale,\nnell'Alto Mantovano si verifica un temporaneo mutamento di potere politico nel 1848, quando, a causa dello scoppio della prima guerra d'indipendenza, gli Austriaci perdono progressivamente il controllo di quasi tutta la provincia di Mantova. La zona a nord-ovest della citt\u00e0, come avverr\u00e0 anche successivamente, \u00e8 uno dei principali teatri di guerra, dove si svolgono in aprile la battaglia del Ponte di Goito e in maggio la battaglia di Goito.\nIn una prima fase tutta la parte del Mantovano compresa tra i confini occidentali ed una linea che va da Peschiera al capoluogo \u2013 dunque anche l'Alto Mantovano \u2013 viene abbandonata dagli Austriaci e occupata dai Piemontesi. Per amministrare la zona libera il 21 aprile si insedia il commissario straordinario di Bozzolo, organismo di carattere esecutivo del governo provvisorio di Lombardia. Tuttavia, la crescente reazione delle truppe imperiali e gli insuccessi, dopo le iniziali vittorie, dell'esercito piemontese portano alla progressiva riconquista, entro il 30 settembre 1848, di tutta la provincia da parte degli Austriaci.\nAl termine del conflitto si procede, in tutto il Lombardo-Veneto, alla riorganizzazione delle strutture amministrative. Il nuovo compartimento territoriale del gennaio 1853 riduce i distretti: per l'Alto Mantovano, in particolare, viene soppresso quello di Castel Goffredo, il cui territorio passa al distretto di Asola (V: in totale, 15.404 abitanti). Nessuna modificazione invece interessa i distretti di Castiglione (IV: 12.953 abitanti), Canneto (VI: 16.204 abitanti) e Volta (VII: 14.348 abitanti), che mantengono lo stesso territorio posseduto in precedenza.\nDurante e dopo il 1848, periodo rivoluzionario e della cospirazione di Belfiore, molti uomini dell'Alto Mantovano presero parte alle vicende del Risorgimento italiano, smentendo cos\u00ec il luogo comune di un Risorgimento fatto da pochi: si tratt\u00f2 invece di una vera e propria folla di patrioti, congiurati e combattenti del Nordovest Mantovano che dal Quarantotto il poi s'impegn\u00f2, sacrificando anche la vita, per l'indipendenza d'Italia. L'Alto Mantovano ha dunque fornito un apporto rilevante in uomini ed idee al percorso dell'unit\u00e0 d'Italia.\nMa l'evento che segn\u00f2 maggiormente il territorio alto mantovano durante il Risorgimento fu senza dubbio la battaglia di Solferino e San Martino del 24 giugno 1859, durante la seconda guerra d'indipendenza: fu una delle pi\u00f9 sanguinose battaglie dell'Ottocento, che interess\u00f2 non solo le campagne, ma anche i villaggi e i centri abitati, sviluppandosi su un fronte complessivo di pi\u00f9 di 20\u00a0km.\nLo scontro vede prevalere i Franco-Piemontesi, ma, nonostante la situazione della guerra sembri volgere nettamente a favore di questi ultimi, l'8 luglio a Villafranca viene sottoscritto un armistizio, che di fatto pone definitivamente fine al conflitto.\nGli accordi definiscono le linee di demarcazione dei due eserciti: i Franco-Sardi, che occupano anche l'Alto Mantovano, si attestano sulla linea che da Goito passa per Rivalta, Castellucchio, Gabbiana, Cesole e arriva fino al Po a Scorzarolo. Gli Austriaci invece mantengono la parte orientale della provincia. In tal modo rimangono in possesso dei Piemontesi i distretti di Castiglione delle Stiviere, Asola, Canneto e gran parte di quello di Volta.\nGli accordi della convenzione di Villafranca, tenendo conto delle posizioni occupate dai due eserciti al momento dell'armistizio, prevedono il passaggio dall'impero austriaco al Regno di Sardegna di gran parte della Lombardia, suddivisa secondo un confine che attraversa, e spezza quindi in due parti, la provincia di Mantova.\nIl definitivo trattato di pace, che in pratica conferma, sia pure con maggiore precisione, quanto concordato a Villafranca, viene concluso solo il 10 novembre 1859 a Zurigo: con esso tutto l'Alto Mantovano passa al Regno di Sardegna, ad eccezione di Ponti sul Mincio che, anche se a destra del fiume, rimane austriaco. Passano invece ai Piemontesi i vicini territori, sulla frontiera con il Veneto, di Monzambano, Volta e Goito, anche se alcune porzioni di essi vengono staccate e aggregate a limitrofi comuni veronesi e quindi austriaci.\nI distretti di Castiglione, Asola, Canneto \u2013 tranne Isola Dovarese, aggregata a Cremona -, e buona parte di quello di Volta \u2013 Volta, Monzambano e Goito -, per un totale di 23 comuni, con oltre 54.000 abitanti, perduto il legame con il capoluogo Mantova, che rimase austriaca fino al 1866, sono uniti dalle autorit\u00e0 piemontesi alla limitrofa provincia di Brescia.\nIn questo modo, per l'Alto Mantovano la situazione viene radicalmente a mutare. Una legge piemontese dell'ottobre 1859 introduce una ripartizione del territorio diversa dalla precedente, e nuovi ordinamenti comunali e provinciali. Lo Stato Sardo \u00e8 infatti diviso in province, circondari, mandamenti e comuni.\nNei territori alto mantovani, cessata nel novembre 1859 l'attivit\u00e0 del commissario straordinario, le prime elezioni comunali e provinciali si tengono all'inizio del 1860. Nel 1861 si svolgono anche le elezioni politiche. Nello stesso anno l'Alto Mantovano entra a far parte del Regno d'Italia, sorto ufficialmente il 17 marzo.\nRiguardo alla ripartizione territoriale, Castiglione delle Stiviere \u00e8 capoluogo del V circondario della provincia di Brescia, che comprende i mandamenti di Asola, Canneto e Volta, oltre a quello di Castiglione.\nTale condizione per l'Alto Mantovano dura 7 anni: un nuovo conflitto, la terza guerra d'indipendenza, permette la riunione di tutto il territorio mantovano nell'ambito dello stato italiano. Ci\u00f2 costituisce il presupposto per la ricostituzione della provincia di Mantova nella sua configurazione antecedente al 1859, risultato che viene raggiunto nel 1868. Con il ripristino della provincia di Mantova, l'Alto Mantovano veniva inserito definitivamente nel circondario unico di Mantova. Da allora le terre alto mantovane non ha pi\u00f9 subito modificazioni di confini e di appartenenza.\nNel 1871, dopo tre anni dalla ricostituzione della provincia di Mantova, le giunte municipali di Castel Goffredo e Asola presentarono la \"domanda di staccare il comune dalla provincia di Mantova e di riaggregarlo a quella di Brescia\", considerato che \"l'esperienza di un triennio\u2026 ha dimostrato quanto ingannevole fossero le sue speranze che potesse essere Mantova il centro naturale dei propri interessi\", rispetto al legame esistente con Brescia, rinsaldato nel decennio precedente, ritenuto pi\u00f9 consono \"sia per l'affinit\u00e0 delle proprie abitudini, sia per il naturale svolgimento dei propri affari, che per le relazioni commerciali e per lo scambio, esportazioni ed importazioni dei prodotti e specialmente serici, che per le somiglianze del linguaggio\".\nIl Novecento.\nIl 19 settembre 1926 fu assassinato dai fascisti a Castel Goffredo il maestro cattolico Anselmo Cessi, che venne annoverato da Giovanni Paolo II, in occasione del Giubileo del 2000, fra i \"martiri del nostro tempo\"."}
{"id": "4157833", "revid": "599013", "url": "https://it.wikipedia.org/wiki?curid=4157833", "title": "Heart Strings", "text": ""}
{"id": "4157847", "revid": "4252", "url": "https://it.wikipedia.org/wiki?curid=4157847", "title": "San Boris Michele I", "text": ""}
{"id": "4157852", "revid": "196390", "url": "https://it.wikipedia.org/wiki?curid=4157852", "title": "Esule Jedi", "text": ""}
{"id": "4157854", "revid": "1305772", "url": "https://it.wikipedia.org/wiki?curid=4157854", "title": "Pasino", "text": ""}
{"id": "4157855", "revid": "767487", "url": "https://it.wikipedia.org/wiki?curid=4157855", "title": "Heart Strings (film 1917)", "text": "Heart Strings \u00e8 un film muto del 1917 diretto da Allen Holubar. \u00c8 conosciuto anche come \"Heartstrings\".\nTrama.\nHartley, preso nelle reti della fascinosa Leonie, diventa un ladro. Arrestato, viene messo in galera. La vamp usa nuovamente le sue arti sul dottor Gerald, fidanzato di Johanna, la figlia adottiva di McLean. Venendo a scoprire i progetti di Leonie sul giovane medico, Hartley cerca di mettere sull'avviso Gerald. Ma quest'ultimo, ormai irretito, rinuncia all'amore della fidanzata e all'amicizia con il dottor McLean.\nLeonie per\u00f2 scopre che Johanna \u00e8 la figlia che aveva abbandonato da piccola. Sconvolta dalla rivelazione, la donna si pente e chiede perdono. In preda al rimorso, Gerald parte per l'Europa mentre Johanna impara finalmente ad amare il dottor McLean, l'uomo che l'ha protetta fin da quando era bambina.\nProduzione.\nIl film fu prodotto dall'Universal Film Manufacturing Company (con il nome Red Feather Photoplays).\nDistribuzione.\nIl copyright del film, richiesto dalla Universal Film Mfg. Co., Inc., fu registrato l'11 gennaio 1917 con il numero LP9964.\nDistribuito dall'Universal con il nome Red Feather Photoplays, usc\u00ec nelle sale cinematografiche statunitensi il 22 gennaio 1917.\nNon si conoscono copie ancora esistenti della pellicola che viene considerata presumibilmente perduta."}
{"id": "4157856", "revid": "188116", "url": "https://it.wikipedia.org/wiki?curid=4157856", "title": "Formalismo (arte)", "text": ""}
{"id": "4157862", "revid": "86599", "url": "https://it.wikipedia.org/wiki?curid=4157862", "title": "Justas Zdanavi\u010dius", "text": "Ottenuto il dottorato in astronomia nel 2006 all'Universit\u00e0 di Vilnius, \u00e8 divenuto assistente ricercatore all'Istituto di Fisica Teorica e Astronomia della stessa universit\u00e0.\nIl Minor Planet Center gli accredita la scoperta di sessanta asteroidi, effettuate tra il 2001 e il 2010, tutte in collaborazione con Kazimieras \u010cernis."}
{"id": "4157866", "revid": "4252", "url": "https://it.wikipedia.org/wiki?curid=4157866", "title": "Panegirici", "text": ""}
{"id": "4157867", "revid": "287204", "url": "https://it.wikipedia.org/wiki?curid=4157867", "title": "115449 Robson", "text": "115449 Robson \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,7390534\u00a0UA e da un'eccentricit\u00e0 di 0,1147024, inclinata di 5,03330\u00b0 rispetto all'eclittica.\nL'asteroide \u00e8 dedicato all'astronomo statunitense Monty Robson, fondatore e direttore dell'osservatorio autore della scoperta."}
{"id": "4157870", "revid": "4252", "url": "https://it.wikipedia.org/wiki?curid=4157870", "title": "San Clemente Papa", "text": ""}
{"id": "4157871", "revid": "109651", "url": "https://it.wikipedia.org/wiki?curid=4157871", "title": "Drew Greenberg", "text": ""}
{"id": "4157872", "revid": "1305772", "url": "https://it.wikipedia.org/wiki?curid=4157872", "title": "Papa Clemente", "text": ""}
{"id": "4157875", "revid": "196390", "url": "https://it.wikipedia.org/wiki?curid=4157875", "title": "Antico bulgaro", "text": ""}
{"id": "4157878", "revid": "253269", "url": "https://it.wikipedia.org/wiki?curid=4157878", "title": "William Tubbs", "text": "Biografia.\nCaratterista scoperto da Roberto Rossellini, che vide in lui una possibilit\u00e0 di creare personaggi di buon spessore. Prese parte a \"Pais\u00e0\" (1946) e successivamente a \"La macchina ammazzacattivi\" (1952). Lavor\u00f2 con altri noti registi, quali Mario Mattoli e Jean Renoir.\nNel cinema italiano del dopoguerra Tubbs si ritagli\u00f2 un suo spazio, impersonando personaggi di ingenui americani, padri di famiglia, medici, commendatori, dirigenti sportivi.\nNel 1951 venne scelto da Steno e Mario Monicelli per interpretare una parte nel film \"Guardie e ladri\", al fianco di Tot\u00f2 e Aldo Fabrizi. Sicuramente fu il personaggio pi\u00f9 riuscito della sua carriera, quello di Mr. Locuzzo, un turista italo-americano a capo di un comitato di beneficenza a cui Tot\u00f2 appioppa una moneta antica (fasulla) per 50 dollari. Nel 1952 partecip\u00f2 al film \"La carrozza d'oro\" con Anna Magnani.\nFece il suo ultimo film con Rossellini: \"Europa '51\" (1952).\nMor\u00ec a Londra il 25 gennaio 1953."}
{"id": "4157879", "revid": "161273", "url": "https://it.wikipedia.org/wiki?curid=4157879", "title": "U.S. Naval Observatory", "text": ""}
{"id": "4157882", "revid": "287204", "url": "https://it.wikipedia.org/wiki?curid=4157882", "title": "126578 Suhhosoo", "text": "126578 Suhhosoo \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,9457497\u00a0UA e da un'eccentricit\u00e0 di 0,1144763, inclinata di 1,00092\u00b0 rispetto all'eclittica."}
{"id": "4157887", "revid": "479409", "url": "https://it.wikipedia.org/wiki?curid=4157887", "title": "TEE Rheingold", "text": ""}
{"id": "4157890", "revid": "599013", "url": "https://it.wikipedia.org/wiki?curid=4157890", "title": "Jaka \u0160tromajer", "text": "Caratteristiche tecniche.\n\u00c8 una prima punta che all'occorrenza pu\u00f2 giocare da ala.\nCarriera.\nComincia la sua carriera a Dom\u017eale nel 2001.\nSuccessivamente veste le maglie di Koper, NK Celje, Drava Ptuj, CS Pandurii T\u00e2rgu Jiu, O\u021belul Gala\u021bi (Romania) e di nuovo Koper. Nel giugno del 2017 passa al Nk Kras Repen, squadra triestina di Eccellenza del Friuli Venezia Giulia."}
{"id": "4157898", "revid": "1522738", "url": "https://it.wikipedia.org/wiki?curid=4157898", "title": "Cacciatori di fate", "text": ""}
{"id": "4157899", "revid": "729019", "url": "https://it.wikipedia.org/wiki?curid=4157899", "title": "TEE Colosseum", "text": "Il treno TEE Colosseum, dal nome del Colosseo, fu istituito nel 1984 per collegare Roma con Milano in sostituzione del TEE Settebello.\nTrans Europ Express.\nOperativo dal 1984 e il 1987, questo TEE era costituito da vetture tipo Gran conforto. Negli ultimi anni di esercizio, con il completamento della direttissima, era impostato con velocit\u00e0 di esercizio fino a 200 km/h; \u00e8 stato sostituito da un omonimo InterCity con vetture di 1\u00aa e 2\u00aa classe.\nEuroCity.\nNel 1989 il \"Colosseum\" fu prolungato a Francoforte sul Meno e le carrozze Gran conforto furono sostituiti da carrozze tedesche. Nel 1991 fu limitato tra Basilea e Roma e nel 1997 fu soppresso."}
{"id": "4157902", "revid": "1048993", "url": "https://it.wikipedia.org/wiki?curid=4157902", "title": "Kevin Chapman", "text": "Noto principalmente per il ruolo del detective Lionel Fusco nella serie televisiva \"Person of Interest\".\nBiografia.\nDurante la sua carriera Kevin Chapman \u00e8 apparso in numerose produzioni sia cinematografiche che televisive.\nPer quanto riguarda il cinema lo si pu\u00f2 vedere nei film \"The Boondock Saints - Giustizia finale\" (1999), \"Le regole della casa del sidro\" (1999), \"Mystic River\" (2003), \"21 grammi\" (2003), \"In Good Company\" (2004), \"Squadra 49\" (2004) e pi\u00f9 recentemente in \"Unstoppable - Fuori controllo\" di Tony Scott (2010).\nIn ambito televisivo invece \u00e8 apparso in numerose serie televisive, tra cui \"24\", \"Boston Legal\", \"Criminal Minds\", \"Brotherhood - Legami di sangue\", \"Lost\", \"Rescue Me\", \"Cold Case - Delitti irrisolti\", e \"Hawthorne - Angeli in corsia\".\nNel 2011 \u00e8 entrato a far parte del cast principale della serie televisiva \"Person of Interest\" creata da Jonathan Nolan, in cui recita al fianco di Jim Caviezel e Michael Emerson, fino al 2016.\nVita privata.\n\u00c8 sposato con Meaghan Kennedy, i due hanno avuto una figlia di nome Claire.\nDoppiatori italiani.\nNelle versioni in italiano dei suoi film, Kevin Chapman \u00e8 stato doppiato da:"}
{"id": "4157907", "revid": "339392", "url": "https://it.wikipedia.org/wiki?curid=4157907", "title": "Scandalo dei passaporti falsi", "text": ""}
{"id": "4157915", "revid": "729019", "url": "https://it.wikipedia.org/wiki?curid=4157915", "title": "Belsize Park (metropolitana di Londra)", "text": "Belsize Park \u00e8 una stazione della linea Northern della metropolitana di Londra.\nStoria.\nLa stazione fu aperta il 22 giugno 1907 dalla \"Charing Cross, Euston &amp; Hampstead Railway\".\nBelsize Park \u00e8 una delle otto stazioni della metropolitana di Londra che possiedono un rifugio antiaereo in profondit\u00e0, dato che i binari sono situati 33,2 metri sotto il suolo: la struttura fu costruita durante la seconda guerra mondiale.\nL'edificio, come altri di questo tratto della Northern Line, fu progettato dall'architetto Leslie Green e ha la facciata rivestita delle tipiche piastrelle smaltate color rosso sangue di bue. \u00c8 un monumento classificato di Grade II.\nStrutture e impianti.\nSi trova all'interno della \"Travelcard Zone 2\".\nInterscambi.\nNelle vicinanze della stazione effettuano fermata alcune linee urbane automobilistiche, gestite da London Buses"}
{"id": "4157919", "revid": "729019", "url": "https://it.wikipedia.org/wiki?curid=4157919", "title": "L\u00e9on Binoche", "text": "Biografia.\nPartecip\u00f2 alle Olimpiadi di Parigi del 1900 conquistando una medaglia d'oro nel rugby a 15 con la Union des Soci\u00e9t\u00e9s Fran\u00e7ais de Sports Athletiques, squadra rappresentante la Francia.\nNella sua carriera rugbista fu per due volte campione di Francia con il RC di Parigi."}
{"id": "4157922", "revid": "1310927", "url": "https://it.wikipedia.org/wiki?curid=4157922", "title": "Liviu B\u0103jenaru", "text": ""}
{"id": "4157923", "revid": "163662", "url": "https://it.wikipedia.org/wiki?curid=4157923", "title": "Bernard de Ventadorn", "text": ""}
{"id": "4157926", "revid": "163662", "url": "https://it.wikipedia.org/wiki?curid=4157926", "title": "Bernard de Ventadour", "text": ""}
{"id": "4157932", "revid": "671029", "url": "https://it.wikipedia.org/wiki?curid=4157932", "title": "Arsenal Football Club 1995-1996", "text": "Questa voce raccoglie le informazioni riguardanti l'Arsenal Football Club nelle competizioni ufficiali della stagione 1995-1996.\nMaglie e sponsor.\nLo sponsor tecnico per la stagione 1995-1996 \u00e8 Nike, mentre lo sponsor ufficiale \u00e8 JVC, entrambi mantenuti rispetto alla precedente stagione.\nOrganigramma societario.\nArea direttiva\nArea organizzativa\nArea sanitaria\nArea tecnica\nRosa.\nLa rosa e la numerazione sono aggiornate al 5 maggio 1996."}
{"id": "4157935", "revid": "729019", "url": "https://it.wikipedia.org/wiki?curid=4157935", "title": "A. Albert", "text": "Biografia.\nPartecip\u00f2 alle Olimpiadi di Parigi del 1900 conquistando una medaglia d'oro nel rugby a 15 con la Union des Soci\u00e9t\u00e9s Fran\u00e7ais de Sports Athletiques, squadra rappresentante la Francia.\nNella sua carriera rugbista gioc\u00f2 per la squadra francese del Cosmopolitan Club."}
{"id": "4157936", "revid": "638792", "url": "https://it.wikipedia.org/wiki?curid=4157936", "title": "Inazuma Eleven 1-2-3 - End\u014d Mamoru densetsu", "text": ""}
{"id": "4157946", "revid": "28592", "url": "https://it.wikipedia.org/wiki?curid=4157946", "title": "Vjazemskij (Russia)", "text": ""}
{"id": "4157949", "revid": "606039", "url": "https://it.wikipedia.org/wiki?curid=4157949", "title": "Corridore di Temminck", "text": ""}
{"id": "4157952", "revid": "1494169", "url": "https://it.wikipedia.org/wiki?curid=4157952", "title": "USS Midway", "text": ""}
{"id": "4157953", "revid": "287204", "url": "https://it.wikipedia.org/wiki?curid=4157953", "title": "128622 Rudi\u0161", "text": "128622 Rudi\u0161 \u00e8 un asteroide della fascia principale. Scoperto nel 2004, presenta un'orbita caratterizzata da un semiasse maggiore pari a 3,0455131\u00a0UA e da un'eccentricit\u00e0 di 0,0830891, inclinata di 0,53436\u00b0 rispetto all'eclittica.\nL'asteroide \u00e8 dedicato all'architetto ceco Viktor Rudi\u0161."}
{"id": "4157956", "revid": "287204", "url": "https://it.wikipedia.org/wiki?curid=4157956", "title": "128622 Rudis", "text": ""}
{"id": "4157957", "revid": "1543377", "url": "https://it.wikipedia.org/wiki?curid=4157957", "title": "Mike Curtis", "text": "Carriera professionistica.\nConosciuto per essere uno dei giocatori pi\u00f9 cattivi della sua epoca, Curtis fu convocato per quattro Pro Bowl. Anche se i sack non venivano ancora conteggiati ufficialmente come statistica, Curtis ne mise a segno 22, compresa uno in cui un famoso fotografo lo immortal\u00f2 mentre metteva segno un tackle sulla testa di Roman Gabriel. Curtis intercett\u00f2 anche 25 passaggi e fu nominato difensore dell'anno dell'AFC nel 1970 da una commissione di 101 giornalisti sportivi.\nCurtis fu scelto per giocare come fullback nel primo giro del Draft NFL 1965 dai Colts ma fu presto cambiato nel ruolo di middle linebacker nel lato debole (lontano dal tight end). Fu il capitano della squadra per la maggior parte degli anni trascorsi a Baltimora. Nel 1970, mise a segno 5 intercetti e rub\u00f2 un pallone chiave che permise ai Colts di calciare il field goal della vittoria nel Super Bowl V contro i Dallas Cowboys. Lui e Ted Hendricks, futuro membro della Pro Football Hall of Fame, formarono una potente accoppiata nella posizione di linebacker dal 1969 al 1973, quando Hendricks fu scambiato. Curtis fu nominato miglior giocatore dei Colts nel 1974. Dopo 11 anni nella stessa franchigia, Mike fu scelto dalla neonata franchigia dei Seahawks nell'expansion draft del 1976 dove gioc\u00f2 una stagione, prima di ritirarsi coi Redskins nel 1978."}
{"id": "4157962", "revid": "149485", "url": "https://it.wikipedia.org/wiki?curid=4157962", "title": "Aslanbek Khushtov", "text": ""}
{"id": "4157963", "revid": "767487", "url": "https://it.wikipedia.org/wiki?curid=4157963", "title": "The City of Masks", "text": "The City of Masks \u00e8 un film muto del 1920 diretto da Thomas N. Heffron.\nTrama.\nOgni mercoled\u00ec, nella parte bassa di New York, alcuni nobili ridotti in povert\u00e0 si riuniscono in casa della duchessa di Camelford, meglio conosciuta come Deborah la sarta. Tra questi, si trova Eric Temple, un autista innamorato di Lady Jane Thorne. Jane, che lavora come governante presso la famiglia Smith-Parvis, viene aggredita da Stuyvesant, il figlio degli Smith-Parvis. La salva l'intervento di Eric che ferisce incidentalmente Stuyvesant.\nQuesti cerca la vendetta e progetta un piano per fare arrestare Eric: marca alcune banconote e accusa l'autista di furto. Eric viene arrestato ma \u00e8 rilasciato in tempo per evitare che Stuyvesant rapisca la signorina Emsdale.\nSi scopre che Eric \u00e8 di stirpe regale. Pu\u00f2 finalmente sposare Jane e ottenere un incarico di alto livello in una sede diplomatica.\nProduzione.\nIl film fu prodotto dalla Famous Players-Lasky Corporation.\nDistribuzione.\nDistribuito dalla Paramount Pictures e dalla Famous Players-Lasky Corporation, il film - presentato da Jesse L. Lasky - usc\u00ec nelle sale cinematografiche USA l'11 luglio 1920."}
{"id": "4157968", "revid": "287204", "url": "https://it.wikipedia.org/wiki?curid=4157968", "title": "Justas Zdanavicius", "text": ""}
{"id": "4157972", "revid": "474175", "url": "https://it.wikipedia.org/wiki?curid=4157972", "title": "Stadio Oc\u00e9ane", "text": "Lo Stadio Oc\u00e9ane (, in italiano \"Stadio Oceano\"), noto anche come \"Grand Stade du Havre\", \u00e8 uno stadio di calcio situato a Le Havre, in Francia. \nHa una capienza di 25 178 spettatori e ospita le partite casalinghe del Le Havre.\nLa sua inaugurazione \u00e8 avvenuta il 12 luglio 2012, con la disputa di un'amichevole tra il Le Havre e il Lilla.\nHa sostituito lo Stadio Jules Deschaseaux."}
{"id": "4157975", "revid": "76069", "url": "https://it.wikipedia.org/wiki?curid=4157975", "title": "Georgy Ketoyev", "text": ""}
{"id": "4157977", "revid": "767487", "url": "https://it.wikipedia.org/wiki?curid=4157977", "title": "Beta Herculis", "text": "Beta Herculis (Beta Her, \u03b2 Herculis / 27 Herculis) conosciuta anche con il nome tradizionale di Kornephoros, \u00e8 la stella pi\u00f9 brillante della costellazione di Ercole. Viene anche chiamata con il nome di Rutilico. Di magnitudine apparente +2,78, dista 148 anni luce dal sistema solare.\nOsservazione.\nGrazie alla sua posizione non fortemente boreale, pu\u00f2 essere osservata dalla gran parte delle regioni della Terra, sebbene gli osservatori dell'emisfero nord siano pi\u00f9 avvantaggiati. Nei pressi del circolo polare artico appare circumpolare, mentre resta sempre invisibile solo in prossimit\u00e0 dell'Antartide. La sua magnitudine apparente, di circa +2,78, le permette di essere facilmente individuata anche da centri urbani di dimensioni medie.\nIl periodo migliore per la sua osservazione nel cielo serale ricade nei mesi compresi fra maggio e settembre; da entrambi gli emisferi il periodo di visibilit\u00e0 rimane indicativamente lo stesso, grazie alla posizione della stella non lontana dall'equatore celeste.\nCaratteristiche fisiche.\nLa stella \u00e8 una gigante gialla di tipo spettrale G7III con una massa del triplo o poco pi\u00f9 di quella solare. Il raggio \u00e8 17 volte quello del Sole ed emette 175 volte pi\u00f9 luce; la velocit\u00e0 radiale negativa indica che la stella si sta avvicinando al sistema solare.\nNel 1908 si osserv\u00f2 che la stella era una binaria spettroscopica, che era cio\u00e8 possibile dedurre che si trattava di una doppia tramite analisi spettroscopica, poich\u00e9 la separazione tra le due componenti non permetteva la risoluzione visuale delle due stelle. Nel 1977, all'osservatorio di Monte Palomar fu possibile risolvere le due componenti tramite la tecnica dello speckle imaging. Nel 2005, analizzando i dati del satellite Hipparcos venne calcolato il periodo orbitale delle due componenti, che risult\u00f2 essere di 410 giorni. Non \u00e8 ben conosciuta la secondaria, si presume solamente che sia una stella con una massa pari al 90% di quella del Sole.\nLa stella emana una significativa quantit\u00e0 di raggi X, che implica la presenza di attivit\u00e0 magnetica. Possiede un'et\u00e0 stimata in circa 440 milioni di anni, e ha iniziato la sua vita come una calda stella bianco-azzurra di sequenza principale, simile a Zubeneschamali (\u03b2 librae).\nIl suo diametro \u00e8 circa 20 volte quello solare, e possiede una metallicit\u00e0 inferiore rispetto al Sole, circa il 54 %.\nEtimologia.\nIl nome Kornephoros deriva dalla lingua greca e significa \"portatore del randello\". Questa stella \u00e8 anche chiamata Rutilicus, nome condiviso con Zeta Herculis. \"Rutilicus\" deriva da \"rutellum\", che a sua volta \u00e8 diminutivo di \"rutrum\", uno strumento tagliente usato nell'Antica Roma, che Ercole portava con s\u00e9 nelle prime rappresentazioni."}
{"id": "4157982", "revid": "1386897", "url": "https://it.wikipedia.org/wiki?curid=4157982", "title": "HTC One S", "text": "L'HTC One S (nome in codice Ville) \u00e8 uno smartphone prodotto dall'azienda produttrice taiwanese HTC. Fa parte della famiglia HTC One e monta il sistema operativo Android con l'interfaccia HTC Sense. \u00c8 stato presentato da HTC il 26 febbraio 2012, e commercializzato il 2 aprile 2012. Negli Stati Uniti, l'HTC One S viene venduto con l'operatore T-Mobile.\nSpecifiche tecniche.\nDesign.\nL'HTC One S misura 130.9 x 65 x 7.8\u00a0mm di spessore per una massa di 119g. Il dispositivo viene venduto in due colorazioni,\nMetallic Grey e Ceramic Black. A quest'ultima, viene applicato un processo di produzione chiamato \"Ossidazione a micro archi\" che rende il corpo del telefono pi\u00f9 resistente ai graffi.\nHardware.\nIl SoC Dual-Core da 1,5\u00a0GHz Snapdragon S4 MSM8260A prodotto da Qualcomm rende l'HTC One S un telefono molto veloce, stabile e performante anche grazie all'ottimizzazione fatta da HTC. Il chip grafico \u00e8 un Adreno 225. La sua memoria \u00e8 da 16 GB di cui circa 10 GB per l'utente, 2 GB per le applicazioni e 4 GB per il sistema Android. Non vi \u00e8 la presenza di uno slot microSD. La fotocamera \u00e8 una 8 Megapixel con Flash e Autofocus. Il display \u00e8 un Super AMOLED da 4.3 pollici in diagonale, con una risoluzione di qHD di 960x540 pixel con matrice PenTile RGBG protetto dal vetro Gorilla Glass. Wi-Fi 802.11 b/g/n mono-band, Radio FM, Bluetooth 4.0 e 1 GB di RAM.\nIn alcuni paesi europei, l'HTC One S viene venduto con il SoC Snapdragon S3 MSM8260 da 1,7\u00a0GHz. Questo a causa delle poche scorte e della lenta produzione dei SoC S4.\nLa batteria \u00e8 da 1650mAh non estraibile, grazie alla quale si riesce a coprire un giorno e mezzo di utilizzo. Con un utilizzo intenso del telefono si arriva tranquillamente alla sera del giorno stesso.\nSoftware.\nL'HTC One S montava originariamente la versione 4.0.3 di Android. Il 23 agosto 2012 \u00e8 stato pubblicato (in Italia) l'aggiornamento che portava il One S alla versione 4.0.4 di Android e 4.1 di HTC Sense. Per quanto riguarda l'aggiornamento alla versione successiva, Jelly Bean 4.1.1 con HTC Sense 4+, HTC aveva inizialmente previsto la distribuzione entro il mese di ottobre, ma \u00e8 stato commercializzato solo il 24 dicembre 2012.\nIl 2 luglio 2013, a distanza di un anno dalla commercializzazione, la compagnia ha dichiarato che il One S non avrebbe ricevuto ulteriori aggiornamenti al software, tra cui il tanto atteso Android 4.2.2 con HTC Sense 5. Questa scelta non \u00e8 stata accolta dai consumatori che hanno avviato una petizione online per far s\u00ec che HTC cambiasse idea e che rivalutasse nuovamente il One S per l'aggiornamento.\nIl 18 luglio 2013, dopo numerose proteste e dopo che la petizione aveva raggiunto circa 2500 sottoscrizioni, sembrava che l'azienda taiwanese avesse fatto marcia indietro. Dopo aver accusato Qualcomm, colpevole di aver abbandonato alla deriva il suo SoC Snapdragon S3, HTC sembrava decisa nel voler aggiornare all'ultima versione di Android quantomeno i modelli con a bordo lo Snapdragon S4, dato anche il fatto che sviluppatori indipendenti su diversi forum Android avevano gi\u00e0 messo a disposizione degli utenti ROM alternative basate su Sense 5 e Android 4.2.2\nNel Settembre 2013, HTC conferma che l'HTC One S non avrebbe ricevuto aggiornamenti successivi alla 4.1.1 e HTC Sense 4+"}
{"id": "4157986", "revid": "486946", "url": "https://it.wikipedia.org/wiki?curid=4157986", "title": "Associazione Sportiva Dilettantistica Atletico Arezzo", "text": ""}
{"id": "4157992", "revid": "1543377", "url": "https://it.wikipedia.org/wiki?curid=4157992", "title": "Zelimchan Jandarbiev", "text": "Biografia ed attivit\u00e0 politico-guerrigliera.\nZelimkhan Abdumuslimovi\u010d Yandarbiyev nacque il 12 settembre 1952 a Vydricha, nella Repubblica Socialista Sovietica Kazaka, da una famiglia cecena vittima della deportazione di massa decisa da Stalin dopo la seconda guerra mondiale. Professore di letteratura, poeta ed autore di libri per l'infanzia, Yandarbiyev entr\u00f2 a far parte del movimento indipendentista ceceno subito dopo l'inizio della dissoluzione dell'Unione Sovietica, divenendone presto uno dei leader. Nel 1990 fond\u00f2 il Partito Democratico Vainakh (VDP), il primo partito politico ceceno ufficiale, sostenitore dell'indipendenza della repubblica.\nNel novembre dello stesso anno Yandarbiyev divenne deputato del neonato \"Congresso Nazionale del Popolo Ceceno\" (NCChP), guidato da D\u017eokhar Dudaev, primo presidente della Repubblica cecena di Ichkeria. Proprio Yandarbiyev (che nel 1991 fu nominato Vicepresidente) e Dudaev furono i principali fautori della separazione pacifica di Cecenia ed Inguscezia in due repubbliche distinte. A Yandarbiyev fu inoltre affidata, nel primo Parlamento ceceno (1991-1993), la direzione del Comitato d'Informazione della neonata repubblica.\nNell'aprile 1996, in seguito alla morte di Dudaev, divenne Presidente \"ad interim\". In tale veste guid\u00f2 un mese dopo una delegazione cecena che discusse con il presidente russo Boris El'cin ed il Primo Ministro Viktor \u010cernomyrdin per promuovere negoziati di pace tra Russia e Cecenia, ottenendo un cessate il fuoco nella regione caucasica.\nYandarbiyev gioc\u00f2 un ruolo molto importante nelle trattative che portarono all'indipendenza \"de facto\" della Cecenia. Tuttavia, ci\u00f2 non bast\u00f2 ad evitargli, nelle elezioni presidenziali del 1997, la sconfitta ad opera di Aslan Maskhadov, principale leader militare ceceno, di orientamento moderato. Inizialmente Yandarbiyev e Maskhadov collaborarono per il mantenimento dei freschi accordi di pace con la Russia, ma gi\u00e0 l'anno seguente gli equilibri tra i due vennero meno: Yandarbiyev fu sospettato di essere stato tra i fautori di un fallito attentato contro Maskhadov, ed il nuovo presidente ceceno, dal canto suo, accus\u00f2 pubblicamente il rivale di essersi posto a capo di un movimento di fondamentalismo islamico di stampo wahabita, che mirava a rovesciare il suo governo attraverso propaganda islamista e formazione di gruppi armati. In risposta a tali accuse, Yandarbiyev si un\u00ec definitivamente all'ala estremista del separatismo ceceno, di cui era a capo \u0160amil Basaev, altro candidato uscito sconfitto dalle presidenziali del '97.\nTra l'agosto ed il settembre 1999, Yandarbiyev fu fondamentale nella pianificazione della \"Guerra in Daghestan\", nel tentativo dei separatisti ceceni di esportare la guerra alla Russia anche nella repubblica confinante, della cui conduzione si occuparono per\u00f2 principalmente Basaev ed il suo \"fratello di sangue\" saudita Ibn Al-Khattab. All'inizio della seconda guerra cecena, Yandarbiyev fece viaggi in Afghanistan, Pakistan, Emirati Arabi Uniti e Qatar (Paese in cui decise di stabilirsi), al fine di ottenere aiuti per la guerra contro i russi.\nNell'ottobre 2002, Yandarbiyev fu ritenuto tra gli ideatori e mandanti dell'attacco al teatro Dubrovka di Mosca, e divenne automaticamente uno degli uomini pi\u00f9 ricercati del mondo. La Russia tent\u00f2 pi\u00f9 volte invano di chiederne l'estradizione al Qatar. Secondo il Consiglio di Sicurezza degli Stati Uniti, inoltre, Yandarbiyev era in strettissimi contatti con Al Qaeda.\nAssassinio.\nZelimkhan Yandarbiyev fu ucciso da una bomba mentre era a bordo del proprio SUV a Doha, capitale del Qatar, il 13 febbraio 2004. Il figlio tredicenne Daud rimase gravemente ferito.\nIl suo vecchio rivale politico, Aslan Maskhadov, condann\u00f2 con indignazione l'attentato, accusando pubblicamente il Cremlino.\nNon \u00e8 mai stata del tutto chiarita la matrice dell'attentato, ma i principali sospetti si addensano sul FSB, il servizio segreto russo, che ha tuttavia sempre negato qualsiasi coinvolgimento nella vicenda.\nFatto sta che, il giorno dopo l'uccisione di Yandarbiyev, la polizia qatariota arrest\u00f2 tre russi presso la loro ambasciata di Doha: uno di questi, Aleksandr Fetisov, impiegato presso l'ambasciata, fu rilasciato pochi giorni dopo grazie all'immunit\u00e0 diplomatica, mentre gli altri due, Anatolij Yablochkov (alias Bela\u0161kov) e Vasilij Puga\u010d\u00ebv (il cui cognome era talvolta riportato come Boga\u010d\u00ebv), che si scoprirono essere agenti del FSB, furono invece ufficialmente accusati dell'omicidio di Zelimkhan Yandarbiyev e del tentato omicidio di suo figlio Daud, e condannati in seguito al carcere a vita. Fu inoltre stabilito i due che avevano agito dietro ordine del Cremlino. La sentenza divenne oggetto di uno scontro diplomatico tra Russia e Qatar che si risolse il 23 dicembre 2004, allorch\u00e9 la Russia riusc\u00ec ad ottenere l'estradizione dei due agenti, che dopo qualche mese di prigione furono amnistiati."}
{"id": "4157994", "revid": "2153076", "url": "https://it.wikipedia.org/wiki?curid=4157994", "title": "Kiss (Carly Rae Jepsen)", "text": "Kiss (reso graficamente come K I S S) \u00e8 il secondo album della cantante canadese Carly Rae Jepsen, pubblicato il 14 settembre 2012. Esso \u00e8 stato anticipato dai singoli di successo \"Call Me Maybe\" e \"Good Time\".\nSuccesso commerciale.\nNegli Stati Uniti l'album \u00e8 entrato in classifica al sesto posto vendendo 46.000 copie nella sua prima settimana. Sino a febbraio 2013, l'album ha venduto 226.000 copie, secondo i dati Nielsen SoundScan.\nL'album della giovane cantante canadese \u00e8 entrato nelle top 10 delle classifiche in sei Paesi. La posizione pi\u00f9 alta \u00e8 stata la numero 4 in Giappone, dove \"Kiss\" \u00e8 certificato disco d'oro. Nel nativo Canada, l'album arriv\u00f2 alla posizione numero 5 ed \u00e8 certificato disco d'oro."}
{"id": "4157998", "revid": "436907", "url": "https://it.wikipedia.org/wiki?curid=4157998", "title": "Spending All My Time", "text": " \u00e8 il ventunesimo singolo del trio j-pop giapponese Perfume. \u00c8 stato pubblicato il 15 agosto 2012 dall'etichetta Perfume Records e distribuito dalla major Universal Music.\nIl singolo \u00e8 stato stampato in due versioni in confezione jewel case: una special edition contenuta in un involucro di cartone e con DVD extra, ed una normal edition con copertina diversa.\nTracce.\nTutti i brani sono testo e musica di Yasutaka Nakata.\nDopo il titolo \u00e8 indicata fra parentesi \"()\" la grafia originale del titolo."}
{"id": "4158001", "revid": "76963", "url": "https://it.wikipedia.org/wiki?curid=4158001", "title": "Matt Squire", "text": "Biografia.\nPlurivincitore di dischi di platino grazie ai suoi numerosi lavori con band come Panic! at the Disco, All Time Low e 3OH!3, ha collaborato ad oltre 50 album in meno di 8 anni scrivendo testi, riarrangiando musiche e suonando egli stesso in alcuni album. Altri artisti con cui ha lavorato nel corso degli anni sono: Simple Plan, Sum 41, The Used, Katy Perry, Boys Like Girls e HIM.\nPrima di iniziare la sua carriera come produttore discografico Squire ha fatto parte di parecchi gruppi musicali come chitarrista o batterista."}
{"id": "4158002", "revid": "463686", "url": "https://it.wikipedia.org/wiki?curid=4158002", "title": "Neptunbrunnen", "text": ""}
{"id": "4158004", "revid": "1494169", "url": "https://it.wikipedia.org/wiki?curid=4158004", "title": "Vulnerable", "text": ""}
{"id": "4158008", "revid": "287204", "url": "https://it.wikipedia.org/wiki?curid=4158008", "title": "Colonna a parete bagnata", "text": "La colonna a parete bagnata (o colonna a film cadente) \u00e8 un'apparecchiatura utilizzata per mettere in contatto tra loro due correnti fluide (in genere una corrente gassosa e una corrente liquida), allo scopo di ottenere lo scambio di materia tra le due fasi. Una colonna a parete bagnata \u00e8 essenzialmente costituita da un recipiente verticale a forma di tubo: la corrente liquida scorre lungo la parete interna del tubo, mentre la corrente gassosa scorre al centro del tubo.\nFunzionamento.\nNel caso pi\u00f9 comune, i fluidi che attraversano la colonna sono una corrente liquida e una corrente gassosa: il liquido \u00e8 distribuito dall'alto lungo il bordo della colonna, in modo tale che durante la discesa si ha la formazione di un film di liquido che ricopre la superficie interna dell'apparecchiatura; la corrente gassosa invece viene introdotta dal basso della colonna, e durante la sua risalita incontra la fase liquida in controcorrente.\nIn corrispondenza dell'interfaccia di separazione gas-liquido avviene il processo di scambio di materia (ad esempio assorbimento gas-liquido).\nTale apparecchiatura pu\u00f2 essere utilizzata anche per mettere in contatto due liquidi (tra loro immiscibili) in equicorrente.\nUtilizzi.\nLa colonna a parete bagnata viene utilizzata generalmente in laboratorio (ad esempio per la misurazione sperimentale dei coefficienti di scambio di materia) a causa della facilit\u00e0 di modellazione. Non viene invece utilizzata in ambito industriale in quanto, a parit\u00e0 di ingombro dell'apparecchiatura, i valori dell'area della superficie di scambio e dell'\"hold-up\" di liquido sono modesti rispetto ad altri contattori gas-liquido (quali ad esempio la colonna a riempimento o la colonna a piatti).\nApplicazioni nell'ambito della ricerca.\nA causa della sua facilit\u00e0 di modellazione, la colonna a parete bagnata si presta ad essere utilizzata nell'ambito della ricerca. I risultati ottenuti possono essere sfruttati con la dovuta cautela per comprendere il funzionamento di apparecchiature pi\u00f9 complesse (ad esempio colonne a piatti e colonne a riempimento).\nAd esempio nel 1934 Edwin R. Gilliland e Thomas Kilgore Sherwood hanno utilizzato una colonna a parete bagnata per ottenere la seguente correlazione sperimentale riguardante il fenomeno del trasporto di materia tra un liquido e un gas:\nin cui:"}
{"id": "4158014", "revid": "767487", "url": "https://it.wikipedia.org/wiki?curid=4158014", "title": "Vulnerable (The Used)", "text": "Vulnerable \u00e8 il quinto album in studio del gruppo musicale statunitense The Used, pubblicato il 26 marzo 2012.\nTracce.\n13. \"Surrender\" - 4:04 &lt;br&gt;\n14. \"The Lonely\" - 3:26 &lt;br&gt;\n15. \"Machine\"- 4:01 &lt;br&gt;\n16. \"Disaster\" - 3:18 &lt;br&gt;\n17. \"I Come Alive (Revolvr and Danny Mihai remix)\" - 3:15 &lt;br&gt;\n18. \"Hands and Faces (Bobby Alt remix)\" - 4:57 &lt;br&gt;\n19. \"Put Me Out (Kraddy remix)\" - 3:00 &lt;br&gt;\n20. \"I Come Alive (Acoustic)\" - 3:02 &lt;br&gt;\n21. \"Put Me Out (Acoustic)\"- 3:49 &lt;br&gt;\n22. \"Together Burning Bright (Acoustic)\" - 3:59&lt;br&gt;"}
{"id": "4158019", "revid": "290948", "url": "https://it.wikipedia.org/wiki?curid=4158019", "title": "Colonna a film cadente", "text": ""}
{"id": "4158020", "revid": "290948", "url": "https://it.wikipedia.org/wiki?curid=4158020", "title": "Torre a parete bagnata", "text": ""}
{"id": "4158022", "revid": "290948", "url": "https://it.wikipedia.org/wiki?curid=4158022", "title": "Torre a film cadente", "text": ""}
{"id": "4158023", "revid": "339392", "url": "https://it.wikipedia.org/wiki?curid=4158023", "title": "Associazione Sportiva Dilettantistica Atletico Puteolana 2008", "text": ""}
{"id": "4158025", "revid": "767487", "url": "https://it.wikipedia.org/wiki?curid=4158025", "title": "The Goose Girl (film 1915)", "text": "The Goose Girl \u00e8 un film muto del 1915 diretto da Frederick A. Thomson (con il nome Frederick Thomson). Prodotto dalla Jesse L. Lasky Feature Play Company, era interpretato da Marguerite Clark, Monroe Salisbury, Sydney Deane, E.N. Dunbar, James Neill, Lawrence Peyton, Page Peters.\nTrama.\nIl conte von Herbeck, ambizioso Cancelliere del granduca di Ehrenstein, si sposa segretamente e dal matrimonio nasce una figlia. Spinto dalla moglie morente, il conte rapisce la neonata del duca, sostituendola con la sua, di modo che la piccola possa vivere come una grande dama. La vera principessa, abbandonata dagli zingari che l'hanno rapita per incarico del conte, viene allevata da una famiglia di contadini che le danno il soprannome di Guardiana delle oche.\nIl giovane re Federico \u00e8 fidanzato con la falsa principessa Ehrenstein che lui non ha mai visto. Prima delle nozze, per\u00f2, Federico fugge e vaga per la campagna. Durante i suoi vagabondaggi, incontra la Guardiana delle oche e si innamora della ragazza.\nFederico \u00e8 costretto per il bene del paese ad acconsentire al matrimonio con la falsa principessa, ma la verit\u00e0 viene alla luce. Si scopre la vera identit\u00e0 della guardiana delle oche e il giovane re \u00e8 felice di poter sposare la ragazza del suo cuore.\nProduzione.\nIl film fu prodotto dalla Jesse L. Lasky Feature Play Company. Venne girato a New York.\nDistribuzione.\nIl copyright del film, richiesto dalla Jesse L. Lasky Feature Play Co., Inc., fu registrato il 12 gennaio 1915 con il numero LU4166.\nDistribuito dalla Paramount Pictures, il film usc\u00ec nelle sale cinematografiche statunitensi il 25 gennaio 1915.\nNon si conoscono copie ancora esistenti della pellicola che viene considerata presumibilmente perduta."}
{"id": "4158031", "revid": "307923", "url": "https://it.wikipedia.org/wiki?curid=4158031", "title": "Aeroporto di Hong Kong", "text": ""}
{"id": "4158038", "revid": "1498232", "url": "https://it.wikipedia.org/wiki?curid=4158038", "title": "Aeroporto di Berlino (disambigua)", "text": ""}
{"id": "4158042", "revid": "1494169", "url": "https://it.wikipedia.org/wiki?curid=4158042", "title": "Aeroporto di Monaco", "text": ""}
{"id": "4158046", "revid": "1543377", "url": "https://it.wikipedia.org/wiki?curid=4158046", "title": "Car Wars", "text": "Car Wars \u00e8 un wargame da tavolo di combattimento tra veicoli ideato da Chad Irby e Steve Jackson, pubblicato nel 1991 dalla Steve Jackson Games, ambientato in un futuro post apocalittico.\nGioco.\nIn \"Car Wars\", i giocatori assumono il controllo di uno e pi\u00f9 veicoli, che possono andare da moto a semiarticolati. Le regole opzionali includono elicotteri, ultraleggeri, palloni a aria calda, imbarcazioni, sottomarini e carri armati. I veicoli sono tipicamente equipaggiati con armi, come missili e mitragliatrici, componenti aggiuntivi, come ruote antincendio e iniettori di protossido d'azoto, ed elementi difensivi, corazze, impianti di puntamento radar).\nI giochi pubblicati usano pedine in cartoncino per rappresentare veicoli in combattimento simulato su una mappa. La maggior parte delle edizioni del gioco prevedevano una scala 1 pollice : 15 piedi (con modellini in scala 1:80), sebbene a partire dalla quinta edizione pass\u00f2 a usare una scala di 1 pollice: 5 piedi (modellini in scala 1:60), per permettere l'uso di macchinine giocattolo come le Hot Wheels o le Matchbox, pezzi scenici di modellismo ferroviario, o miniature scala 28mm-30mm per wargame tridimensionale. Alcuni giocatori usano altri modellini come le Micro Machines, o anche modelli in scala 1:25.\n\"Car Wars\" ha molti scenari disponibili e il regolamento permette ai giocatori di crearsene di propri. Scenari tipici possono essere il completare un percorso pericoloso e scontri in un'arena con cui ottenere premi per migliorare le proprie auto. Molte sessioni di gioco consistono nel giocare una serie di scenari stile arena, migliorando le auto tra una competizione e l'altra. Al culmine della popolarit\u00e0 del gioco, molte convention di gioco e club sponsorizzavano tornei di \"Car Wars\" in cui finalisti vincevano premi in denaro reali.\nI risultati del fuoco contro gli avversari, dei danni causato e dei tentativi di ripararli sono determinati dal tiro di dadi a sei facce. Ogni partita \u00e8 suddivisa in turni in cui ogni turno rappresenta un secondo di tempo reale. Nella prima edizione ogni turno era diviso in dieci fasi, nella edizione rivista questi sono state ridotte a cinque fasi e infine nell'ultima edizione in tre fasi. Tutte le azioni in \"Car Wars\" sono simultanee, i giocatori non tirano i dadi per l'iniziativa, invece in ogni fase la miniatura che rappresenta il veicolo viene spostata di un numero di pollici determinato dalla sua velocit\u00e0 e pu\u00f2 sparare le sue armi che abbiano un bersaglio nel loro arco di tiro e in linea di vista. Come parte del movimento possono essere tentate altre manovre di difficolt\u00e0 crescente, ma pi\u00f9 manovre vengono tentate e pi\u00f9 probabile che il veicolo slitti o abbia un incidente. Risolte tutte le fasi si comincia un nuovo turno. Tipicamente una partita si conclude dopo qualche turno, che rappresentano una battaglia durata pochi secondi in tempo di gioco, ma qualche ora in tempo reale.\nMentre il nucleo delle regole originali di \"Car Wars\" era un gioco da tavolo, sono stati pubblicati supplementi per trasformarlo in un gioco di ruolo. Altre espansioni come regole aggiuntive, miniscenari, prodotti con doppie statistiche, come \"Autoduel Champions\" (per essere usato con \"Car Wars\" o con \"Champions\") e articoli pubblicati su riviste di gioco espandevano ulteriormente il gioco.\nAmbientazione.\n\"Car Wars\" \u00e8 ambientato cinquant'anni dopo la data di pubblicazione dei manuali di gioco. In questo futuro alternativo le risorse naturali sono severamente ridotte e il governo degli Stati Uniti d'America ha nazionalizzato l'industria petrolifera. Ci\u00f2 condusse a una seconda guerra civile americana che termin\u00f2 con la secessione degli \"Free Oil States\" (Texas, Oklahoma, e Louisiana). Una serie di carestie in varie parti del mondo provoc\u00f2 uno limitato scambio nucleare tra gli Stati Uniti e l'Unione Sovietica, anche se i missili antimissile ridussero i danni. Dopo la guerra seguirono anni di crisi economica e uno stato di agitazione mondiale, durante i quali gli \"sport della morte\" divennero una forma di intrattenimento popolare. \u00c8 questo scenario post apocalittico ad aver generato i confronti tra \"Car Wars\" e i film della serie di \"Interceptor\".\nCon il ritorno alla normalit\u00e0 nacque lo sport organizzato dell'\"autoduelling\" come forma di \"demolition derby\" armato. Nacque la American Autoduel Association (AADA) per sponsorizzare eventi e autoduellisti. In questo futuro la tecnologia permette la costruzione di veicoli di progetto innovativi, con sistemi d'arma miniaturizzati e motori a combustione interna rimpiazzati da avanzati motori elettrici. Inoltre la clonazione di esseri umani e la tecnologia per immagazzinarne le memorie ha reso la morte solo un problema temporaneo per gli autoduellisti che possono permettersene l'uso. \"Car Wars\" \u00e8 un gioco progettato per permettere ai giocatori di simulare questi duelli.\nStoria editoriale.\n\"Car Wars\" fu inizialmente pubblicato nel formato ziplock (un piccolo sacchetto di plastica che conteneva il manuale e i vari componenti) nel 1980, e citava la storia breve \"Why Johnny Can't Speed \" di Alan Dean Foster \" come ispirazione principale. Il gioco vinse il Charles S. Roberts Award (all'epoca ancora unito all'Origins Award) per il \"Best Science Fiction Boardgame of 1981\" e fu nominato nella lista Games 100 dalla rivista \"Games\" nel 1985.\nCon l'aumento di popolarit\u00e0 del gioco furono pubblicate edizioni pi\u00f9 costose ed elaborate. \"Car Wars\" serv\u00ec anche come ispirazione per il videogioco \"Autoduel\" pubblicato nel 1985 dalla Origin Systems. Steve Jackson ha espresso anche in altre occasioni un interesse nello sviluppo di videogiochi basati sul concetto di \"Car Wars\".\nLa popolarit\u00e0 del gioco cal\u00f2 durante gli anni novanta e la Steve Jackson Games cess\u00f2 la pubblicazione della rivista dedicata \"Car Wars\" alla fine del 1992. L'ultima pubblicazione di materiale ufficiale per \"Car Wars\" comparve nella rivista \"Pyramid\"\nLa Steve Jackson Games svilupp\u00f2, \"GURPS Autoduel\", un gioco di ruolo basato sull'ambientazione di \"Car Wars\", e sviluppato usando il regolamento generico \"GURPS\", di cui pubblic\u00f2 due edizioni, la prima nel 1986 e la seconda nel 1997. Alla fine degli anni ottanta e inizio degli anni novanta pubblic\u00f2 gli \"AADA Road Atlas\", una serie di espansioni sia per il gioco di ruolo che per quello da tavolo.\nNel 2002 la Steve Jackson Games tent\u00f2 di rivitalizzare il gioco pubblicando una versione completamente rivista e semplificata di \"Car Wars\" indirizzata a nuovi giocatori e definita versione 5.0. Il formato di vendita della nuova edizione che disperdeva il regolamento in pi\u00f9 prodotti ridondanti, ebbe una risposta contraddittoria e non furono pubblicati ulteriori supplementi, nonostante che l'edizione del 2002 sia ancora in stampa.\nNell'ottobre 2009 la versione digitale della quinta ristampa della seconda edizione \"Car Wars Compendium\" venne resa disponibile su e23, il negozio online della Steve Jackson Games.\n\"Car Wars\" (sia il gioco da tavolo che quello di ruolo) furono tradotti in francese da Croc.\nNel 1991 la Steve Jackson Games pubblic\u00f2 ', progettato da Creede e Sharleen Lambard, seguito nel 2011 da una seconda edizione. Shannon Appelcline comment\u00f2 sulla seconda edizione del gioco \"\u00c8 basato su un concetto divertente \u2014 spazzare via le macchine degli avversari \u00e8 il progetto della scatola \u00e8 attraente, c'\u00e8 un gioco compatibile ' ... ma quando si inizia a leggere le regole il gioco inizia a perdere il suo lustro\". Descrive le regole come \"estremamente\" casuali e conclude la recensione commentando \"Sono discretamente certo che c'\u00e8 un gioco dannatamente buono in questa scatola da qualche parte, semplicemente non \u00e8 quello descritto nelle regole.\"\nEdizioni.\nLe prime quattro edizioni hanno usato una scala 1 pollice:15 piedi. \"Aeroduel\" introdusse una scala per i combattimenti aerei di \u00bc-pollice:15 piedi. La quinta edizione usa una scala di 3 pollici:15 piedi.\nClub e organizzazioni.\nLa Steve Jackson Games organizz\u00f2 l'The American Autoduel Association (AADA) nel mondo reale come organizzazione mondiale di giocatori. Supportandola inizialmente con una rivista chiamata \"Autoduel Quarterly\". Questa conteneva idee per campagne, nuovi veicoli, \"finte\" pubblicit\u00e0 e nuove armi e accessori, cos\u00ec come risposte a questi sulle regole. Gli abbonati ricevevano bonus nella forma di mappe, pedine extra o altri aiuti per il gioco da ritagliare dalla busta di spedizione in cartoncino in cui era inviata. I club locali potevano associarsi pagando una quota annuale per essere considerati \"ufficiali\".\nL'AADA serv\u00ec anche a raccogliere e strutturare regoli e indicazioni comuni da seguire durante gli eventi \"ufficiali\". Campionati mondiali annuali vennero tenuti annualmente alla Origins Game Fair.\nL'AADA non esiste pi\u00f9 come club ufficiale riconosciuto dalla Steve Jackson Games, anche se ci sono ancora diversi club locali, siti e gruppi che gestiscono partite per posta che affermano di essere affiliati all'AADA.\nSuccessivamente al tentato rilancio di \"Car Wars\" nel 2002 il sito ufficiale di \"Car Wars\" annunci\u00f2 un piano per il rilancio dell'AADA e la pubblicazione di un periodico intitolato \"Autoduel Times\", a cui al 2012 non \u00e8 stato dato seguito.\nAltri prodotti.\nNel 1991 la Epic Comics pubblic\u00f2 \"Car Warriors\", una miniserie a fumetti di quattro numeri ambientata nel mondo di \"Car Wars\".\nLa TSR pubblic\u00f2 \"Car Wars Adventure Gamebooks\", una collana di librogame . Sono tra i pi\u00f9 complessi librogame pubblicati dalla TSR, comprendendo un sistema di creazione del personaggio a punti e un regolamento per la gestione dei combattimenti tra i veicoli. I titoli pubblicati sono stati:\nLa Tor books pubblic\u00f2 una trilogia di romanzi ambientati nell'universo di \"Car Wars\":"}
{"id": "4158050", "revid": "205250", "url": "https://it.wikipedia.org/wiki?curid=4158050", "title": "Sidney David Drell", "text": "Biografia.\nDrell ha conseguito il dottorato di ricerca presso la Universit\u00e0 dell' Illinois nel 1949. Fisico teorico ha collaborato con James Bjorken nella stesura di un manuale di meccanica quantistica relativistica. Professore emerito nella Stanford University (1960) ha compiuto approfonditi studi sulla elettrodinamica quantistica e sulla fisica delle particelle. Il processo di Drell-Yan \u00e8 in parte attribuibile al suo lavoro.\nEsperto nel controllo degli armamenti nucleari, \u00e8 consulente scientifico del governo degli Stati Uniti per la sicurezza nazionale: fondatore del gruppo \"Jason Defense Advisory\" \u00e8 membro del consiglio di amministrazione di \"Los Alamos National Security\", la societ\u00e0 che gestisce il \"Los Alamos National Laboratory\".\nIn quest'ambito ha scritto opere dedicate in particolare alle armi chimiche e biologiche:"}
{"id": "4158051", "revid": "767487", "url": "https://it.wikipedia.org/wiki?curid=4158051", "title": "David Vandenbroeck", "text": "Caratteristiche tecniche.\n\u00c8 un difensore centrale."}
{"id": "4158052", "revid": "88812", "url": "https://it.wikipedia.org/wiki?curid=4158052", "title": "Sidney Drell", "text": ""}
{"id": "4158054", "revid": "767487", "url": "https://it.wikipedia.org/wiki?curid=4158054", "title": "Jens Naessens", "text": "Caratteristiche tecniche.\nPrima punta, Naessens pu\u00f2 giocare anche come seconda punta."}
{"id": "4158056", "revid": "1100311", "url": "https://it.wikipedia.org/wiki?curid=4158056", "title": "Aleksandar Trajkovski", "text": "Caratteristiche tecniche.\nTrequartista ambidestro, \u00e8 stato impiegato anche come ala sinistra o attaccante centrale nel modulo tattico 4-3-3. \u00c8 dotato di un gran senso della posizione ed \u00e8 abile nei movimenti senza palla. Tra le sue migliori doti, c'\u00e8 il tiro dalla media distanza, o il tiro a giro dove ai tempi del Palermo ne ha segnati in buona quantit\u00e0.\nCarriera.\nGli inizi.\nIncomincia la carriera professionistica a 16 anni, nella sua Macedonia giocando per la Cementarnica 55, piccola squadra della capitale Skopje. Dopo solo un anno viene ceduto ai croati dell'Inter Zapre\u0161i\u0107, dove all'inizio non gioca molto, ma con il passare del tempo e delle buone prestazioni incomincia sempre di pi\u00f9 a farsi notare realizzando a fine stagione 4 goal e i 3 assist; incominciando cos\u00ec ad essere preso in considerazione dall'Under-21 della Macedonia.\nAppena diventato diciottenne, viene acquistato dai belgi dello Zulte Waregem per una cifra di 1,10 milioni di euro. Allo Zulte Waregem, nei 2 anni iniziali \u00e8 un giocatore importante per la squadra, giocando lo spesso delle volte titolare, ma il 3\u00ba anno viene mandato in prestito al KV Mechelen, per migliorare nella sua crescita. Dopo l'anno di prestito, ritorna allo Zulte, dove stavolta gioca titolare; complice anche la partenza di Thorgan Hazard, raggiungendo a fine campionato la qualificazione all'Europa League.\nPalermo.\nIl 8 giugno del 2015 la societ\u00e0 rosanero comunica l'acquisto del centrocampista per 900.000 euro dallo Zulte Waregem. Realizza il primo goal con i rosanero (per il momentaneo 1-2) il 2 dicembre sempre dello stesso anno nella sfida di Coppa Italia persa contro l'Alessandria. Il primo goal in Campionato invece lo realizza quasi 2 settimane dopo nella sfida casalinga contro il Frosinone (4-1). Dopo un lungo infortuno che gli ha fatto saltare la prima parte della stagione 2016-2017, Trajkovski ritorna in campo il 18 dicembre 2016 nella trasferta contro il , segnando al 90' su assist del connazionale Nestorovski il gol del 3-4 che regala ai rosanero la vittoria dopo 9 sconfitte consecutive. Il 6 agosto 2017 sigla la sua prima tripletta con la maglia rosanero nella sfida interna contro la Virtus Francavilla, valevole per il secondo turno eliminatorio di Coppa Italia e terminata 5-0 per i siciliani. Per la stagione 2018-2019 sceglie di indossare la maglia numero 10. Il 9 febbraio 2019 allo Stadio Renato Curi di Perugia raggiunge il traguardo delle 100 presenze in rosanero nel match Perugia Palermo 1-2.\nMaiorca.\nRimasto svincolato dopo il fallimento della squadra siciliana, il 7 agosto 2019 si lega al Maiorca.\nAalborg.\nIl 31 agosto 2021 viene ceduto in prestito all'.\nStatistiche.\nPresenze e reti nei club.\n\"Statistiche aggiornate al 29 dicembre 2021.\""}
{"id": "4158058", "revid": "1305772", "url": "https://it.wikipedia.org/wiki?curid=4158058", "title": "Marauder (videogioco)", "text": "Marauder \u00e8 un videogioco di tipo shoot'em up a scorrimento verticale, pubblicato nel 1988 per Commodore 64, ZX Spectrum e Amstrad CPC dalla Hewson Consultants. Si controlla un futuristico veicolo fuoristrada pesantemente armato. Il videogioco \u00e8 stato giudicato discreto, ma molto difficile, da diverse riviste specializzate.\nTrama.\nIn un futuro prossimo, il Capitano C.T. Cobra ha il compito di viaggiare attraverso il pianeta Mergatron e recuperare i gioielli di Ozymandias, a disposizione ha una macchina da battaglia armata pesantemente, il \"Marauder\" (traducibile \"predone\"). Il pianeta \u00e8 protetto da difese automatizzate vecchie di secoli, che funzionano ancora. Si attraversano paaesaggi desertici-lunari e basi futuristiche.\nModalit\u00e0 di gioco.\nIl gioco \u00e8 un classico sparatutto a scorrimento verticale non continuo. Bisogna superare cinque livelli pieni di nemici come torrette anticarro, auto nemiche e postazioni lanciamissili, evitando gli ostacoli presenti sul terreno. A fine livello si viene assaliti da un'orda particolarmente fitta di nemici. Ci sono anche delle torrette che cambiano colore e se colpite rilasciano bonus o malus a seconda del colore che hanno al momento. Il giocatore pu\u00f2 muovere il veicolo e sparare in tutte le otto direzioni, con munizioni illimitate. All'inizio si hanno a disposizione anche tre \"smart bomb\", che distruggono tutti i nemici presenti sullo schermo."}
{"id": "4158060", "revid": "599013", "url": "https://it.wikipedia.org/wiki?curid=4158060", "title": "Hakan Ar\u0131kan", "text": "Carriera.\nClub.\nHa giocato nella prima divisione turca.\nNazionale.\nNel 2007 ha subito 3 reti in 4 partite giocate con la nazionale turca."}
{"id": "4158063", "revid": "729019", "url": "https://it.wikipedia.org/wiki?curid=4158063", "title": "Assedio di Ascalona", "text": "L'assedio di Ascalona costitu\u00ec una delle fasi preliminari delle nuove campagne militari di Vespasiano contro i Giudei che si erano ribellati al potere romano nella provincia della Giudea.\nContesto storico.\nNel 66, quando Nerone venne informato della sconfitta subita in Giudea dal suo \"legatus Augusti pro praetore\" di Siria, Gaio Cestio Gallo, colto da grande angoscia e timore, trov\u00f2 che il solo Vespasiano (il futuro imperatore romano) sarebbe stato all'altezza del compito, e quindi capace di condurre una guerra tanto importante in modo vittorioso.\nE cos\u00ec Vespasiano fu incaricato della conduzione della guerra in Giudea, che minacciava di espandersi a tutto l'Oriente. Vespasiano, che si trovava in Grecia, al seguito di Nerone, invi\u00f2 il figlio Tito ad Alessandria d'Egitto, per rilevare la \"legio XV Apollinaris\", mentre egli stesso attraversava l'Ellesponto, raggiungendo la Siria via terra, dove concentr\u00f2 le forze romane e numerosi contingenti ausiliari di re clienti.\nQui Vespasiano, rafforzava l'esercito siriaco (\"legio X Fretensis\"), aggiungendo due legioni (la \"legio V Macedonica\" e la \"legio XV Apollinaris\", giunta dall'Egitto), otto \"ali\" di cavalleria e dieci coorti ausiliarie; attendeva l'arrivo del figlio Tito, nominato suo vice (\"legatus\"); acquisiva grande popolarit\u00e0 nelle vicine province orientali, per aver riportato con grande rapidit\u00e0 la disciplina nell'armata romana e compiva due vittoriose imprese militari, assaltando una fortezza nemica, seppur rimanendo ferito ad un ginocchio.\nAssedio.\nIntanto i Giudei, esaltati dal successo conseguito su Cestio Gallo, raccolsero con grande rapidit\u00e0 tutte le loro forze meglio equipaggiate e mossero contro Ascalona, citt\u00e0 distante circa 90\u00a0km da Gerusalemme. La spedizione era guidata da tre uomini di valore: Niger della Perea, Sila di Babilonia e Giovanni l'Esseno.\nLa citt\u00e0 di Ascalona era circondata da possenti mura, ma con poche truppe: si trattava di una sola coorte di fanteria e un'ala di cavalleria. Secondo Svetonio, una profezia:\nApplicando a se stessi questa profezia, i Giudei si erano ribellati al governatore romano e lo avevano ucciso, sconfiggendo poi il governatore di Siria, Gaio Cestio Gallo, che era giunto in suo soccorso, riuscendo anche a prendergli un'aquila legionaria.\nIl comandante della guarnigione, Antonio, che non ignorava l'intenzione dei Giudei di attaccare Ascalona, appena l'armata nemica si avvicin\u00f2 alla citt\u00e0, pronta ad assediarla, fece uscire dalle porte l'ala di cavalleria, e senza lasciarsi intimorire dal loro numero e coraggio, ne affront\u00f2 il primo assalto e li respinse, prima che giungessero sotto le mura.\nTutto questo determin\u00f2 una grande strage di Giudei, sebbene questi ultimi continuassero a combattere fino a tarda sera, nella speranza di un rivolgimento delle sorti della battaglia e per la vergogna di una sconfitta.\nConseguenze.\nI Giudei furono sconfitti in modo pesante, lasciando sul campo diecimila uomini, oltre a due loro capi, Giovanni e Sila. I superstiti, insieme all'unico capo rimasto ancora in vita, Niger, si rifugiarono in una citt\u00e0 chiamata \"Chaallis\" nell'Idumea. Al contrario solo pochi romani restarono feriti in questo primo combattimento. I Giudei, non contenti delle perdite subite, senza neppure attendere di curare le ferite di questo primo scontro, raccolte nuove e maggiori forze, addirittura con maggior furia, tornarono ad attaccare Ascalona, ma anche questa volta furono pesantemente sconfitti. Antonio, infatti, aveva predisposto tutta una serie di agguati lungo le vie di accesso alla citt\u00e0, e prima che potessero schierarsi, la cavalleria romana riusc\u00ec ad attaccarli e farne grande strage, tanto che i Giudei lasciarono altri ottomila morti sul campo di battaglia. I sopravvissuti fuggirono, fra cui anche Niger, fino alla torre fortificata di un villaggio chiamato Belzedec. Antonio che li aveva inseguiti, diede fuoco alla torre, per poi ritirarsi, credendo che lo stesso Niger fosse morto. Invece il capo dei Giudei riusc\u00ec a salvarsi, rifugiandosi nei sotterranei pi\u00f9 profondi per tre giorni. Scampato alla morte, riemp\u00ec di gioia tutti i Giudei che erano accorsi per seppellirlo e che pensarono fosse stato salvato per volont\u00e0 di Dio, affinch\u00e9 li guidasse nelle future battaglie."}
{"id": "4158064", "revid": "767487", "url": "https://it.wikipedia.org/wiki?curid=4158064", "title": "Nikola \u017di\u017ei\u0107 (calciatore)", "text": "Caratteristiche tecniche.\n\u00c8 un difensore centrale."}
{"id": "4158070", "revid": "599013", "url": "https://it.wikipedia.org/wiki?curid=4158070", "title": "Koray Arslan", "text": "Caratteristiche tecniche.\nTerzino destro, pu\u00f2 essere schierato anche come esterno sulla medesima fascia.\nCarriera.\nHa giocato nella prima divisione turca."}
{"id": "4158078", "revid": "599013", "url": "https://it.wikipedia.org/wiki?curid=4158078", "title": "Erg\u00fcn Teber", "text": "Caratteristiche tecniche.\nTerzino sinistro, pu\u00f2 essere schierato come esterno sulla medesima fascia.\nCarriera.\nClub.\nIn carriera ha totalizzato complessivamente 257 presenze e 2 reti nella prima divisione turca.\nNazionale.\nHa partecipato ai Mondiali Under-20 del 2005."}
{"id": "4158080", "revid": "1305772", "url": "https://it.wikipedia.org/wiki?curid=4158080", "title": "Bezd\u011bkov nad Metuj\u00ed", "text": "Bezd\u011bkov nad Metuj\u00ed \u00e8 un comune della Repubblica Ceca facente parte del distretto di N\u00e1chod, nella regione di Hradec Kr\u00e1lov\u00e9."}
{"id": "4158081", "revid": "287204", "url": "https://it.wikipedia.org/wiki?curid=4158081", "title": "Bezdekov nad Metuji", "text": ""}
{"id": "4158082", "revid": "729019", "url": "https://it.wikipedia.org/wiki?curid=4158082", "title": "Campionati mondiali di taekwondo 1979", "text": "I Campionati mondiali di taekwondo 1979 sono stati la 4\u00aa edizione dei campionati mondiali di taekwondo, organizzati dalla World Taekwondo Federation, e si sono svolti a Stoccarda, nella Germania Occidentale, dal 25 al 28 ottobre 1979."}
{"id": "4158083", "revid": "110157", "url": "https://it.wikipedia.org/wiki?curid=4158083", "title": "Bohuslavice (Hradec Kr\u00e1lov\u00e9)", "text": "Bohuslavice \u00e8 un comune della Repubblica Ceca facente parte del distretto di N\u00e1chod, nella regione di Hradec Kr\u00e1lov\u00e9."}
{"id": "4158086", "revid": "729019", "url": "https://it.wikipedia.org/wiki?curid=4158086", "title": "Campionati mondiali di taekwondo 1977", "text": "I Campionati mondiali di taekwondo 1977 sono stati la 3\u00aa edizione dei campionati mondiali di taekwondo, organizzati dalla World Taekwondo Federation, e si sono svolti a Chicago, negli Stati Uniti d'America, dal 5 al 17 settembre 1977."}
{"id": "4158087", "revid": "110157", "url": "https://it.wikipedia.org/wiki?curid=4158087", "title": "Borov\u00e1 (Hradec Kr\u00e1lov\u00e9)", "text": "Borov\u00e1 \u00e8 un comune della Repubblica Ceca facente parte del distretto di N\u00e1chod, nella regione di Hradec Kr\u00e1lov\u00e9."}
{"id": "4158088", "revid": "729019", "url": "https://it.wikipedia.org/wiki?curid=4158088", "title": "Campionati mondiali di taekwondo 1975", "text": "I Campionati mondiali di taekwondo 1975 sono stati la 2\u00aa edizione dei campionati mondiali di taekwondo, organizzati dalla World Taekwondo Federation, e si sono svolti a Seul, nella Corea del Sud, dal 28 al 31 agosto 1975."}
{"id": "4158092", "revid": "729019", "url": "https://it.wikipedia.org/wiki?curid=4158092", "title": "Campionati mondiali di taekwondo 1973", "text": "I Campionati mondiali di taekwondo 1973 sono stati la 1\u00aa edizione dei campionati mondiali di taekwondo, organizzati dalla World Taekwondo Federation, e si sono svolti a Seul, nella Corea del Sud, dal 25 al 27 maggio 1973."}
{"id": "4158093", "revid": "110157", "url": "https://it.wikipedia.org/wiki?curid=4158093", "title": "Bo\u017eanov", "text": "Bo\u017eanov \u00e8 un comune della Repubblica Ceca facente parte del distretto di N\u00e1chod, nella regione di Hradec Kr\u00e1lov\u00e9."}
{"id": "4158094", "revid": "287204", "url": "https://it.wikipedia.org/wiki?curid=4158094", "title": "Gwladys Patience Epangue", "text": ""}
{"id": "4158095", "revid": "287204", "url": "https://it.wikipedia.org/wiki?curid=4158095", "title": "Bozanov", "text": ""}
{"id": "4158098", "revid": "287204", "url": "https://it.wikipedia.org/wiki?curid=4158098", "title": "Brzice", "text": "Brzice \u00e8 un comune della Repubblica Ceca facente parte del distretto di N\u00e1chod, nella regione di Hradec Kr\u00e1lov\u00e9."}
{"id": "4158099", "revid": "767487", "url": "https://it.wikipedia.org/wiki?curid=4158099", "title": "La casa di Ky\u014dko", "text": " \u00e8 un romanzo dello scrittore giapponese Yukio Mishima pubblicato per la prima volta nel 1959. Yukio Mishima non lo pubblic\u00f2 a puntate in rivista com'era sua consuetudine, ma prefer\u00ec tenerlo per s\u00e9 fino a quando non fu completato.\nTrama.\nIl libro racconta le storie incrociate di quattro giovani, che rappresentano metaforicamente i differenti aspetti della personalit\u00e0 dell'autore: il suo lato pi\u00f9 atletico appare come un pugile, quello artistico in un pittore, quello pi\u00f9 narcisistico come un attore, ed infine quello nichilista come un uomo d'affari di successo che sembra provare un assoluto disprezzo per ogni pratica mondana.\nIl pugile viene ad occuparsi di questioni politiche e diventa esponente della destra estrema; l'attore si fa sempre pi\u00f9 coinvolgere in relazioni sessuali sadomasochistiche e termina la sua esistenza con un doppio suicidio, quello suo e della propria amante. \nLa storia di Osamu, l'attore, \u00e8 stata una delle tre opere adattata da Paul Schrader per il cinema all'interno del film ."}
{"id": "4158102", "revid": "110157", "url": "https://it.wikipedia.org/wiki?curid=4158102", "title": "Bukovice (Hradec Kr\u00e1lov\u00e9)", "text": "Bukovice \u00e8 un comune della Repubblica Ceca facente parte del distretto di N\u00e1chod, nella regione di Hradec Kr\u00e1lov\u00e9."}
{"id": "4158104", "revid": "110157", "url": "https://it.wikipedia.org/wiki?curid=4158104", "title": "Chvalkovice (Hradec Kr\u00e1lov\u00e9)", "text": "Chvalkovice \u00e8 un comune della Repubblica Ceca facente parte del distretto di N\u00e1chod, nella regione di Hradec Kr\u00e1lov\u00e9."}
{"id": "4158110", "revid": "547034", "url": "https://it.wikipedia.org/wiki?curid=4158110", "title": "\u0130brahim Da\u011fa\u015fan", "text": "Caratteristiche tecniche.\nMediano, pu\u00f2 giocare anche da interno di centrocampo."}
{"id": "4158112", "revid": "110157", "url": "https://it.wikipedia.org/wiki?curid=4158112", "title": "\u010cern\u010dice (Hradec Kr\u00e1lov\u00e9)", "text": "\u010cern\u010dice \u00e8 un comune della Repubblica Ceca facente parte del distretto di N\u00e1chod, nella regione di Hradec Kr\u00e1lov\u00e9."}
{"id": "4158116", "revid": "287204", "url": "https://it.wikipedia.org/wiki?curid=4158116", "title": "\u010cerven\u00e1 Hora", "text": "\u010cerven\u00e1 Hora \u00e8 un comune della Repubblica Ceca facente parte del distretto di N\u00e1chod, nella regione di Hradec Kr\u00e1lov\u00e9."}
{"id": "4158117", "revid": "287204", "url": "https://it.wikipedia.org/wiki?curid=4158117", "title": "Cervena Hora", "text": ""}
{"id": "4158121", "revid": "174925", "url": "https://it.wikipedia.org/wiki?curid=4158121", "title": "Vintage!", "text": "Vintage! \u00e8 stato un canale televisivo italiano privato del digitale terrestre.\nStoria.\n\"Vintage!\" ha iniziato le sue trasmissioni il 31 luglio 2012 all'interno del multiplex televisivo a diffusione nazionale Rete A 2, con LCN 69. La posizione LCN 69 del digitale terrestre era precedentemente occupata da Virgin Radio TV, che dal 1\u00ba agosto 2012 ha abbandonato le frequenze terrestri e satellitari per rimanere visibile esclusivamente su internet. Dal 20 dicembre 2012 la posizione LCN 69 \u00e8 passata a Radio Capital TiV\u00f9 e \"Vintage!\" ha cessato le trasmissioni.\n\"Vintage!\" si proponeva come canale tematico dedicato alla musica degli anni settanta e ottanta, trasmettendo nel tradizionale formato con la risoluzione 576i, tipica della televisione a definizione standard."}
{"id": "4158124", "revid": "977364", "url": "https://it.wikipedia.org/wiki?curid=4158124", "title": "Dopo il banchetto", "text": "Dopo il banchetto (\u5bb4\u306e\u3042\u3068, Utage no Ato) \u00e8 un romanzo dello scrittore giapponese Yukio Mishima pubblicato per la prima volta nel 1960; \u00e8 edito in Italia dalla Giangiacomo Feltrinelli Editore.\nStoria.\nIl romanzo \u00e8 ispirato al politico Hachir\u014d Arita, che nel secondo dopoguerra era una figura molto nota nel paese. Dopo la sua pubblicazione, avvenuta nel 1960, Arita denumci\u00f2 Mishima per violazione della privacy. La Corte distrettuale di Tokyo si espresse a favore di Arita nel 1963, con una sentenza che in Giappone fu la prima a riconoscere la tutela del diritto alla riservatezza per una personalit\u00e0 pubblica.\nTrama.\nKazu, una donna oramai di mezza et\u00e0 e fino ad allora rimasta irrimediabilmente zitella, \u00e8 la proprietaria di un ristorante di lusso frequentato spesso anche da molti tra gli uomini politici pi\u00f9 in vista del momento. Un giorno incontra Noguchi, ambasciatore sulla via della pensione; la sua forza di carattere e piglio idealista immediatamente attirano le simpatie della donna: iniziano cos\u00ec a frequentarsi ed infine si sposano.\nPer Kazu questo matrimonio rappresenta l'ultimo baluardo per difendersi dalla solitudine a cui sembrava destinata, e anche dall'oblio dopo la morte: ora infatti le viene assicurato un posto in una tomba di famiglia relativamente prestigiosa. Da questo punto in poi il romanzo esplora approfonditamente i conflitti che via via esplodono tra i due, persone di carattere e stili di vita radicalmente in antitesi.\nIncoraggiato dalla moglie, Noguchi entra in politica, per cercare di attuare almeno parzialmente le idee progressiste da anni coltivate: Kazu si impegna con entusiasmo sempre crescente nella campagna elettorale del marito. Spende milioni di yen per fargli una degna pubblicit\u00e0, presiede riunioni di lavoro dei simpatizzanti e non esita a far leva sulle sue origini popolari per accattivarsi il cuore degli elettori.\nMa nonostante la messa in ipoteca del ristorante, le risorse finanziarie impiegate si rivelano del tutto insufficienti a contrastare la macchina elettorale dei partiti di destra: Noguchi esce sconfitto e fallisce l'obiettivo che si era prefisso. Il fallimento \u00e8 tanto pi\u00f9 amaro per Kazu, che \u00e8 stata costretta a vendere il ristorante; insieme decidono di ritirarsi in campagna a vivere come vecchi pensionati.\nMa la donna non riesce a rassegnarsi alla vita sedentaria e monotona che lui le propone, quasi sollevato dal fatto di non esser riuscito a farsi eleggere: Kazu si rivolge cos\u00ec a figure eminenti del partito conservatore nel tentativo di riscattare e riappropriarsi cos\u00ec del ristorante. Noguchi lo viene a sapere e, non accettando il fatto che la moglie possa chiedere aiuto a quelli che son stati fino a ieri i suoi pi\u00f9 acerrimi avversari, le impone d'abbandonare i suoi propositi.\nKazu non accetta e sceglie il divorzio: alla fine ha scelto in modo definitivo l'indipendenza accompagnata alla solitudine."}
{"id": "4158131", "revid": "28592", "url": "https://it.wikipedia.org/wiki?curid=4158131", "title": "Cattedrale di Santo Stefano (Prato)", "text": ""}
{"id": "4158135", "revid": "767487", "url": "https://it.wikipedia.org/wiki?curid=4158135", "title": "Cimalmotto", "text": "Cimalmotto \u00e8 una frazione del comune svizzero di Campo, nel Canton Ticino (distretto di Vallemaggia).\nGeografia fisica.\nCimalmotto sorge a 1\u00a0405\u00a0m\u00a0s.l.m. nell'alta valle Rovana, una laterale di destra della Vallemaggia. La localit\u00e0 \u00e8 meta di turismo escursionistico sulle vette circostanti.\nStoria.\n. Gi\u00e0 comune autonomo, all'inizio del XIX secolo \u00e8 stato accorpato al comune di Campo assieme all'altro comune soppresso di Niva."}
{"id": "4158139", "revid": "465036", "url": "https://it.wikipedia.org/wiki?curid=4158139", "title": "Padri Agostiniani", "text": ""}
{"id": "4158144", "revid": "599013", "url": "https://it.wikipedia.org/wiki?curid=4158144", "title": "John Demarie", "text": "Carriera professionistica.\nDemarie fu scelto nel corso del sesto giro del Draft 1967 dai Cleveland Browns. Con essi divenne subito titolare nella sua stagione da rookie nel ruolo di guardia, rimanendo coi Browns nove stagioni e disputando 123 partite. Nel 1976, Demarie fu scelto nell'expansion draft dalla neonata franchigia dei Seattle Seahawks, con cui disput\u00f2 l'ultima stagione della carriera, giocando nove partite.\nVittorie e premi.\n\"Nessuno\""}
{"id": "4158150", "revid": "599013", "url": "https://it.wikipedia.org/wiki?curid=4158150", "title": "U\u011fur \u0130nceman", "text": "Biografia.\nNato a Aquisgrana in Germania, ma \u00e8 di origini turche.\nCaratteristiche tecniche.\nInterno di centrocampo, pu\u00f2 giocare anche come mediano."}
{"id": "4158158", "revid": "729019", "url": "https://it.wikipedia.org/wiki?curid=4158158", "title": "The Rugby Championship 2012", "text": "Il Rugby Championship 2012 fu la 17\u00aa edizione del torneo internazionale di rugby a 15 al quale partecipano dal 1996 , e e, dal 2012, l'.\nL'edizione 2012 del Rugby Championship prevedeva in totale 12 incontri, con le squadre partecipanti che si sarebbero affrontate tra loro due volte con partite di andata e ritorno."}
{"id": "4158159", "revid": "767487", "url": "https://it.wikipedia.org/wiki?curid=4158159", "title": "Mehmet Eren Boyraz", "text": "Caratteristiche tecniche.\nAla destra, pu\u00f2 essere schierato sia come ala sinistra sia come esterno destro."}
{"id": "4158161", "revid": "466539", "url": "https://it.wikipedia.org/wiki?curid=4158161", "title": "Real Madrid Club de F\u00fatbol 2012-2013", "text": "Questa voce raccoglie le informazioni riguardanti il Real Madrid Club de F\u00fatbol nelle competizioni ufficiali della stagione 2012-2013.\nStagione.\nL'ultima stagione di Jos\u00e9 Mourinho \u00e8 caratterizzata da numerose polemiche a livello mediatico: il tecnico portoghese esclude dalla rosa Iker Casillas, titolare dal 2002, fomentando inoltre dubbi sui rapporti d'amicizia tra i nazionali spagnoli di Real Madrid e Barcellona.\nPer quanto riguarda gli avvenimenti sul campo, il Real vince la Supercoppa di Spagna, si piazza secondo in Liga ed \u00e8 semifinalista in Champions League.\nMaglie e sponsor.\nLo sponsor tecnico per la stagione 2012-2013 \u00e8 Adidas, mentre lo sponsor ufficiale \u00e8 Bwin. La prima divisa \u00e8 bianca con dettagli blu navy mentre la divisa da trasferta \u00e8 blu navy con inserti giallo elettrico.\nOrganigramma societario.\nArea direttiva\nArea comunicazione\nArea marketing\nArea tecnica\nRosa.\n\"Rosa aggiornata all'8 maggio 2013.\"\nCalciomercato.\nSessione estiva \"(dall'1/7 al 31/8)\".\nDopo una lunga trattativa estiva con il club inglese del Tottenham, la dirigenza madrilena riesce nell'acquisto del fantasista croato Luka Modri\u0107, affare che, tra la cifra pagata al momento della firma dei contratti e i vari bonus legati a presenze e prestazioni, si aggira attorno ai 42 milioni di euro. Tra i partenti, i centrocampisti turchi Nuri \u015eahin e Hamit Alt\u0131ntop lasciano la squadra rispettivamente per il Liverpool in prestito secco fino alla fine della stagione e per il Galatasaray a 3 milioni e mezzo di euro, stessa cifra ottenuta per la contemporanea cessione di Fernando Gago al Valencia; gli spagnoli Esteban Granero e Sergio Canales passano a titolo definitivo al QPR e al Valencia per 8 milioni l'uno. Infine, le ultime mosse di mercato del Real Madrid effettuate al 31 agosto sono l'acquisto in prestito con diritto di riscatto del centrale ghanese Michael Essien dal Chelsea e la cessione a titolo definitivo del francese Lassana Diarra ai russi dell'An\u017ei.\nStatistiche.\nStatistiche di squadra.\n\"Statistiche aggiornate al 1\u00ba giugno 2013.\""}
{"id": "4158164", "revid": "110157", "url": "https://it.wikipedia.org/wiki?curid=4158164", "title": "Selva (Sant'Angelo Romano)", "text": "Selva (nota comunemente come \"La Selva\") \u00e8 una frazione di Sant'Angelo Romano sita nella Citt\u00e0 metropolitana di Roma Capitale.\nGeografia.\n\u00c8 la frazione di Sant'Angelo Romano sita pi\u00f9 ad ovest, propaggine occidentale del comune verso Mentana.\nMonumenti di interesse.\nAll'interno della frazione si trova il Pozzo del Merro, inoltre nelle immediate vicinanze vi si trova il Parco della Gattaceca."}
{"id": "4158165", "revid": "767487", "url": "https://it.wikipedia.org/wiki?curid=4158165", "title": "Giuseppe Matulli", "text": "Biografia.\nSi \u00e8 laureato in economia e commercio all'Universit\u00e0 degli Studi di Firenze, di professione ha fatto il ricercatore universitario. Ha fatto parte della Democrazia Cristiana, partito di cui \u00e8 stato segretario regionale della Toscana dal 1983 al 1987; in seguito con lo scioglimento della Dc aderisce al Partito Popolare Italiano e ora al Partito Democratico. Viene eletto per la prima volta deputato nel 1987 e sar\u00e0 rieletto nella successiva legislatura nella quale sar\u00e0 sottosegretario al ministero della Pubblica istruzione nei governi Amato e Ciampi. Prima di giungere in parlamento Matulli \u00e8 stato assessore nella citt\u00e0 natia, consigliere regionale in Toscana (per quattro volte), dopo l'esperienza parlamentare \u00e8 stato sindaco del comune di Marradi dal 1985 al 2002 poi vicesindaco di Firenze dal 2002 al 2009.\nIncarichi parlamentari.\nHa fatto parte delle seguenti commissioni parlamentari: Istruzione; Trasporti.\nSottosegretario di Stato.\n\u00c8 stato sottosegretario di Stato per la pubblica istruzione nel primo governo di Giuliano Amato e nel governo dell'ex Presidente delle Repubblica Carlo Azeglio Ciampi.\nProcedimenti giudiziari.\nDa sindaco di Marradi \u00e8 stato indagato per un'irregolarit\u00e0 commessa dall'amministrazione precedente quella da lui presieduta di circa 10 anni infatti risult\u00f2 assolto per non aver commesso il fatto. Quale componente della giunta Domenici \u00e8 stato oggetto di un'indagine che ha riguardato l'intera giunta procedimento che si \u00e8 concluso con la piena assoluzione degli indagati anche in appello e in cassazione per aver agito, la giunta Domenici in quella vicenda a detta della cassazione nell'interesse della citt\u00e0 di Firenze."}
{"id": "4158168", "revid": "767487", "url": "https://it.wikipedia.org/wiki?curid=4158168", "title": "Comment je me suis disput\u00e9... (ma vie sexuelle)", "text": "Comment je me suis disput\u00e9... (ma vie sexuelle) \u00e8 un film del 1996 diretto da Arnaud Desplechin.\nNominata due volte, grazie a Jeanne Balibar e Emmanuelle Devos, nella categoria migliore promessa femminile ai Premi C\u00e9sar 1997, vincitrice nella stessa edizione nella categoria migliore promessa maschile grazie a Mathieu Amalric e in corsa per la Palma d'oro al Festival di Cannes 1996, la pellicola totalizz\u00f2 251 929 spettatori in Francia e 267 909 in tutta Europa.\nTrama.\nPaul D\u00e9dalus \u00e8 un \"normalien\" trentenne, parigino, che lavora come assistente del docente di filosofia all'Universit\u00e9 Paris Ouest Nanterre La D\u00e9fense.\nI problemi che lo tormentano riguardano lo studio, non essendo in grado di portare a termine la tesi universitaria, e la situazione sentimentale, legato a Esther da dieci anni ma deciso ad allontanarsene; a ci\u00f2 si aggiunge il litigio con il suo collega e amico d'infanzia Fr\u00e9d\u00e9ric Rabier."}
{"id": "4158169", "revid": "287204", "url": "https://it.wikipedia.org/wiki?curid=4158169", "title": "Una virt\u00f9 vacillante", "text": " \nUna virt\u00f9 vacillante \u00e8 un romanzo in 20 capitoli dello scrittore giapponese Yukio Mishima pubblicato per la prima volta nel 1957 e uscito per la prima volta in Italia per i tipi di SE (casa editrice).\nTrama.\nSetsuko, una donna ventottenne d'estrazione piccolo borghese, gi\u00e0 profondamente annoiata della monotonia prodotta dalla vita matrimoniale, s'abbandona con tutti i suoi istinti all'amore passionale e sensualissimo nei confronti d'un uomo pi\u00f9 giovane di lei. \nHa sempre provato ripugnanza sia nei confronti del matrimonio obbligato sia in quelli della maternit\u00e0 altrettanto doverosa per una donna sposata: sente che queste cose inevitabilmente son destinate ad uccidere lentamente ma inesorabilmente la sua passione, i suoi interessi pi\u00f9 veri e i suoi stimoli, e cerca di ribellarsi a ci\u00f2. \nUscendo dalle leggi stabilite dalla societ\u00e0 costituita, rinasce a nuova vita tramite l'erotismo pi\u00f9 anarchico; il ragazzo che ama, tuttavia, alla fine si dimostra molto simile al marito ed allora, delusa, decide di rompere la relazione e ritornare alla vita insulsa e vuota d'ogni stimolo destinata a tutte le donne maritate.\nLa sua anima diventer\u00e0 come quella d'una delle statue di pietra immobili per sempre all'interno del giardino di casa.\nTemi trattati.\nL'autore analizza il conflitto che sgorga dall'intimo della protagonista, tra istinti e pulsioni interiori ed etica esteriore richiesta a tutte le \"persone perbene\", ma anche quello tra amore e ragione. Nel libro emerge anche il ruolo del sesso come elemento di opposizione alla routine familiare e, pi\u00f9 in generale, all'ordine costituito..\nNella cultura di massa.\nUna versione cinematografica del romanzo (\"Bitoku no yoromeki\") fu diretta nel 1957 dal regista Nakahira K\u00f4"}
{"id": "4158183", "revid": "1305772", "url": "https://it.wikipedia.org/wiki?curid=4158183", "title": "Duomo di Santo Stefano", "text": ""}
{"id": "4158184", "revid": "28592", "url": "https://it.wikipedia.org/wiki?curid=4158184", "title": "Duomo di Santo Stefano (Caorle)", "text": ""}
{"id": "4158187", "revid": "599013", "url": "https://it.wikipedia.org/wiki?curid=4158187", "title": "Zoran Mijanovi\u0107", "text": "Carriera.\nClub.\nMijanovi\u0107 cominci\u00f2 la carriera con la maglia del Vojvodina, prima di passare ai portoghesi del Farense ad ottobre 1998. Nel 2002, milit\u00f2 nelle file dei polacchi del Legia Varsavia. Rimase inattivo dal 2003 al 2005, per poi tornare a calcare i campi da calcio con il Bihor Oradea, formazione militante nelle serie inferiori del campionato rumeno. Ritorn\u00f2 poi in Portogallo, all'Olhanense, prima di rientrare in patria per difendere i pali del Be\u017eanija. Nel 2008, fu ingaggiato dai norvegesi del Nybergsund-Trysil. Debutt\u00f2 nell'Adeccoligaen in data 17 agosto, quando fu titolare nella vittoria per 2-1 sul Kongsvinger. Vi rimase fino al termine del campionato 2011, che si concluse con una retrocessione, per poi ritirarsi."}
{"id": "4158194", "revid": "767487", "url": "https://it.wikipedia.org/wiki?curid=4158194", "title": "Olivier Van Hoofstadt", "text": ""}
{"id": "4158195", "revid": "713168", "url": "https://it.wikipedia.org/wiki?curid=4158195", "title": "Antonio Colonna", "text": ""}
{"id": "4158197", "revid": "767487", "url": "https://it.wikipedia.org/wiki?curid=4158197", "title": "Franti\u0161ek Udr\u017eal", "text": "Biografia.\nLeader del partito agrario, inizia la sua carriera politica come membro del Parlamento locale della Boemia. Eletto nel Parlamento dell'Impero austro-ungarico, dopo la fine della prima guerra mondiale viene eletto deputato della Cecoslovacchia indipendente.\nDopo aver ricoperto la carica di Ministro della Difesa dal 1921 al 1929, viene nominato primo ministro in sostituzione di Anton\u00edn \u0160vehla."}
{"id": "4158202", "revid": "74801", "url": "https://it.wikipedia.org/wiki?curid=4158202", "title": "Jan Malypetr", "text": "Biografia.\nEsponente del partito agrario, fu Ministro degli Interni e Presidente della Camera dei Deputati dal 1925 al 1932 e poi ancora dal 1935 al 1939."}
{"id": "4158206", "revid": "767487", "url": "https://it.wikipedia.org/wiki?curid=4158206", "title": "Darko Nestorovi\u0107", "text": "Possiede il passaporto croato.\nCarriera.\nGiocatore.\nClub.\nNestorovi\u0107 vest\u00ec la maglia del \u010celik Zenica dal 1985 al 1989. Pass\u00f2 poi al Rad Belgrado e successivamente al Rijeka, prima d'essere ingaggiato dai greci del Panserraikos. In seguito, milit\u00f2 nelle file dei norvegesi dello HamKam, per cui debutt\u00f2 nella Tippeligaen in data 16 luglio 1995: trov\u00f2 la via del gol nel successo per 2-1 sullo H\u00f8dd. Nel 2000, gioc\u00f2 per gli svedesi dell'Ume\u00e5.\nAllenatore.\nUna volta appesi gli scarpini al chiodo, ha intrapreso la carriera da allenatore, dello Sloboda e del Radnik Bijeljina. Dal 2014 al 2016 ha allenato la ."}
{"id": "4158207", "revid": "28592", "url": "https://it.wikipedia.org/wiki?curid=4158207", "title": "Vescovado di Trento", "text": ""}
{"id": "4158208", "revid": "188323", "url": "https://it.wikipedia.org/wiki?curid=4158208", "title": "Curva pletismografica", "text": ""}
{"id": "4158209", "revid": "767487", "url": "https://it.wikipedia.org/wiki?curid=4158209", "title": "La prima missione", "text": "La prima missione (\"Long de xin\") \u00e8 un film del 1985 diretto da Sammo Hung con protagonisti Hung e Jackie Chan.\nTrama.\nIl giovane poliziotto Tom ha un fratello, Dodo, quasi trentenne ma mentalmente ritardato. Quest'ultimo si mette nei guai con una banda di delinquenti e viene rapito, i colleghi di Tom sospettano per\u00f2 che sia anch'egli un criminale. Per Tom liberarlo non sar\u00e0 facile."}
{"id": "4158212", "revid": "380453", "url": "https://it.wikipedia.org/wiki?curid=4158212", "title": "Iv\u00e1n Castellani", "text": "Gioca nel ruolo di schiacciatore e opposto nel ."}
{"id": "4158213", "revid": "1784425", "url": "https://it.wikipedia.org/wiki?curid=4158213", "title": "Mari\u00e1n \u010calfa", "text": "Biografia.\nEsponente del Partito Comunista della Cecoslovacchia, dal 1985 lavora come capo del dipartimento legislativo del governo federale cecoslovacco.\nDurante la rivoluzione di velluto viene chiamato a sostituire Ladislav Adamec alla guida del governo con il compito di facilitare una transizione non traumatica dal sistema comunista alla democrazia.\nPoco dopo essersi insediato come primo ministro, il Presidente Gust\u00e1v Hus\u00e1k si dimise e \u010calfa assunse per qualche giorno la carica di Presidente ad interim fino all'elezione di V\u00e1clav Havel il 29 dicembre 1989.\nNel gennaio 1990 \u010calfa lascia il partito comunista e aderisce al partito slovacco Popolo contro la Violenza (VPN). Nell'aprile 1991 diventa membro dell'Unione Civica Democratica (ODU-VPN).\nDurante il suo governo vennero approvate una serie di riforme per trasformare il Paese in una societ\u00e0 democratica e in un'economia di mercato. Dopo la sconfitta del suo partito alle elezioni del 1992, si dimette e torna al suo lavoro di avvocato a Praga."}
{"id": "4158219", "revid": "51822990", "url": "https://it.wikipedia.org/wiki?curid=4158219", "title": "Project A", "text": ""}
{"id": "4158222", "revid": "253269", "url": "https://it.wikipedia.org/wiki?curid=4158222", "title": "Louis Herthum", "text": "Biografia.\nNativo di Baton Rouge, in Louisiana, inizia la sua carriera verso la fine degli anni settanta, lavorando in teatro. Nel 1982 si trasferisce a Los Angeles per intraprendere la carriera da attore e per tutto il decennio si divide tra teatro, cinema, episodi televisivi e spot pubblicitari.\nNel 1991, dopo numerosi ruoli minori da guest star, entra nel cast della longeva serie televisiva \"La signora in giallo\", al fianco di Angela Lansbury, dove, fino al 1996, interpreta il ruolo dell'agente Andy Broom. Terminata la sua esperienza ne \"La signora in giallo\" si dedica alla produzione, fondando una sua casa di produzione chiamata Ransack Films, con base a Baton Rouge, con cui ha prodotto documentari e film, tra cui il suo primo film da protagonista \"Favorite Son\" e pluripremiato thriller \"Red Ridge\".\nNegli ultimi anni ha recitato in film come \"Il curioso caso di Benjamin Button\", \"Colpo di fulmine - Il mago della truffa\", \"Tekken\" e \"L'ultimo esorcismo\". Nel 2012 ha preso parte alla quinta stagione di \"True Blood\", nel ruolo del lupo mannaro JD Carson.\nHerthum \u00e8 inoltre fondatore e amministratore delegato di LocationTalent.com, un database globale che offre a persone talentuose di creare un profilo, mettendosi a disposizione di talent scout alla ricerca di persone con un talento specifico in una specifica area geografica.\nDoppiatori italiani.\nNelle versioni in italiano dei suoi film, \u00e8 stato doppiato da:"}
{"id": "4158223", "revid": "767487", "url": "https://it.wikipedia.org/wiki?curid=4158223", "title": "Ole Budtz", "text": "Carriera.\nClub.\nBudtz cominci\u00f2 la carriera con la maglia del Roskilde, per poi passare ai belgi del Cercle Bruges. Successivamente, vest\u00ec la casacca dei tedeschi del Kickers Offenbach, prima di tornare in patria e militare nelle file dell'Aarhus. Nel 2009, pass\u00f2 ai norvegesi del Notodden, esordendo nell'Adeccoligaen in data 30 agosto: subentr\u00f2 a Kavin Bryan nel successo per 2-0 sul Moss. Fece poi ritorno in Danimarca e gioc\u00f2 per Brabrand, Fyn, Roskilde e Lejre."}
{"id": "4158224", "revid": "442848", "url": "https://it.wikipedia.org/wiki?curid=4158224", "title": "Fiume Calliope", "text": "Il fiume Calliope (Ka-lai-o-pi) \u00e8 un fiume australiano che scorre nel Queensland centrale. Il fiume nasce nelle Calliope Range nell'entroterra, scorre lungo la citt\u00e0 di Calliope, prima di sfociare nell'Oceano Pacifico a nord della citt\u00e0 di Gladstone. La lunghezza del fiume \u00e8 di circa 100 chilometri, con un bacino di circa 2230 chilometri quadrati.\nI principali affluenti del fiume sono l'Oakey, il Paddock e il torrente Larcom. Lungo il fiume si allevano bovini.\nNelle acque del fiume si possono trovare delle meduse per molti chilometri a monte della foce. Questo velenoso animale marino costituisce una minaccia per i nuotatori."}
{"id": "4158229", "revid": "1784425", "url": "https://it.wikipedia.org/wiki?curid=4158229", "title": "Lubom\u00edr \u0160trougal", "text": "Biografia.\nDopo aver studiato all'Universit\u00e0 Carolina di Praga, aderisce al Partito Comunista della Cecoslovacchia e verso la fine degli anni '50 diventa membro del comitato centrale.\nMinistro dell'Agricoltura dal 1959 al 1961 e successivamente Ministro dell'Interno dal 1961 al 1965, nel 1968 viene nominato vice-primo ministro.\nDurante la primavera di Praga si oppone all'occupazione della Cecoslovacchia da parte delle forze del Patto di Varsavia ma in seguito diventer\u00e0 uno dei principali esponenti del regime di Gust\u00e1v Hus\u00e1k fino ad essere nominato primo ministro nel gennaio 1970.\nNel 1988 a causa di dissidi con il presidente del partito Milo\u0161 Jake\u0161 si dimette e durante la rivoluzione di velluto viene espulso dal partito comunista.\nAccusato di aver coperto i crimini della StB (in ceco \"St\u00e1tn\u00ed bezpe\u010dnost\") \u2013 i servizi di intelligence interni cecoslovacchi \u2013 dal 1948 al 1949, nel 2002 verr\u00e0 assolto per insufficienza di prove."}
{"id": "4158230", "revid": "6923", "url": "https://it.wikipedia.org/wiki?curid=4158230", "title": "Frank and Back to Black", "text": "Frank and Back to Black \u00e8 un cofanetto di Amy Winehouse, pubblicato nel novembre 2008."}
{"id": "4158231", "revid": "767487", "url": "https://it.wikipedia.org/wiki?curid=4158231", "title": "Sangue Welsungo", "text": "Sangue Welsungo (\"W\u00e4lsungenblut\") \u00e8 una novella o racconto lungo dello scrittore tedesco Thomas Mann, pubblicata per la prima volta in rivista nel 1905 ma fatta ritirare l'anno seguente. La storia venne pubblicata in forma di libro illustrato solo nel 1921 e modificata nel finale. Ne \u00e8 stato fatto un adattamento cinematografico nel 1964 diretto da Rolf Thiele. \nIl titolo dell'opera \u00e8 un riferimento allo sventurato clan dei Volsunghi, le cui vicende sono descritte nell'opera epica della \"Saga dei V\u00f6lsungar\". Si tratta di una satira del dramma musicale \"La Valchiria\" di Richard Wagner: descrive il rapporto sentimentale incestuoso intercorrente tra una coppia di gemelli di origine ebraica.\nTrama.\nIl signor Aarenhold \u00e8 un uomo di successo di famiglia ebraica che ha fatto la sua fortuna come imprenditore minerario: i figli maggiorenni Kunz e Marit vivono ancora assieme a lui nel palazzo che s'\u00e8 comprato, assieme ai gemelli diciannovenni Siegmund e Sieglinde. Pur ammirando e stimando i due maggiori, e cercando d'imitarli (Kunz \u00e8 militare mentre Marit ha studiato legge) i gemelli disprezzano con tutte le loro forze la normalit\u00e0 pi\u00f9 ottusamente borghese e il carrierismo da commercianti di cui \u00e8 impregnata oramai la loro societ\u00e0. \nBenedetti dal destino, che sembra amorevolmente occuparsi di loro, sono interessati solo a se stessi e all'amore reciproco che da sempre nutrono vicendevolmente. Siegmund ha abbandonato da tempo i suoi studi di storia dell'arte, dopo essersi reso conto del suo mediocre talento per il disegno. La sorella \u00e8 invece schietta e decisa, un tipo senza peli sulla lingua, ma conosce il funzionario di un ministero che le chiede la mano.\nI due gemelli sembrano costantemente annoiati e ricolmi di disprezzo nei confronti dell'esistenza banale, vuota e del tutto insulsa delle persone che li circondano. Nella prima parte del racconto assistiamo ad un pranzo in casa Aarenhold a cui partecipa anche il fidanzato di Sieglinde, Beckerath. Questi, rappresentante di una solida e attiva borghesia, sembra trovarsi a disagio nell'atmosfera elegante e rarefatta che regna in casa della famiglia della promessa sposa. I quattro fratelli, inoltre, non fanno che sottolineare, anche se in modo allusivo e ironico, la differente estrazione sociale e preparazione culturale dell'ospite. Inaspettatamente, durante il pranzo, Siegmund chiede a Beckerath il permesso di recarsi con la sorella, in serata, ad assistere all'opera Walkiria di Richard Wagner, opera, si intuisce, particolarmente cara ai gemelli. Beckerath, lusingato dall'importanza che gli viene attribuita con tale richiesta, acconsente imbarazzato, dando per scontato che anche lui parteciper\u00e0 alla serata. A quel punto non solo i due affermano esplicitamente di voler andare da soli ma lo umiliano ulteriormente dicendo di aver acquistato gi\u00e0 da tempo i due biglietti, rendendo cos\u00ec vano e ridicolo il permesso appena accordato.\nQuella sera inizia a nevicare, i gemelli decidono di prendere la carrozza; tra lo scalpitio degli zoccoli dei cavalli e le luci della strada, si tengono per mano seduti sul morbido sedile. Arrivati al teatro d'opera ascoltano affascinati l'estasi d'amore musicale proveniente dalla note del \"maestro\"; durante le pause non riescono quasi a respirare sopraffatti come sono dalle bellezza sublime che a cui stanno assistendo.\nAl termine, attraversano i corridoi e scendono le scale quasi come fossero in stato di trance, apparentemente indifferenti a tutto quel che li circonda; sulla via del ritorno un'atmosfera esotica li avvolge, come una nebbia invisibile. Dopo cena la ragazza va a visitare il fratello che s'\u00e8 gi\u00e0 ritirato in camera da letto, per augurargli la buona notte.\nDavanti allo specchio della stanza, cominciano a riprovare tutto quello che hanno sentito a teatro: Sieglinde, in camicia da notte s'avvicina e s'inginocchia davanti a lui, iniziando ad accarezzarlo dolcemente. Dall'apertura della sua vestaglia bianca Siegmund intravede le coppe dei seni da poco formatisi della sorella; sembrano in attesa solo delle sue mani.\nCedono infine e rompono ogni barriera, cadono insieme nel letto in un silenzio interrotto solo da un singulto a met\u00e0 tra il dolore e la gioia. Storditi si guardano e Sieglinde, un po' imbarazzata chiede al fratello come deve comportarsi ora col fidanzato: deve ancora sposarsi? Siegmund trova le parole dopo un attimo di mutismo iniziale e si mette a rassicurare la sorella: dietro all'apparenza della sua vita da donna sposata con un uomo di rango, rimarr\u00e0 sempre la passione del loro amore segreto e proibito."}
{"id": "4158233", "revid": "110157", "url": "https://it.wikipedia.org/wiki?curid=4158233", "title": "NXF1", "text": "Nuclear RNA export factor 1, conosciuta anche come NXF1 o in biologia molecolare TAP, \u00e8 una proteina che negli esseri umani \u00e8 codificata dal gene \"NXF1\". \u00c8 coinvolta nel trasporto degli mRNA attraverso i pori nucleari."}
{"id": "4158234", "revid": "729019", "url": "https://it.wikipedia.org/wiki?curid=4158234", "title": "Luc-Julien-Joseph Casabianca", "text": "Biografia.\nNacque a Vescovato, Corsica, il 7 febbraio 1762, figlio del Mar\u00e9chal de camp Giovan Quilico Casabianca e di Cecca Colonna-Ceccaldi (vedova di Pietro Galeazzini). Di fronte alla scelta di intraprendere la carriera militare opt\u00f2 per la Marine royale, e fu ammesso all'Accademia militare nel giugno 1775, imbarcandosi sulla fregata \"La Gracieuse\". Promosso guardiamarina nel luglio 1778 e sottotenente di vascello nel novembre 1781, serv\u00ec dapprima sul vascello \"Terrible\" e poi sul \"Z\u00e9l\u00e9\" della squadra dell'ammiraglio De Grasse, impegnata nella guerra d'Indipendenza degli Stati Uniti. Prese parte ai combattimenti di Fort Royal, il 29 aprile 1781, della baia di Chesapeake, il 5 settembre dello stesso anno, e di Saint-Christophe (gennaio 1782). Durante un periodo di congedo in Corsica nel 1784 convol\u00f2 a nozze con Orsola Felice Raffalli di Vescovato, unendo cos\u00ec le grandi famiglie del nord dell'isola. Da questa unione nacquero due figli, Faustine nel 1785 e Giocante il 24 agosto 1787 di cui egli avr\u00e0 la custodia dopo il divorzio del 1794.\nTenente di vascello nel marzo 1786, ritorn\u00f2 in Corsica nel 1789, dove ader\u00ec al movimento che port\u00f2 alla fine della monarchia assoluta, e alla costituzione dapprima degli Stati Generali, poi dell'Assemblea nazionale francese, e quindi dell'Assemblea nazionale costituente. Fu eletto deputato della Corsica alla Convenzione nel settembre 1792 dove ader\u00ec ai Montagnardi ed entr\u00f2 nel Comitato per la Marina. Il 21 settembre 1792 vot\u00f2 a favore dell'abolizione della monarchia e l'instaurazione della prima repubblica e fu favorevole all'arresto e alla detenzione del re Luigi XVI ma, sebbene Giacobino, diede prova di opinioni moderate, e non vot\u00f2 a favore della condanna a morte di Luigi XVI. Promosso capitano di vascello nel gennaio 1793 fu Deputato al Consiglio dei cinquecento sotto il Direttorio, dove si dedic\u00f2 alla riorganizzazione della Marina che lo reintegr\u00f2 in servizio nel maggio 1798. Nominato subito capo di divisione, serv\u00ec come capitano di vascello nella squadra del Mediterraneo. Divenne aiutante di bandiera dell'ammiraglio Brueys, e comandante del vascello a treponti da 120 cannoni \"L'Orient\", durante la spedizione in Egitto. Durante la navigazione la nave fece scalo a Bastia il tempo necessario ad imbarcare il giovane figlio di undici anni. \nDurante la battaglia del Nilo, il 1\u00ba agosto 1798, comp\u00ec prodigi di valore, ma per\u00ec nell'esplosione della nave. Il vascello, infatti, prese fuoco a causa dell'imprudente verniciatura ordinata dall'ammiraglio quello stesso mattino. La vernice fresca si incendi\u00f2 a causa del calore emanato dalle esplosioni, dando luogo ad un incontrollabile incendio che raggiunse la santabarbara del vascello. L'esplosione fu cos\u00ec potente che fu udita fino al Il Cairo. Suo figlio Giocante, un ragazzo di undici anni, rifiut\u00f2 di mettersi in salvo e prefer\u00ec perire con suo padre. Il vascello si inabiss\u00f2 portando con s\u00e9 l'ammiraglio Brueys, il capitano Casabianca, e quasi mille uomini del suo equipaggio.\nLetteratura.\nLa poetessa Felicia Hemans ha fatto della morte di Giocante Casabianca l'argomento di una sua poesia, \"Casabianca\", che \u00e8 divenuta un classico della letteratura americana, studiata nelle classi primarie anglosassoni."}
{"id": "4158235", "revid": "76963", "url": "https://it.wikipedia.org/wiki?curid=4158235", "title": "Vinny Guadagnino", "text": "\u00c8 diventato famoso nel 2009 per la sua partecipazione al reality show di MTV \"Jersey Shore\".\nBiografia.\nVinny Guadagnino nasce a Staten Island (New York) l'11 novembre 1987 da una famiglia italo-americana e Peruviana. Sua madre \u00e8 nata in Sicilia e nella quarta stagione di \"Jersey Shore\" Vinny \u00e8 andato nella regione d'origine della madre per visitare la propria famiglia italiana. Suo padre ha origini amerindo-peruviane.\nSi \u00e8 diplomato alla Susan E. Wagner High School e laureato alla City University of New York.\nCarriera.\nNel 2009 partecipa ai provini per entrare nel cast del nuovo reality show di MTV \"Jersey Shore\" e viene preso insieme ad altri 7 coinquilini quasi tutti italo-americani. Cos\u00ec, nell'estate dello stesso anno registra la prima stagione dello show che va in onda a partire da dicembre 2009 ed ottiene un grande successo, tanto che viene rinnovato per altre cinque stagioni. Dopo la prima stagione a Seaside Heights in New Jersey, nel 2010 gira la seconda a Miami Beach e la terza di nuovo a Seaside Heights, mentre nel 2011 gira la quarta a Firenze e la quinta ancora una volta a Seaside Heights e la sesta e ultima nel 2012 a Seaside Heights.\nParallelamente alla sua esperienza nel reality show Vinny inizia a lavorare anche come attore. Infatti recita in un episodio del telefilm di MTV \"Hard Times - Tempi duri per RJ Berger\", in due episodi della serie televisiva \"90210\" e nel film \"Jersey Shore Shark Attack\"."}
{"id": "4158241", "revid": "599013", "url": "https://it.wikipedia.org/wiki?curid=4158241", "title": "Aivar Anniste", "text": "Carriera.\nClub.\nAnniste vest\u00ec le maglie di Tallinna Jalgpallikool, Lelle, Flora Tallinn e Valga, prima di lasciare il paese natio e trasferirsi ai norvegesi dell'Ullensaker/Kisa. Torn\u00f2 poi in patria per militare nelle file del Tammeka Tartu, ma nel 2006 rientr\u00f2 ancora in Norvegia, stavolta per giocare nello H\u00f8nefoss. Esord\u00ec nella Adeccoligaen in data 9 aprile, subentrando a Vegard Voll nel pareggio per 2-2 sul campo del Manglerud Star. Nel 2007, disput\u00f2 met\u00e0 stagione con gli svedesi dell'Enk\u00f6pings, per poi accordarsi con il TVMK Tallinn. Chiuse la carriera nel Flora Tallinn.\nNazionale.\nConta 45 presenze e 3 reti per l', collezionate tra il 1997 e il 2008."}
{"id": "4158251", "revid": "358169", "url": "https://it.wikipedia.org/wiki?curid=4158251", "title": "Ljubou \u010carka\u0161ina", "text": ""}
{"id": "4158253", "revid": "1846411", "url": "https://it.wikipedia.org/wiki?curid=4158253", "title": "Il sopravvissuto (programma televisivo)", "text": "Il sopravvissuto (\"Survivorman\") \u00e8 un programma televisivo canadese in onda a partire dal 2004, che ha come protagonista Les Stroud, esperto di sopravvivenza.\nLe prime tre stagioni sono andate in onda per la prima volta sul canale canadese Outdoor Life Network (OLN) dal 13 ottobre 2004 al 19 dicembre 2009. Nel resto del mondo \u00e8 stato trasmesso dalla Discovery Communications, sui canali Discovery Channel e Science Channel (in Italia chiamato Discovery Science). Negli Stati Uniti \u00e8 cominciato il 6 aprile 2005 ed \u00e8 terminato il 19 dicembre 2008. In Italia il programma va in onda in chiaro su DMAX dal 2012 con il titolo originale Survivorman (la terza stagione \u00e8 cominciata il 9 agosto)."}
{"id": "4158255", "revid": "767487", "url": "https://it.wikipedia.org/wiki?curid=4158255", "title": "Armour of God", "text": "Armour of God (\"Long xiong hu di\") \u00e8 un film del 1986 diretto da Jackie Chan, mai uscito in Italia.\nTra i migliori film di Chan, all'apice della sua carriera cinematografica, \u00e8 ricordato per il suo grave infortunio alla nuca, che gli cost\u00f2 quasi la vita. Stava girando con la sua troupe in Jugoslavia una scena altamente pericolosa dove, in fuga da una trib\u00f9 di indigeni, salta da un muro ad un albero. Il primo take and\u00f2 benissimo, ma Jackie, insoddisfatto, volle ripetere lo slancio.\nAl secondo tentativo, cadde da un'altezza di 12 metri sbattendo duramente su delle rocce limitrofe all'albero. La ferita era letale: emorragia alla nuca e cranio fratturato. Portato d'urgenza all'ospedale, sub\u00ec un intervento di 8 ore. Da allora porta una protesi in plastica e ha perso parzialmente l'udito all'orecchio del lato della ferita.\nIl film super\u00f2 tutti i box office precedenti di incasso, con una cifra record di HK$ 35.469.908.\nTrama.\nJackie interpreta Asian Hawk, un avventuriero mercenario cacciatore di tesori (con un passato come cantante della band dei \"The Losers\"), con la missione di recuperare la mitologica Armatura di Dio. Viene affiancato dal suo compagno d'avventure Alan e dalla bellissima May (Lola Forner), figlia del conte Banon. La setta che possiede l'armatura e la spada di Dio, ha rapito Lorelai, attuale fidanzata di Alan, nonch\u00e9 ex di Asian. In un castello nel cuore di una foresta slava si svolge il duello finale tra Asian e i monaci perversi della setta. Momento cult della pellicola \u00e8 lo scontro tra Jackie e le quattro bodybuilder assassine di colore."}
{"id": "4158258", "revid": "278830", "url": "https://it.wikipedia.org/wiki?curid=4158258", "title": "Survivorman", "text": ""}
{"id": "4158260", "revid": "1745361", "url": "https://it.wikipedia.org/wiki?curid=4158260", "title": "Mersey River", "text": ""}
{"id": "4158262", "revid": "171813", "url": "https://it.wikipedia.org/wiki?curid=4158262", "title": "Sommosse popolari in Egitto del 2011", "text": ""}
{"id": "4158272", "revid": "108538335", "url": "https://it.wikipedia.org/wiki?curid=4158272", "title": "D'ansite-(Fe)", "text": "La d'ansite-(Fe) \u00e8 un minerale il cui nome \u00e8 stato attribuito in quanto \u00e8 l'analogo della d'ansite-(Mg) con il catione Fe2+ dominante, a sua volta denominata in onore del chimico tedesco Jean D'Ans (1881-1969)."}
{"id": "4158273", "revid": "23", "url": "https://it.wikipedia.org/wiki?curid=4158273", "title": "D'ansite", "text": ""}
{"id": "4158275", "revid": "76963", "url": "https://it.wikipedia.org/wiki?curid=4158275", "title": "Jeanie Drynan", "text": "Ha lavorato sia per il cinema sia per la televisione, \u00e8 conosciuta principalmente per il suo ruolo nella serie televisiva australiana \"Class of '74\" e per la sua interpretazione nel film \"Le nozze di Muriel\" (1994)."}
{"id": "4158276", "revid": "108630502", "url": "https://it.wikipedia.org/wiki?curid=4158276", "title": "Karel Kram\u00e1\u0159", "text": "Biografia.\nMembro del partito dei Giovani Cechi e poi del partito nazionale democratico, Kram\u00e1\u0159 fu tra i principali movimento indipendentista cecoslovacco.\nFautore di una politica di collaborazione con l'Impero austro-ungarico, allo scoppio della prima guerra mondiale assume posizioni pi\u00f9 nazionaliste e indipendentiste.\nAccuso di tradimento dalle autorit\u00e0 austro-ungariche, venne arrestato e condannato a 15 anni di lavori forzati.\nRilasciato grazie ad un'amnistia concessa nel 1917 dall'imperatore Carlo I d'Austria, Kram\u00e1\u0159 partecipa alla Conferenza di Pace di Parigi del 1919 come delegato cecoslovacco ma presto si dimette a seguito di dissidi con il Ministro degli Esteri Edvard Bene\u0161.\nNominato primo ministro, nel maggio 1919 sfugge ad un tentativo di attentato di un anarchico:Alois \u0160\u0165astn\u00fd.\nIn politica estera.\nEletto deputato nel 1918 fu membro della Commissione esteri fino al 1937. Nonostante fosse filo-russo ed avesse sposato una russa, Kram\u00e1\u0159 era fortemente anti-bolscevico e si oppose ad ogni tipo di collaborazione con l'Unione Sovietica. Quando il governo di Praga allacci\u00f2 relazioni diplomatiche con Mosca nel 1934 a nulla valse la sua opposizione.\nKram\u00e1\u0159 era inoltre preoccupato dai tentativi tedeschi di rivedere il trattato di Versailles e da quelli ungheresi di modificare le condizioni del trattato di Trianon temendo che da questi tentativi potessero sorgere problemi per l'integrit\u00e0 della Cecoslovacchia."}
{"id": "4158277", "revid": "339392", "url": "https://it.wikipedia.org/wiki?curid=4158277", "title": "Comuni autonomi", "text": ""}
{"id": "4158280", "revid": "3115", "url": "https://it.wikipedia.org/wiki?curid=4158280", "title": "Elioconcentrato", "text": "L'elioconcentrato o estratto di pomodoro, in siciliano \"astratto\" o \"strattu\", \u00e8 una salsa di pomodoro concentrata ottenuta con la tecnica della concentrazione attraverso l'esposizione solare.\n\u00c8 una produzione tipica siciliana, come tale \u00e8 stata ufficialmente inserita nella lista dei prodotti agroalimentari tradizionali italiani (P.A.T) del Ministero delle politiche agricole alimentari e forestali (Mipaaf).\nCaratteristiche.\nL'elioconcentrato \u00e8 prodotto nelle province di Agrigento, Messina, Palermo, Ragusa e Trapani. Il primo passo della produzione consiste nella bollitura dei pomodori al fine di restringere il sugo. Ottenuta la passata di pomodoro, essa viene setacciata, e posta su ripiani di legno o piatti e vassoi di maiolica chiamati \"sperlonghe\". La passata adagiata sui ripiani viene lasciata quindi sotto il sole coperta solo da un velo di tessuto per evitare che gli insetti vi finiscano sopra.\nNelle preparazioni casalinghe, l'elioconcentrato viene messo tradizionalmente in vasi di terracotta, o pi\u00f9 spesso in vasi di vetro. Il contenuto infine viene ricoperto con una foglia d'alloro e, prima di tappare, sigillato con uno strato d'olio.\n\u00c8 un processo di concentrazione del sugo di pomodoro totalmente naturale che sfrutta il clima assolato della Sicilia. Durante il processo di essiccazione il sugo viene pi\u00f9 volte girato e mescolato. Viene aggiunto il sale secondo necessit\u00e0. Il processo di essiccazione assolutamente naturale e non aggressivo nei tempi e nelle temperature permette al prodotto di giungere ad un livello di qualit\u00e0 non raggiungibile dalle produzioni industriali. Prima dell'uso, come tutti i concentrati di pomodoro, deve essere diluito in acqua."}
{"id": "4158282", "revid": "2138421", "url": "https://it.wikipedia.org/wiki?curid=4158282", "title": "Gonzaga di Sabbioneta e Bozzolo", "text": "La linea di Sabbioneta e Bozzolo \u00e8 stata un ramo cadetto della dinastia dei Gonzaga.\nI feudi di Sabbioneta e Bozzolo furono creati dal marchese Gianfrancesco Gonzaga che li attribu\u00ec in eredit\u00e0 alla sua morte nel 1444 al figlio pi\u00f9 giovane Carlo, il quale li trasmise alla sua morte nel 1456 a suo figlio Ugolotto. Quest'ultimo mor\u00ec senza figli e le fortezze passarono nelle mani del fratello maggiore di Carlo, Ludovico.\nGianfrancesco (1446-1496), secondogenito del marchese di Mantova Ludovico III, detto \"il Turco\" (1412-1478), \u00e8 considerato l'iniziatore di questa linea cadetta.\nIl figlio Ludovico, a seguito della divisione del feudo col fratello Pirro nel 1521, ottenne le terre di Sabbioneta. Fece di Gazzuolo la sua residenza ed ebbe una corte sfarzosa, ospitando artisti e letterati, come Ludovico Ariosto. Alla morte di Ludovico venne nominato erede il figlio Luigi Gonzaga \"Rodomonte\", capitano imperiale di Carlo V. Ma il personaggio pi\u00f9 famoso fu indubbiamente Vespasiano I Gonzaga, figlio di \"Rodomonte\", che, nato nel 1531, ottenne l'investitura imperiale di Bozzolo, Ostiano, Rivarolo, Rodigo e Sabbioneta. Fu un militare coraggioso e fu per lungo tempo alla corte di Filippo II di Spagna. Nel 1577 ottenne dall'imperatore Rodolfo II, suo amico personale, il titolo di duca di Sabbioneta. Alla sua morte nel 1591 gli subentr\u00f2 la figlia Isabella che a sua volta, lasci\u00f2 Sabbioneta alla nipote Anna Carafa (1637). Con il figlio di quest'ultima Nicola Mar\u00eda, si estinse la dinastia di Vespasiano Gonzaga e nel 1689 il ducato di Sabbioneta pass\u00f2 in possesso degli spagnoli che lo vendettero al genovese Francesco Maria Spinola.\nL'ultimo principe di Sabbioneta-Bozzolo della linea sar\u00e0 Gianfrancesco II, che morir\u00e0 senza eredi nel 1703. Il principato pass\u00f2, dopo la caduta dell'ultimo duca di Mantova Ferdinando Carlo di Gonzaga-Nevers, a quello di Guastalla nelle mani di Vincenzo. (vedi linea cadetta Gonzaga di Guastalla).\nAlbero genealogico.\n Gianfrancesco Gonzaga (1446-1496), signore di Sabbioneta e Bozzolo, conte di Rodigo, Vicer\u00e9 di Sicilia e Milano\n x1 1479 Antonia del Balzo (1461-1538), figlia del principe di Altamura Pirro, Duca di Andria\n \u2502 e Donata Maria Orsini\n \u251c \u2500&gt; Barbara (NC-ca 1502)\n \u2502 x1 Gian Francesco Sanseverino conte di Caiazzo\n \u2502 X2 Giacomo Maria Stampa\n \u251c \u2500&gt; Luigi (NC-1540), co-signore di Sabbioneta nel 1496 (con il fratello pi\u00f9 giovane Pirro) e nel 1533\n \u2502 conte Rodrigo\n \u2502 x 1497 Francesca figlia di Fieschi conte di Lavagna e Caterina del Carretto\n \u2502 \u251c \u2500&gt; Gianfrancesco Cagnino (1498-1539), signore di Bozzolo nel 1527 condottiero\n \u2502 \u2502 x1 Luigia Pallavicino 1528 (NC-1552), figlia del marchese di Busseto\n \u2502 \u2502 x2?\n \u2502 \u2502 \u251c \u2500&gt; Tiberio\n \u2502 \u2502 \u251c \u2500&gt; Elena\n \u2502 \u2502 \u2514 \u2500&gt; Lucrecia\n \u2502 \u251c \u2500&gt; Ludovico \"Rodomonte\" (1500-1532), condottiero\n \u2502 \u2502 x1 1531 Isabella Colonna (ca 1598-1623), duchessa di Traetto, contessa di Fondi\n \u2502 \u2502 \u2514 \u2500&gt; Vespasiano I. (1531-1591), Signore (1540) e Marchese (1565) e Duca (1577) di Sabbioneta,\n \u2502 \u2502. signore Bozzolo nel 1539, conte Rodigo e Fondi ,\n \u2502 \u2502. Duca di Traetto fatto nel 1574\n \u2502 \u2502. Diana di Cardona x1 1549, figlia del marchese Antonio Giuliana\n \u2502 \u2502. \u2514 \u2500&gt; 2 nati morti\n \u2502 \u2502. x2 1564 Anna Aragona, figlia di Alfonso duca di Sogorbe, Grande di Spagna e Juana de Cardona\n \u2502 \u2502. \u251c \u2500&gt; Giulia (1565 ca-1565) (SD)\n \u2502 \u2502. \u251c \u2500&gt; Isabella (1565-1637), duchessa di Sabbioneta (1591-1609) e Traetto, contessa di Fondi\n \u2502 \u2502. \u2502 x 1684 Luigi Carafa, principe di Stigliano, Duca di Rocca Mondragone\n \u2502 \u2502. \u2514 \u2500&gt; Luigi (1565-1580)\n \u2502 \u2502. x3 1582 Marguerita di Guastalla (Casa Gonzaga di Guastalla)\n \u2502 \u2502 x2?\n \u2502 \u2502 \u2514 \u2500&gt; Nicola\n \u2502 \u251c \u2500&gt; Paola (NC-1550)\n \u2502 \u2502 x1 Galeazzo Sanvitale 1516, conte di Fontanellato\n \u2502 \u2502 x2 Gianfrancesco Pallavicino, marchese di Varano\n \u2502 \u251c \u2500&gt; Pirro (1505-1529) protonotario apostolico, vescovo di Modena, cardinale\n \u2502 \u251c \u2500&gt; Ippolita (NC-1571)\n \u2502 \u2502 x 1526 Galeotto II, conte di Concordia, signore di Mirandola\n \u2502 \u251c \u2500&gt; Giulia (1511-1566)\n \u2502 \u2502 x 1526 Vespasiano Colonna, duca di Traetto\n \u2502 \u251c \u2500&gt; Caterina (NC), monaca Mantova (SD)\n \u2502 \u251c \u2500&gt; Elisabetta (NC), monaca Mantova (SD)\n \u2502 \u251c \u2500&gt; Alfonso (NC) (SD)\n \u2502 \u2514 \u2500&gt; Eleonora (NC-ca 1552) (SD)\n \u2502 x 1543 Girolamo Martinengo, signore di Urago e Padernello\n \u251c \u2500&gt; Pirro (NC-1529), co-signore di Sabbioneta (1496) con il fratello maggiore Luigi\n \u2502 x1 Bentivoglio Emilia, figlia di Annibale II, Signore di Bologna e di Lucrezia d'Este\n \u2502 \u251c \u2500&gt; Isabella (NC)\n \u2502 \u2502 x Rodolfo o Prospero Luzzara (non confermato)\n \u2502 \u251c \u2500&gt; Camilla (NC), monaca Mantova (SD)\n \u2502 \u251c \u2500&gt; Ippolita (-NC)\n \u2502 \u2502 x conte Brunoro Thiene\n \u2502 \u251c \u2500&gt; Lucrezia (1522-1575)\n \u2502 \u2502 x 1541 Giampaolo Fortebraccio Manfroni, signore di Fratta\n \u2502 \u251c \u2500&gt; Carlo (1523-1555), signore di Gazzuolo,\n \u2502 \u2502 x Emilia, figlia di Francesco Gonzaga Cauzzi (Casa parente dei Gonzaga)\n \u2502 \u2502 \u2502 e Isabella Boschetti\n \u2502 \u2502 \u251c \u2500&gt; Pirro (1540-1592), Signore e Principe Bozzolo (1591), Signore di San Martino e Gazzuolo\n \u2502 \u2502 \u2502 x Guerrieri Francesca, figlia di Tullo, marchese e conte di Conzano Mombello,\n \u2502 \u2502 \u2502 vedova di Ercole di Guastalla\n \u2502 \u2502 \u251c \u2500&gt; Camilla (ca 1541-1604)\n \u2502 \u2502 \u2502 x 1557 Sforza d'Aragona, marchese di Appiano\n \u2502 \u2502 \u251c \u2500&gt; Scipione (1542-1593), cameriere di papa Pio IV, il cardinale (SD)\n \u2502 \u2502 \u251c \u2500&gt; Giulio Cesare (ca 1543-ca 1552) (SD)\n \u2502 \u2502 \u251c \u2500&gt; Polissena (NC)\n \u2502 \u2502 \u2502 x Ferrante Rossi, figlio del marchese di San Secondo\n \u2502 \u2502 \u251c \u2500&gt; Annibale (1546-1620), vescovo di Mantova\n \u2502 \u2502 \u251c \u2500&gt; Laura (NC-1596), suora a Mantova\n \u2502 \u2502 \u251c \u2500&gt; Alfonso (1549-1569) (SD)\n \u2502 \u2502 \u251c \u2500&gt; Gazzuolo Ferrante (1550-1605), militare\n \u2502 \u2502 \u2502 x Isabella Gonzaga di Novellara (1576-1627) (Linea di Novellara e Bagnolo)\n \u2502 \u2502 \u2502 \u251c \u2500&gt; Scipione I. (1595-1670), principe di Bozzolo (1609), duca di Sabbioneta (1609),\n \u2502 \u2502 \u2502 \u2502 marchese di Ostiano e Incisa\n \u2502 \u2502 \u2502 \u2502 x1 Maria Mattei, figlia di Asdrubale, marchese di Giove\n \u2502 \u2502 \u2502 \u2502 \u2502 e Costanza di Novellara (Linea di Novellara e Bagnolo)\n \u2502 \u2502 \u2502 \u2502 \u251c \u2500&gt; Ferrante I. (1643-1672), principe di Bozzolo, duca di Sabbioneta (SD)\n \u2502 \u2502 \u2502 \u2502 \u251c \u2500&gt; Carlo (1645-1665) Principe di San Martino dall'Argine (DSC)\n \u2502 \u2502 \u2502 \u2502 \u2514 \u2500&gt; Gianfrancesco I (1646-1703), principe di Bozzolo, duca di Sabbioneta (1672) (SD)\n \u2502 \u2502 \u2502 \u2502. Rosa x Martinengo\n \u2502 \u2502 \u2502 \u2502 x2?\n \u2502 \u2502 \u2502 \u2502 \u2514 \u2500&gt; Ferrante (1624-NC) (CDS)\n \u2502 \u2502 \u2502 \u251c \u2500&gt; Alfonso (1596-1669), marchese di Pomaro\n \u2502 \u2502 \u2502 \u251c \u2500&gt; Carlo (1597-1637), governatore di Bozzolo\n \u2502 \u2502 \u2502 \u251c \u2500&gt; Luigi (1599-1660), governatore di Raab\n \u2502 \u2502 \u2502 \u2502 x 1636 Francesca Isabella di Ligne, figlia di Alessandro, principe di Chimay\n \u2502 \u2502 \u2502 \u2502 \u2502 Maddalena e Egmont\n \u2502 \u2502 \u2502 \u2502 \u251c \u2500&gt; Ferdinando (NC-1665) (CDS)\n \u2502 \u2502 \u2502 \u2502 \u2514 \u2500&gt; Elisabetta (NC) (SD)\n \u2502 \u2502 \u2502 \u251c \u2500&gt; Camillo (1600-1658), governatore del Monferrato e dell'esercito di Venezia in Dalmazia\n \u2502 \u2502 \u2502 \u251c \u2500&gt; Isabella (1601-NC), monaca (SD)\n \u2502 \u2502 \u2502 \u251c \u2500&gt; Annibale (1602-1668), governatore della Giavarino, Presidente di Guerra\n \u2502 \u2502 \u2502 \u2502 Imperatore Ferdinando III\n \u2502 \u2502 \u2502 \u2502 x1 1636 Hedwig Maria figlia di Francesco II, duca di Sassonia-Lauenburg\n \u2502 \u2502 \u2502 \u2502 \u2502 e Maria, duchessa di Brunswick-Wolfenbuettel\n \u2502 \u2502 \u2502 \u2502 \u251c \u2500&gt; Carlo Ferdinando (1637-1652) (CDS)\n \u2502 \u2502 \u2502 \u2502 \u2514 \u2500&gt; Isabella (1638-1702)\n \u2502 \u2502 \u2502 \u2502. x1 1656 Claudio III, conte di San Salvatore e Collalto\n \u2502 \u2502 \u2502 \u2502. x2 1666 Siegmund Helfried conte di Dietrichstein\n \u2502 \u2502 \u2502 \u2502 x2 1653 Barbara, figlia del Conte di Ladislav Csaky Koeroeszegh e Adorjan\n \u2502 \u2502 \u2502 \u2502 \u2502 Margherita e Maria Maddalena contessa Batthyany Nemeth-Ujvar\n \u2502 \u2502 \u2502 \u2502 \u251c \u2500&gt; Annibale (NC) (CDS)\n \u2502 \u2502 \u2502 \u2502 \u251c \u2500&gt; Ferdinando (NC) (CDS)\n \u2502 \u2502 \u2502 \u2502 \u2514 \u2500&gt; Luigi (NC) (CDS)\n \u2502 \u2502 \u2502 \u2514 \u2500&gt; Federico, padrone del campo imperiale in Ungheria\n \u2502 \u2502 \u2514 \u2500&gt; Giulio Cesare di Bozzolo (1552-1609), principe di Bozzolo (1592) e conte di Pomponesco (SD)\n \u2502 \u2502 x Flaminia Colonna, figlia di Sciarra, signore di Castelnuovo e Casalnuovo\n \u2502 \u2502 e Clarice dell'Anguillara\n \u2502 \u2514 \u2500&gt; Federico (NC-1570), signore di Gazzuolo e Dosolo\n \u2502. Lucrezia x di Incisa\n \u2502. \u251c \u2500&gt; Carlo (NC) (CDS)\n \u2502. \u2514 \u2500&gt; Camilla (NC) (CDS)\n \u2502 x2?\n \u2502 \u251c \u2500&gt; (Naturale) Emilia (+ 1570), monaca di Mantova\n \u2502 \u2514 \u2500&gt; (Naturale) Cornelia (+ 1570), monaca di Mantova\n \u251c \u2500&gt; Federico (NC-1527), signore di Bozzolo, Rivarolo, San Martino e Isola Dovarese\n \u2502 x Giovanna Orsini, figlia di Ludovico di Pitigliano\n \u2502 \u251c \u2500&gt; Carlo (NC) (CDS)\n \u2502 \u251c \u2500&gt; Ippolito (NC) (CDS)\n \u2502 \u2514 \u2500&gt; Orazio (NC) (CDS)\n \u251c \u2500&gt; Eleonora (NC-1512), gemello Pirro\n \u2502 x 1500 Cristoforo I, conte von Werdenberg a Heiligenberg, condottiero imperiale\n \u251c \u2500&gt; Giovanna (NC)\n \u2502 x Uberto Pallavicino, marchese di Zibello\n \u251c \u2500&gt; Susanna (NC), doppie Camilla\n \u2502 x Pietro de Cardona, conte di Collesano\n \u251c \u2500&gt; Camilla (NC), sorella di Susanna\n \u2502 x 18 gen 1518 Alfonso Branai (Granai) Castriota (nipote di Vrana Konti), marchese Atripalda\n \u251c \u2500&gt; Antonia (NC), doppie Gianfrancesco\n \u2502 x1 Alfonso Visconti, signore di Saliceto\n \u2502 x2 Filippo Tornielli, conte di Novara\n \u251c \u2500&gt; Gianfrancesco (NC) la sorella Antonia (SD)\n \u2514 \u2500&gt; Dorotea (NC-1550)\n . x Gian Francesco Acquaviva d'Aragona, marchese di Bitonto\n x2?\n \u251c \u2500&gt; Febo\n \u2502 x Margherita d'Este\n \u2502 \u251c \u2500&gt; Francesco Gian (NC-ca 1525)\n \u2502 \u2502 x?\n \u2502 \u2502 \u251c \u2500&gt; Carlo\n \u2502 \u2502 \u251c \u2500&gt; Isabella\n \u2502 \u2502 \u251c \u2500&gt; Febo\n \u2502 \u2502 \u251c \u2500&gt; Federico\n \u2502 \u2502 \u2514 \u2500&gt; Antonio\n \u2502 \u251c \u2500&gt; Ippolito (NC-ca 1525)\n \u2502 \u2502 x?\n \u2502 \u2502 \u251c \u2500&gt; Fabrizio\n \u2502 \u2502 \u251c \u2500&gt; Aloisio\n \u2502 \u2502 \u2514 \u2500&gt; Gianfrancesco\n \u2502 \u251c \u2500&gt; Ercole (NC-ca 1525) (CDS)\n \u2502 \u251c \u2500&gt; Elisabetta\n \u2502 \u2502 x Nicola Raimondi\n \u2502 \u2514 \u2500&gt; Lucrezia\n \u2502 x Conte Girolamo Bernieri\n \u2514 \u2500&gt; Antonia (+ 1502), monaca di Mantova\nLinea Gonzaga di Sabbioneta.\nDuchi.\nNicola Maria mor\u00ec senza eredi nel 1689 e si estinse la discendenza di Vespasiano I Gonzaga. Il ducato di Sabbioneta pass\u00f2 in possesso degli spagnoli che lo vendettero al genovese Francesco Maria Spinola.\nPrincipi di Sabbioneta (titolo restaurato).\nCon la caduta dell'ultimo duca di Mantova, nel 1708 il titolo passa alla linea di Guastalla.\nDal 1746 pass\u00f2 agli Asburgo d'Austria.\nLinea Gonzaga di Bozzolo.\nPrincipi.\nNel 1703 il titolo passa alla linea di Guastalla.\nA questa linea cadetta appartenevano anche questi titoli:"}
{"id": "4158292", "revid": "767487", "url": "https://it.wikipedia.org/wiki?curid=4158292", "title": "Vlastimil Tusar", "text": "Biografia.\nEletto nel Parlamento austro-ungarico nel 1911 in rappresentanza di Brno, Tusar fu tra i principali esponenti del movimento indipendentista cecoslovacco.\nEletto nel nuovo parlamento cecoslovacco, fu incaricato di negoziare con gli austriaci il nuovo confine tra i due Stati.\nDopo essere stato nominato primo ministro nel 1919, l'anno seguente \u00e8 costretto a dimettersi a causa delle crescenti polemiche contro l'ala pi\u00f9 oltranzista del partito socialdemocratico, di cui Tusar era membro.\nNel 1921 venne nominato ambasciatore a Berlino, dove mor\u00ec tre anni dopo."}
{"id": "4158293", "revid": "486946", "url": "https://it.wikipedia.org/wiki?curid=4158293", "title": "Reverse-engineering", "text": ""}
{"id": "4158294", "revid": "1305772", "url": "https://it.wikipedia.org/wiki?curid=4158294", "title": "Delta blues (disambigua)", "text": "Con delta blues, Delta blues o Delta Blues si possono indicare:"}
{"id": "4158308", "revid": "339392", "url": "https://it.wikipedia.org/wiki?curid=4158308", "title": "Our Sound", "text": ""}
{"id": "4158317", "revid": "128695", "url": "https://it.wikipedia.org/wiki?curid=4158317", "title": "Zina Garrison-Jackson", "text": ""}
{"id": "4158318", "revid": "1543377", "url": "https://it.wikipedia.org/wiki?curid=4158318", "title": "Hollywood Film Award per la migliore attrice", "text": "L'Hollywood Film Award per la migliore attrice (\"Hollywood Film Award for the Actress of the Year\") \u00e8 il riconoscimento conferito annualmente all'attrice cinematografica maggiormente votata dalla giuria dell'Hollywood Film Festival. Il premio venne assegnato per la prima volta nel 1999."}
{"id": "4158319", "revid": "2004687", "url": "https://it.wikipedia.org/wiki?curid=4158319", "title": "Artwork (The Used)", "text": "Artwork \u00e8 il quarto album in studio della band statunitense The Used, pubblicato il 31 agosto 2009.\nTracce.\nTracce bonus e versioni limitate.\nLa band ha distribuito, nelle edizioni speciali, tre inediti (\"Mosh n' Church\", \"Something Safe\", \"In a Needle\"), un nuovo mix di \"On the Cross\" e varie versioni acustiche.\n\"N.B. Queste due tracce bonus sono state pubblicate anche separatamente dall'album, sotto forma di un EP chiamato \"Untitled\".\""}
{"id": "4158320", "revid": "767487", "url": "https://it.wikipedia.org/wiki?curid=4158320", "title": "Chiesa di San Clemente (Mosca)", "text": "La chiesa di San Clemente, papa di Roma () \u00e8 una chiesa di Mosca. Tipico esempio di barocco elisabettiano, rappresenta l'edificio religioso pi\u00f9 grande del quartiere Zamosvkore\u010d'e, nel distretto centrale della capitale russa. L'altare maggiore della chiesa \u00e8 consacrato alla Trasfigurazione di Ges\u00f9, ragione per cui la chiesa \u00e8 conosciuta anche con il nome di chiesa della Trasfigurazione.\nStoria e descrizione.\nLa prima volta che fu fatta menzione documentale di un edificio intitolato a papa Clemente I \u00e8 nel 1612, in connessione con gli eventi relativi alla battaglia di Mosca tra i russi e i polacchi. Tuttavia, i dubbi sulla genesi della costruzione non sono ancora stati risolti. Ci\u00f2 che \u00e8 dato sapere \u00e8 che tra il 1657 ed il 1662 fu costruita, presso il luogo in cui sorge l'attuale struttura, la chiesa di San Clemente. L'edificio fu poi abbattuto e ricostruito nel 1720, mentre tra il 1756 ed il 1758 gli furono aggiunti un refettorio e un campanile, in base ad un progetto architettonico di Ivan Mi\u010durin ed Aleksej Evla\u0161ev.\nNel 1762 fu deciso di abbattere la chiesa e di ricostruirla secondo i dettami del barocco elisabettiano. I lavori vennero conclusi nel 1769. Il progetto artistico viene attribuito da gran parte dei critici all'architetto svizzero Pietro Antonio Trezzini, stimato dalla zarina Elisabetta e gi\u00e0 autore di vari progetti, tra cui probabilmente anche quello della cattedrale Vladimirskaja di San Pietroburgo. Tuttavia, essendo morto nel 1760 egli non pu\u00f2 essere indicato come colui che coordin\u00f2 i lavori.\nA differenza di molti edifici religiosi del quartiere Zamosvkore\u010d'e, distrutti per ordine del governo sovietico, la chiesa di San Clemente venne risparmiata, anche grazie all'intervento dell'artista e storico Igor' Grabar'. Tuttavia, nel 1929 fu chiusa al culto e nel 1934 fu trasformata in un deposito di libri della biblioteca Lenin. \u00c8 stata restituita alla Chiesa ortodossa russa nel 2008 e nello stesso anno il sindaco di Mosca Jurij Lu\u017ekov ha avviato i lavori di restauro dell'edificio.\nLa struttura \u00e8 una delle due chiese moscovite dedicate al nome di un papa romano. Soprattutto in passato, Clemente I fu uno dei santi maggiormente venerati dal popolo russo. Secondo la leggenda, la sua figura \u00e8 legata alla vicenda della prima comunit\u00e0 cristiana paleorussa, nata in Crimea sul finire del I secolo, nonch\u00e9 all'evento del Battesimo della Rus' nel 988. Si narra infatti che il principe Vladimir port\u00f2 le sue reliquie in processione fino a Kiev."}
{"id": "4158324", "revid": "297059", "url": "https://it.wikipedia.org/wiki?curid=4158324", "title": "Fossa cranica posteriore", "text": ""}
{"id": "4158329", "revid": "121262302", "url": "https://it.wikipedia.org/wiki?curid=4158329", "title": "\u0160u\u0161anj", "text": "\u0160u\u0161anj (\u0428\u0443\u0448\u0430\u045a) \u00e8 un centro abitato del Montenegro, compreso nel comune di Antivari. \nIl centro \u00e8 situato a circa un chilometro da Antivari e le sue coste sono molto popolari, anche grazie alla particolarit\u00e0 della pineta a ridosso della spiaggia. \u00c8 frequentata per lo pi\u00f9 nei mesi estivi ed \u00e8 anche servita dalla stazione di \u0160u\u0161anj che si trova sulla tratta Belgrado-Antivari.\nSociet\u00e0.\nEvoluzione demografica.\nPopolazione di \u0160u\u0161anj:\nEtnie nel 2003"}
{"id": "4158330", "revid": "442595", "url": "https://it.wikipedia.org/wiki?curid=4158330", "title": "Cristallo violetto", "text": ""}
{"id": "4158332", "revid": "297059", "url": "https://it.wikipedia.org/wiki?curid=4158332", "title": "Agente alchilante", "text": ""}
{"id": "4158333", "revid": "666668", "url": "https://it.wikipedia.org/wiki?curid=4158333", "title": "Qualificazioni alla Coppa d'Asia 1964", "text": "Questa voce raccoglie un approfondimento sui risultati degli incontri e sulle classifiche per l'accesso alla fase finale della Coppa d'Asia 1964.\nSorteggio dei gruppi.\nIl sorteggio dei gruppi di qualificazione alla fase finale si \u00e8 tenuto nell'aprile 1963.\nIn seguito al ritiro di 11 delle 17 partecipanti la venne inclusa nel Gruppo 2 Centro, mentre e ottennero la qualificazione automatica alla fase finale."}
{"id": "4158334", "revid": "767487", "url": "https://it.wikipedia.org/wiki?curid=4158334", "title": "Diploma di ottobre", "text": "Il diploma di ottobre fu una costituzione dell'Impero austriaco adottata dall'imperatore Francesco Giuseppe I d'Austria il 20 ottobre 1860. Il diploma allargava il Parlamento fino a un numero totale di 100 membri scelti dai vari Landtag (le assemblee regionali delle terre della corona austriaca). Il diploma, che in teoria avrebbe dovuto accrescere il potere dell'aristocrazia conservatrice sulle loro terre, non riusc\u00ec per\u00f2 a soddisfare i liberali borghesi e i magnati ungheresi, i quali si rifiutarono di obbedire al parlamento viennese, reagendo con il mancato pagamento delle tasse. Francesco Giuseppe fu dunque costretto a fare ulteriori concessioni con la Patente di febbraio del 1861.\nCause.\nNel 1860, l'Impero Asburgico stava attraversando una fase cruciale per la sua stessa sopravvivenza.\nA seguito della sconfitta della Russia nella Guerra di Crimea del 1856 l'Austria aveva visto il proprio alleato tradizionale fortemente indebolito. Inoltre, grazie all'intervento di Napoleone III nella Seconda guerra di indipendenza italiana, l'Austria era stata costretta a cedere la Lombardia al Regno di Sardegna.\nQueste sconfitte aggravarono la crisi economica dell'Austria e resero evidenti le difficolt\u00e0 della burocrazia viennese. Sia i liberali che i conservatori spingevano per ottenere delle riforme, dopo quasi un decennio di assolutismo del sovrano. Inoltre, gli ungheresi e i cechi reclamavano maggiore autonomia.\nNel marzo 1860 Francesco Giuseppe concesse al Parlamento il compito di consigliarlo nell'azione di una serie di riforme. Il Parlamento, composto per lo pi\u00f9 da esponenti dell'aristocrazia conservatrice, raccomand\u00f2 un nuovo assetto basato sui principi del federalismo aristocratico. Francesco Giuseppe, pur riluttante all'idea di concedere maggiori poteri alla nobilt\u00e0, fu indotto ad accettare la proposta. L'imperatore, infatti, sperava di poter uscire dall'isolamento diplomatico nel quale si trovava creando una Santa Alleanza con lo zar Alessandro II di Russia e con il re di Prussia Guglielmo I e riteneva che adottare una politica conservatrice in politica interna potesse facilitare il successo di questa iniziativa di politica estera.\nOrdin\u00f2 dunque che la costituzione venisse redatta entro una settimana ponendo tuttavia alcune condizioni essenziali.\nRisultato.\nIl diploma di ottobre fu una vittoria per la nobilt\u00e0 austriaca in quanto riorganizzava l'impero su una base federale concedendo maggiori poteri alle diete provinciali. Il Parlamento venne rafforzato e i suoi membri aumentarono a 100. Il Diploma tuttavia prevedeva che il Parlamento si dovesse riunire meno frequentemente che in passato e la sua giurisdizione copriva solo parte dell'impero. Le diete provinciali vennero monopolizzate dall'aristocrazia terriera che quindi rafforzarono il controllo sui propri possedimenti. Agli ungheresi venne concesso uno status speciale nel Parlamento che tuttavia non soddisf\u00f2 le richieste dei leader magiari di maggior autonomia.\nIl diploma non risolse dunque i problemi economici dell'Impero che continu\u00f2 a scricchiolare sotto i colpi della crisi economica e della debolezza dell'amministrazione. Nel dicembre 1860 Francesco Giuseppe fu dunque costretto a nominare Segretario di Stato il liberale Anton von Schmerling con il compito di scrivere una nuova costituzione: la Patente di febbraio."}
{"id": "4158335", "revid": "122466617", "url": "https://it.wikipedia.org/wiki?curid=4158335", "title": "Svetlana Radzivil", "text": "Vanta una vittoria ai Giochi asiatici e una finale ai Giochi olimpici del 2012. A Londra 2012 vince la qualificazione con 1,96 m, in finale termina al settimo posto saltando la misura di 1,97 m. Il suo primato personale \u00e8 1,98 m, misura saltata nel 2008 a Tashkent."}
{"id": "4158343", "revid": "98264471", "url": "https://it.wikipedia.org/wiki?curid=4158343", "title": "Porta Milano", "text": ""}
{"id": "4158345", "revid": "281779", "url": "https://it.wikipedia.org/wiki?curid=4158345", "title": "Cleulis", "text": ""}
{"id": "4158350", "revid": "767487", "url": "https://it.wikipedia.org/wiki?curid=4158350", "title": "ITF Women's Circuit Gainesville 2002", "text": "L'ITF Women's Circuit Gainesville 2002 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2002. Il montepremi del torneo era di $10\u00a0000 e si \u00e8 svolto nella settimana tra il 14 gennaio e il 20 gennaio 2002 su campi in cemento. Il torneo si \u00e8 giocato a Gainesville negli Stati Uniti d'America.\nVincitori.\nSingolare.\n Vanessa Webb ha sconfitto in finale Tiffany Dabek 6-4, 6-0.\nDoppio.\n Petra Rampre / Vanessa Webb hanno sconfitto in finale Beau Jones / An\u017eela \u017dguna 6-3, 5-7, 6-4."}
{"id": "4158354", "revid": "1543377", "url": "https://it.wikipedia.org/wiki?curid=4158354", "title": "Los Angeles Film Critics Association Awards 2007", "text": "La 33\u00aa edizione dei Los Angeles Film Critics Association Awards si tenne il 9 dicembre 2007."}
{"id": "4158358", "revid": "765341", "url": "https://it.wikipedia.org/wiki?curid=4158358", "title": "Zio Paperone - Il Cavaliere Nero colpisce ancora", "text": "Zio Paperone - Il Cavaliere Nero colpisce ancora (\"Uncle Scrooge - The Black Knight Glorps Again\") \u00e8 una storia a fumetti Disney, scritta e disegnata da Don Rosa e pubblicata per la prima volta nell'estate 2004 sui numeri 27 e 28 di \"Anders And &amp; Co.\" (Egmont).\nTrama.\nDurante una mostra dei tesori di Paperon de' Paperoni al Museo di Paperopoli, fa visita in borghese Arpin Lus\u00e8ne, il pi\u00f9 pericoloso ladro del mondo, noto come il Cavaliere Nero, che aveva tentato di distruggere il patrimonio di Paperone con il solvente universale; il magnate denuncia la sua presenza, riuscendo solo a farlo allontanare. Durante la notte, nonostante le precauzioni, Lus\u00e8ne si introduce nel Deposito delle monete e tenta di recuperare l'\u00abarmatura scioglitutto\u00bb, cosparsa del solvente e gi\u00e0 utilizzata in \"Zio Paperone e il Cavaliere Nero\". L'indomani mattina negli uffici del Deposito ci sono buchi nelle pareti a forma di armatura, e contestualmente Lus\u00e8ne annuncia in conferenza stampa l'imminente attacco al Deposito. Paperone chiede aiuto ad Archimede Pitagorico, che gli offre un ombrello cosparso di Scioglitutto, ultimo retaggio della sua invenzione. Paperone usa l'ombrello per verificare che l'armatura sia ancora nel suo nascondiglio impenetrabile, aprendo un varco nel materiale indistruttibile Proibitum e cadendo cos\u00ec nella trappola del Cavaliere Nero, che ruba l'oggetto del contendere e svela di aver creato manualmente le false sagome a forma umana. La sua avanzata nel Deposito non viene fermata, finch\u00e9 Paperino non riesce ad agganciarlo con una \u00abbici volante\u00bb e a portarlo lontano dalle monete. Di nuovo alla macchia, il Cavaliere Nero annuncia di voler ora colpire la collezione di tesori del suo nemico. Durante lo scontro al Museo, i paperi riescono a fargli perdere i sensi, a sfilarlo dall'armatura e a spedirla in orbita grazie alla bici volante, senza riuscire per\u00f2 ad assicurare Arpin alla giustizia.\nProduzione.\nDopo la prima apparizione del personaggio di Arpin Lus\u00e8ne, su pressione dei lettori il suo creatore ha deciso di concepire una nuova avventura che lo coinvolgesse.\nLa rappresentazione del personale museo dei cimeli di Paperon de' Paperoni \u00e8 l'occasione per Rosa di citare storie di Carl Barks in cui i tesori sono stati recuperati, nonch\u00e9 il Principe Valiant di Hal Foster. L'artista avrebbe voluto inserire nella pinacoteca i dipinti a olio di Carl Barks, dovendo rinunciare per difficolt\u00e0 tecniche e optare per rivisitazioni personali di opere di Maurits Cornelis Escher e Salvador Dal\u00ed.\nAccoglienza.\nDopo un'edizione in 14 Paesi, ivi compresi gli Stati Uniti d'America nel 2006, la storia ha ottenuto una nomination come \u00abBest Short Story\u00bb (\u00abmiglior storia breve\u00bb) nell'edizione 2007 dei Eisner Awards, i maggiori riconoscimenti per il fumetto statunitense."}
{"id": "4158360", "revid": "767487", "url": "https://it.wikipedia.org/wiki?curid=4158360", "title": "Josip Kvesi\u0107", "text": "Caratteristiche tecniche.\n\u00c8 un terzino sinistro."}
{"id": "4158362", "revid": "61051", "url": "https://it.wikipedia.org/wiki?curid=4158362", "title": "Madair", "text": ""}
{"id": "4158370", "revid": "661526", "url": "https://it.wikipedia.org/wiki?curid=4158370", "title": "John Feldmann", "text": "Come produttore Feldmann ha lavorato con artisti quali Good Charlotte, One Ok Rock, Escape the Fate, The Used, All Time Low e The Red Jumpsuit Apparatus. Ha inoltre contribuito alla realizzazione di alcune raccolte correlate ad artisti ed eventi punk.\nBiografia.\nFeldmann inizia ad appassionarsi alla musica all'et\u00e0 di 13 anni. Nel 1988, a Los Angeles, forma la band Electric Love Hogs, di cui fa parte anche il futuro bassista dei Goldfinger Kelly Lemieux. Gli altri due membri del gruppo sono Dave Kushner (ora chitarrista dei Velvet Revolver) e Bobby Hewitt (sino al 2004 batterista degli Orgy). I quattro firmano nel 1990 il loro primo contratto con la Polydor e, nel 1992, pubblicano il loro primo album, omonimo. Questo \u00e8 l'unico lavoro la band realizza, poich\u00e9 nel 1993 decidono di sciogliersi. Nel 1994 John fa la conoscenza di Simon Williams, e con questi decide di fondare i Goldfinger, a cui si aggiungeranno il chitarrista Charlie Paulson e il batterista Darrin Pfeiffer. Nel 1998 Williams lascia la band, e Feldmann chiama il suo vecchio compagno di band negli Electric Love Hogs, il bassista Kelly Lemieux, per sostituirlo. Con i Goldfinger Feldmann otterr\u00e0 una grande notoriet\u00e0 nella scena ska punk statunitense e inizier\u00e0 a lavorare anche come produttore, producendo quasi tutti gli album della band. Nel 1996 produce il secondo album di debutto dei Reel Big Fish, per poi continuare con Mest, Good Charlotte, The Used, The Veronicas e molti altri."}
{"id": "4158377", "revid": "28592", "url": "https://it.wikipedia.org/wiki?curid=4158377", "title": "Retta parallela", "text": ""}
{"id": "4158378", "revid": "6923", "url": "https://it.wikipedia.org/wiki?curid=4158378", "title": "Cantagiro 1972", "text": "Elenco delle canzoni.\nGirone A.\n\"Non c'\u00e8 classifica\""}
{"id": "4158386", "revid": "547034", "url": "https://it.wikipedia.org/wiki?curid=4158386", "title": "Total Recall 2070", "text": "Total Recall 2070 \u00e8 una serie televisiva canadese di fantascienza ideata da Art Monterastelli, trasmessa in Canada nel 1999 dall'emittente televisiva CHCH-TV e negli anni seguenti dall'emittente americana Showtime. La serie, negli Stati Uniti, \u00e8 stata distribuita in syndication con alcune modifiche per censurare scene di nudo, violente e (in molti casi) linguaggio inappropriato.\nLa serie \u00e8 ispirata al film \"Atto di forza\" (\"Total Recall\")\nliberamente tratto da \"Memoria totale\", un racconto di Philip K. Dick, e dal romanzo \"Il cacciatore di androidi\" sempre di Dick, con uno stile visivo fortemente influenzato dal film \"Blade Runner\", a sua volta ispirato al romanzo. Tuttavia, a parte l'azienda Rekall e il concetto di vacanze virtuali, la serie non condivide i principali punti della trama o personaggi con qualsiasi di queste opere. Lo stesso Philip K. Dick non viene accreditato in alcun modo nella serie.\nLa serie, composta da una sola stagione di 22 episodi, \u00e8 stata filmata a Toronto, Ontario, Canada in una coproduzione canadese/tedesca. \u00c8 andata in onda in italiano per la prima volta nel 2010 sul canale Fantasy di Sky.\nTrama.\n\"Total Recall 2070\" si svolge in un luogo buio, affollato, industriale e cosmopolita. Il governo funziona per lo pi\u00f9 per volere di un piccolo numero di aziende estremamente potenti chiamate \"Il Consorzio\". David Hume \u00e8 un anziano detective che lavora presso la Citizens Protection Bureau (CPB), un'agenzia di polizia.\nQuando il suo partner viene ucciso da un androide dotato di intelligenza artificiale, comincia a collaborare, seppure contro la propria volont\u00e0, con Ian Farve, un ufficiale androide molto ingenuo e da poco reclutato nel dipartimento di polizia. Hume e il CPB hanno spesso conflitti sia con l'Ufficio dell'Assessore (l'unica agenzia che pu\u00f2 investigare sui crimini relativi al Consorzio), sia con le forze di sicurezza private delle societ\u00e0 del Consorzio. Gli avvenimenti della storia principale della serie riguardano gli ordini del giorno del Consorzio, Farve, Olivia la moglie di Hume, e il produttore misterioso di androidi Classe Alpha (compreso Farve stesso).\nAlcuni importanti elementi della trama rimangono irrisolti a causa della cancellazione della serie. Un avvenimento della storia, fondamentale nella serie, era l'idea che l'espansione della memoria utilizzata su androidi consapevoli, fosse in parte DNA non umano e che il ritrovamento di un particolare materiale, su una remota base di Marte, potesse permettere di creare un essere ibrido formato da parti androidi e da DNA umano.\nIl Consorzio.\nEntro l'anno 2070, la Terra e Marte (cos\u00ec come le stazioni spaziali) sono governati da un governo unificato, noto come il Consiglio Interplanetario. Tuttavia, gran parte del potere reale \u00e8 detenuto dal Consorzio, composto da almeno sei aziende globali che hanno finanziato la colonizzazione di Marte.\nLe sei societ\u00e0 pi\u00f9 note sono le seguenti:"}
{"id": "4158389", "revid": "757396", "url": "https://it.wikipedia.org/wiki?curid=4158389", "title": "Societ\u00e0 Sportiva Felice Scandone 2012-2013", "text": "Questa voce raccoglie le informazioni riguardanti la Societ\u00e0 Sportiva Felice Scandone nelle competizioni ufficiali della stagione 2012-2013.\nVerdetti stagionali.\nCompetizioni nazionali\nStagione.\nLa stagione 2012-2013 della Societ\u00e0 Sportiva Felice Scandone sponsorizzata Sidigas, \u00e8 la 13\u00aa nel massimo campionato italiano di pallacanestro, la Serie A. La nuova stagione si apre con l'ufficializzazione dell'entrata in societ\u00e0 della \"Sidigas\", il main-sponsor della squadra.\nIl 18 maggio viene costituito il nuovo CDA.\nAll'inizio della nuova stagione la Lega Basket decise di modificare il regolamento riguardo al numero di giocatori stranieri da schierare contemporaneamente in campo. Si decise cos\u00ec di optare per la scelta della formula con 7 giocatori stranieri di cui massimo 3 non appartenenti a Paesi appartenenti alla FIBA Europe o alla convenzione di Cotonou.\nIl 1\u00ba giugno viene annunciata la risoluzione del contratto con Francesco Vitucci, che passa a Varese. Il 29 giugno Giorgio Valli viene nominato allenatore per la stagione 2012-2013. Inizialmente per tale incarico era stato scelto Andrea Capobianco, vice-allenatore della nazionale italiana, il quale ha preferito rispettare l'accordo con la FIP.\nIl 6 luglio Linton Johnson rinnova il contratto, mentre il 27 luglio viene ufficializzato l'acquisto di Dwight Hardy, MVP del campionato di Legadue nella stagione 2011-2012, il quale non viene tesserato prima del 7 dicembre a causa di problemi burocratici.. Non convocato dalla 16\u00aa giornata, il 15 marzo rescinde il contratto.\nNel mese di agosto vengono ufficializzati gli acquisti di Jeremy Richardson, Nikola Dragovi\u0107, Ndudi Ebi, (non convocato dalla 12\u00aa giornata, il 5 febbraio rescinde il contratto con la societ\u00e0), Chris Warren (che torna in Irpinia dopo l'esperienza della stagione 2008-09. Non convocato dalla 10\u00aa giornata), Paul Biligha e Nicholas Crow (infortunatosi nel corso del girone di andata, \u00e8 stato sottoposto ad un intervento chirurgico alla mano destra), entrambi alla prima esperienza in massima serie. Nel mese di settembre vengono tesserati Mustafa Shakur (non convocato dalla 18\u00aa giornata, l'8 marzo rescinde il contratto) e Dan Mavraides, gi\u00e0 aggregato alla squadra in occasione delle amichevoli precampionato.\nIl 13 novembre, complice l'andamento negativo della squadra in campionato (2 vittorie e 5 sconfitte), viene annunciata la risoluzione del contratto con Giorgio Valli. Il 17 novembre Gianluca Tucci viene nominato capo allenatore fino al termine della stagione. Il 27 novembre firma con la societ\u00e0 irpina Taquan Dean. Il 7 dicembre viene ufficializzato il passaggio di Mavraides a Caserta. Il 20 dicembre viene ingaggiato il bulgaro Kalojan Ivanov.\nIl 17 gennaio 2013 Cesare Pancotto subentra al dimissionario Gianluca Tucci (che torna a ricoprire il ruolo di assistente) alla guida della squadra. Il 25 gennaio 2013 viene ufficializzato l'accordo con Jaka Lakovi\u010d, mentre il 1\u00ba febbraio quello con Jimmie Hunter.\nIl girone d'andata si conclude con la squadra in quattordicesima posizione in classifica ad 8 punti (8 in meno rispetto alla stagione precedente), non ottenendo la qualificazione alla Coppa Italia dopo cinque partecipazioni consecutive.\nIl 17 febbraio, nel corso dell'incontro con Cremona, Linton Johnson riporta uno stiramento del legamento collaterale mediale del ginocchio destro. Il 22 febbraio viene ufficializzato l'accordo con Brandon Brown, che torna in Irpinia dopo l'esperienza della stagione 2005-2006.\nIl girone di ritorno si conclude con la squadra in decima posizione in classifica a 26 punti (4 in meno rispetto alla stagione precedente e alla pari con Caserta), distanziata di 6 punti da Venezia, ammessa ai play-off."}
{"id": "4158393", "revid": "1124164", "url": "https://it.wikipedia.org/wiki?curid=4158393", "title": "Porta Nuova (Bergamo)", "text": "Porta Nuova (gi\u00e0 Barriera delle Grazie ) \u00e8 una porta monumentale della citt\u00e0 di Bergamo.\nVenne realizzata in stile neoclassico nel 1837, in occasione dell'ingresso in citt\u00e0 di Ferdinando I d'Austria (1838), su un precedente progetto del 1828 dell'architetto Giuseppe Cusi, affiancato nella realizzazione da Ferdinando Crivelli. La nuova porta fu inaugurata in occasione dell'apertura della fiera alessandrina il 20 agosto del 1837 \nLa costruzione dei propilei e del viale Papa Giovanni, che inizialmente prese il nome di \"via Ferinandea\" in onore della visita del regnante. che collega la stazione ferroviaria austriaca alla funicolare che sale nella parte alta della citt\u00e0, obblig\u00f2 la demolizione del convento e chiesa di Santa Maria delle Grazie."}
{"id": "4158396", "revid": "682087", "url": "https://it.wikipedia.org/wiki?curid=4158396", "title": "Sonno di penombra", "text": ""}
{"id": "4158397", "revid": "115233", "url": "https://it.wikipedia.org/wiki?curid=4158397", "title": "Lettere della monaca di Dresda", "text": ""}
{"id": "4158402", "revid": "28592", "url": "https://it.wikipedia.org/wiki?curid=4158402", "title": "Generazione di dimensioni parallele", "text": ""}
{"id": "4158403", "revid": "71433", "url": "https://it.wikipedia.org/wiki?curid=4158403", "title": "Vite parallele (disambigua)", "text": ""}
{"id": "4158404", "revid": "372624", "url": "https://it.wikipedia.org/wiki?curid=4158404", "title": "Gender studies", "text": ""}
{"id": "4158410", "revid": "767487", "url": "https://it.wikipedia.org/wiki?curid=4158410", "title": "Virpazar", "text": "Virpazar () \u00e8 un centro abitato del Montenegro, compreso nel comune di Antivari. \u00c8 situata nella regione Crmnica, sul lago di Scutari, ed \u00e8 servita dalla stazione di Virpazar che si trova sulla tratta Belgrado-Antivari."}
{"id": "4158411", "revid": "110157", "url": "https://it.wikipedia.org/wiki?curid=4158411", "title": "Episodi di Boss (seconda stagione)", "text": "La seconda ed ultima stagione della serie televisiva Boss \u00e8 stata trasmessa dal 17 agosto al 19 ottobre 2012 sul canale statunitense Starz.\nIn Italia la serie va in onda dall'11 dicembre 2015 in orario notturno su Rai 4."}
{"id": "4158412", "revid": "767487", "url": "https://it.wikipedia.org/wiki?curid=4158412", "title": "Elegia moscovita", "text": "Elegia moscovita \u00e8 un film del 1988 diretto da Aleksandr Sokurov.\nIn sostanza \u00e8: un documentario, con una struttura eleg\u00ecaca, sul regista russo Andrej Tarkovskij.\nContiene scene tratte da \"Lo specchio\" e da \"Nostalghia\" e, alcune cose apparse sul film-documentario \"Tempo di viaggio\". Incluse, anche, diverse riprese sulla lavorazione dell'ultimo film del regista: \"Sacrificio\" del 1986. E, inoltre, una scena dal film del 1963 \"Ho vent'anni\" di Marlen Chuciev in cui il regista si cimenta nelle vesti di attore.\nPresenti anche foto, filmati e musiche risalenti al film \"L'infanzia di Ivan\"."}
{"id": "4158414", "revid": "259021", "url": "https://it.wikipedia.org/wiki?curid=4158414", "title": "Sindaci di Savoca", "text": "Lista dei sindaci di Savoca.\nLe cariche di governo di Savoca tra il XII secolo ed il 1812.\nLa Terra di Savoca, fin dall'epoca della sua istituzione, ad opera di Re Ruggero II di Sicilia, era stata posta sotto la signoria feudale dell'Archimandrita messinese, il quale sedeva di diritto nel Parlamento Siciliano, esercitava il mero e misto imperio, nominava o faceva eleggere, al governo della citt\u00e0, persone di sua esclusiva fiducia. \nAlla luce di quel che risulta dalla \"Capitolazione della Terra di Savoca alle Armate francesi\" del 1676 e dal \"Lexicon Siculum\" di Vito Amico del 1757; possiamo affermare che, tra il XII secolo e il 1818, le maggiori cariche di governo e giurisdizione della cittadina di Savoca erano:\nElenco parziale dei Sindaci, dei Capitani e dei Notari tra il 1139 e il 1817.\nLa seguente tabella contiene solo alcuni dei nomi dei pi\u00f9 alti magistrati civili e militari che tra il 1130 e il 1817 si sono succeduti al vertice del governo della citt\u00e0 di Savoca.\nLe cariche di governo di Savoca tra il 1818 ed il 1861.\nNel 1812, venne emanata la nuova Costituzione del Regno di Sicilia, che abrogando le \"Constitutiones regales\" (emanate nel 1296 dal Re siciliano Federico III) abol\u00ec definitivamente il feudalesimo da tutta l'Isola; di conseguenza, l'archimandrita messinese perse la sua signoria feudale sulla citt\u00e0 e vennero soppresse le antiche magistrature feudali.\nPochi anni pi\u00f9 tardi, l'8 dicembre 1816, dopo pi\u00f9 di sei secoli di indipendenza, il Regno di Sicilia venne soppresso da Ferdinando III di Borbone e accorpato al Regno di Napoli sotto il nome di Regno delle Due Sicilie.\nNel 1817, il nuovo Stato stravolse la vecchia ripartizione in Comarche dell'antico Stato Siciliano e Savoca venne inglobata nel Distretto di Castroreale, diventando capoluogo dell'omonimo circondario: uno dei 27 circondari in cui la nuova Provincia di Messina era ripartita.\nIn virt\u00f9 del Real Decreto n. 392 emanato da re Ferdinando I delle Due Sicilie il 21 ottobre 1817, a decorrere dal 1\u00ba ottobre 1818 la \"Terra di Savoca\" divent\u00f2 il \"Comune di Savoca\" amministrato da: \nSindaci durante il Regno d'Italia (1861-1928).\nTra il 1928 e il 1948 il comune di Savoca risulta soppresso e aggregato a quello di Santa Teresa di Riva.\nSindaci durante la Repubblica (1948-oggi).\nIl Comune di Savoca venne ripristinato dalla Regione Siciliana con legge regionale n. 11 del 7 giugno 1948."}
{"id": "4158420", "revid": "599013", "url": "https://it.wikipedia.org/wiki?curid=4158420", "title": "Don Dufek", "text": "Carriera professionistica.\nSeattle Seahawks.\nDufek fu scelto dai Seahawks nel corso del quinto giro del Draft 1976. Dufek fu uno dei giocatori del roster originale dei Seahawks nel 1976, il primo anno della franchigia della NFL, rimanendo con essi fino al 1984. Fu il capitano degli special team della squadra nel 1981 e nel 1982. Durante quelle due stagioni fu anche il co-capitano della squadra insieme al futuro hall of famer Steve Largent, capitano della formazione offensiva, e Keith Simpson, capitano della formazione difensiva. Nel corso della sua carriera mise a segno 3 intercetti, 2 sack, un fumble recuperato e 13 ritorni su kickoff. Il giornalista sportivo Richard Kucner una volta scrisse: \"Don Dufek \u00e8 il tipo di ragazzo che non accetta un no come risposta. \u00c8 stato svincolato quattro volte nel training camp durante i suoi otto anni coi Seahawks. Ogni volta per\u00f2, Seattle cambi\u00f2 idea e lo riprese con s\u00e9. Oggi, \u00e8 ricordato come uno dei migliori giocatori degli special team che la squadra abbia mai avuto.\nDopo numerose stagioni guidate da Jack Patera dal 1976 al 1982 e dall'allenatore ad interim Mike McCormack nel 1982, i Seahawks raggiunsero finalmente i playoff nell'ultima stagione di Dufek agli ordini di Chuck Knox. Durante la stagione 1983, i Seahawks terminarono con un record di 9-7 e raggiunsero la finale della AFC perdendo contro gli Oakland Raiders. Anche nell'anno successivo Seattle si qualific\u00f2 per i playoff terminando con il record di 12-4, il migliore della sua storia all'epoca, ma non riuscendo a superare il primo turno della post-season.\nDopo la stagione 1984, Dufek termin\u00f2 la sua carriera nel football professionistico."}
{"id": "4158422", "revid": "729019", "url": "https://it.wikipedia.org/wiki?curid=4158422", "title": "Tower Gateway", "text": "Tower Gateway \u00e8 una stazione della linea Docklands Light Railway che si trova nei pressi della Torre di Londra. \u00c8 il capolinea occidentale, nonch\u00e9 l'unica stazione, dell'omonima diramazione. La stazione successiva in direzione est \u00e8 Shadwell.\nStoria.\nLa stazione venne aperta il 31 agosto 1987 come capolinea occidentale del sistema DLR iniziale ed \u00e8 la stazione pi\u00f9 vicina al centro di Londra.\nL'estensione della DLR fino a Bank, aperta nel 1991, si discosta dal percorso originale tra Tower Gateway e Shadwell, la stazione successiva a est. La linea scende di livello con una ripida rampa non lontano dall'estremit\u00e0 orientale delle piattaforme, da cui \u00e8 chiaramente visibile.\nIn linea con la filosofia della DLR originale, Tower Gateway \u00e8 un terminale sopraelevato. Una volta costruita, la stazione aveva due binari ed un incrocio; all'apertura dell'estensione verso Bank, la sua importanza \u00e8 stata sostanzialmente ridotta. Prima della ricostruzione avvenuta in tale occasione l'impianto disponeva di una piattaforma abbastanza stretta e centrale.\nAltre modifiche importanti furono apportate in occasione dei lavori avviati il 30 giugno 2008, che comportarono la chiusura della stazione fino al 2 marzo 2009. Durante tale periodo, Tower Gateway \u00e8 stata ricostruita come un terminale con un solo binario per consentire l'utilizzo di treni di tre elementi. Ora l'impianto presenta una piattaforma su ciascun lato del treno, uno per passeggeri in arrivo e l'altra per le partenze.\nLa stazione oggi.\nTower Gateway si trova a pochi passi dalle stazioni di Tower Hill e Fenchurch Street. L'accesso al livello della strada dalle Minories avviene tramite scale mobili, scale normali o ascensore all'estremit\u00e0 occidentale della stazione. Un passaggio pedonale collega la stazione con la stazione della metropolitana di Tower Hill, il suo pi\u00f9 stretto collegamento con la metropolitana di Londra. Uno stretto ingresso a scale secondario si trova all'estremit\u00e0 orientale della piattaforma, notevolmente migliorata in seguito ai lavori condotti nei primi anni del Duemila, e scende a Mansell Street, collegandola con il limite orientale del distretto finanziario di Londra e con gli isolati edificati intorno ai St Katharine Docks.\nTower Gateway funge da capolinea per i servizi verso la stazione di Beckton, a minor traffico: viaggi verso altri rami della DLR normalmente richiedono di cambiare treno.\nInterscambi.\nTower Gateway \u00e8 collocata nell'ambito dell'Area 1 della \"Travelcard\", un tesserino che serve per viaggiare senza dover acquistare ogni volta i biglietti.\n In corrispondenza dell'impianto \u00e8 possibile l'interscambio con le \"London bus route\" 15, 42, 78, RV1 e con la \"night route\" N15.\n\u00c8 ammesso l'interscambio con le vicine stazioni di Tower Hill della metropolitana di Londra e con la stazione di Fenchurch Street della National Rail."}
{"id": "4158430", "revid": "108538339", "url": "https://it.wikipedia.org/wiki?curid=4158430", "title": "D'ansite-(Mn)", "text": "La d'ansite-(Mn) \u00e8 un minerale il cui nome \u00e8 stato attribuito in quanto \u00e8 l'analogo della d'ansite-(Mg) con il catione Mn2+ dominante, a sua volta denominata in onore del chimico tedesco Jean D'Ans (1881-1969)."}
{"id": "4158432", "revid": "247222", "url": "https://it.wikipedia.org/wiki?curid=4158432", "title": "Drupi (album 1974)", "text": "Drupi \u00e8 il primo album di Drupi, pubblicato in due edizioni nel corso del 1974, rispettivamente a marzo e giugno.\nLa seconda pubblicazione differisce dalla prima per l'aggiunta del brano \"Piccola e fragile\", presentato all'undicesima edizione di \"Un disco per l'estate\".\nTracce.\nQuesta \u00e8 la lista dei brani secondo l'ordine dell'edizione pubblicata a giugno 1974.\n1, 2, 4, 5: Orchestra diretta da Gianfranco Lombardi\n3: Orchestra diretta da Natale Massara\nRealizzazione e mixage: Enrico Riccardi\n1, 2, 3, 4, 6: Orchestra diretta da Gianfranco Lombardi\n5: Orchestra diretta da Natale Massara\nRealizzazione e mixage: Enrico Riccardi"}
{"id": "4158440", "revid": "688552", "url": "https://it.wikipedia.org/wiki?curid=4158440", "title": "Emmanuel Clottey", "text": "Carriera.\nClub.\nClottey cominci\u00f2 la carriera con la maglia dei Great Olympics, per poi passare con la formula del prestito agli austriaci del Wacker Innsbruck. Torn\u00f2 poi in patria, prima di essere ceduto ai danesi dell'Odense con la stessa formula. Terminata anche questa esperienza, fece ritorno in Ghana e milit\u00f2 nelle file dell'Eleven Wise. Dopo aver giocato nel Tema Youth, fu messo sotto contratto dal Berekum Chelsea, con cui segna 10 gol in 9 partite in CAF Champions League; dal 2010 al 2012 gioca in Tunisia nel Esp\u00e9rance prima di trasferirsi in prestito per la stagione 2013-2014 negli Emirati Arabi Uniti nel Al Dhafra\nCon 12 gol segnati \u00e8 stato capocannoniere della CAF Champions League nel 2012."}
{"id": "4158443", "revid": "380654", "url": "https://it.wikipedia.org/wiki?curid=4158443", "title": "Royal Rumble 2013", "text": "Royal Rumble 2013 \u00e8 stata la ventiseiesima edizione dell'omonimo evento in pay-per-view prodotto annualmente dalla WWE. L'evento si \u00e8 tenuto il 27 gennaio 2013 allo US Airways Center di Phoenix (Arizona).\nStoryline.\nIl 23 luglio 2012, durante la puntata di \"Raw 1000\", The Rock ha annunciato che avrebbe sfidato il WWE Champion alla Royal Rumble con il titolo in palio. Nella stessa puntata, il WWE Champion CM Punk, Daniel Bryan e John Cena hanno promesso che sarebbe stato uno di loro ad affrontarlo; pi\u00f9 tardi quella sera; The Rock \u00e8 stato attaccato da Punk, ci\u00f2 ha portato al turn \"heel\" di Punk. Punk ha difeso il titolo per il resto dell'anno, mentre il 23 dicembre, The Rock ha mandato un tweet a CM Punk dicendo di essere pronto per la Royal Rumble. Nella puntata di \"Raw\" del 7 gennaio 2013, Punk ha mantenuto il titolo sconfiggendo Ryback in un Tables, Ladders and Chairs match dopo un'interferenza dello Shield, che ha interferito anche nella difesa titolata di Punk contro Ryback e Cena alle Survivor Series. Nella puntata di \"Raw\" del 21 gennaio, Rock \u00e8 stato assalito dallo Shield. In seguito a questo assalto, il chairman della WWE, Vince McMahon ha annunciato che se lo Shield fosse intervenuto nel match, Punk sarebbe stato privato del WWE Championship.\nNella puntata di \"Raw\" del 31 dicembre 2012, John Cena ha annunciato che sarebbe entrato nel Royal Rumble match, facendo di lui il primo partecipante. Nella puntata di \"SmackDown\" del 4 gennaio 2013, sia Randy Orton, sia Sheamus hanno annunciato che avrebbero preso parte al Royal Rumble match, nell'intento di vincere il World Heavyweight Championship. Nelle successive puntate di \"Raw\" e \"SmackDown\", molti wrestler hanno confermato la loro partecipazione: Dolph Ziggler ha dichiarato che Cena \u00e8 entrato nel match per nascondersi da lui, e che sarebbe entrato per fermarlo; la 3MB (Heath Slater, Jinder Mahal e Drew McIntyre) ha annunciato che tutti e tre i membri erano nel match; Wade Barrett \u00e8 stato confermato come partecipante nella puntata di \"Raw\" del ventesimo anniversario; The Miz ha annunciato la sua partecipazione durante \"Main Event\"; Antonio Cesaro ha annunciato la sua partecipazione in un'intervista.\nDurante lo SmackDown dell'11 gennaio, Alberto Del Rio sconfigge Big Show in un Last Man Standing Match, conquistando il World Heavyweight Championship. Nella puntata di Raw del 14 gennaio viene ufficializzato il rematch, che si terr\u00e0 al primo pay-per-view dell'anno. Dopo la vittoria del gigante su Zack Ryder nella puntata di Raw del 21 gennaio, viene annunciato che il match titolato alla Royal Rumble sar\u00e0 un Last Man Standing Match."}
{"id": "4158445", "revid": "767487", "url": "https://it.wikipedia.org/wiki?curid=4158445", "title": "Primo Germano", "text": "Carriera.\nCresciuto nelle giovanili del Milan, si trasferisce al Vigevano nel 1959-1960, all'Anconitana nel 1960-1961 e poi alla nella stagione 1963-1964.\nCon i rossoverdi ottiene due promozioni. In Serie C al termine del torneo 1963-1964 e in Serie B nella stagione 1967-1968. Disputa due campionati da titolare tra i cadetti per un totale di 60 presenze in Serie B..\nCon la detiene il record di presenze per un portiere, con 234 gare a difesa della porta degli umbri.\nDopo sette anni alla , si trasferisce alla Pro Vasto in C e poi alla nella Serie D 1971-72. Con le vespe di Castellammare di Stabia chiude la carriera nel 1974 dopo aver conquistato una promozione in Serie C nella stagione 1971-1972. Nel 2007, in occasione dei 100 anni di storia della , viene nominato dalla rivista \"Stabial\u00e8\", il secondo portiere nella storia delle vespe stabiesi."}
{"id": "4158446", "revid": "161273", "url": "https://it.wikipedia.org/wiki?curid=4158446", "title": "Cr 140", "text": "Collinder 140 \u00e8 un ammasso aperto relativamente vicino situato nella costellazione del Cane Maggiore. \u00c8 stato scoperto e catalogato prima da Nicolas Louis de Lacaille nel 1752, che lo ha descritto come un \"ammasso stellare nebuloso\", e successivamente da Per Collinder, che lo ha inserito nel suo catalogo nel 1931. Fitzgerald \"et al.\" (1980) lo descrivono come un \"ammasso giovane e esteso\", anche se non \u00e8 propriamente un ammasso, ma un semplice raggruppamento di stelle formate assieme.\nSulla base di misurazioni combinate della parallasse di nove membri dell'ammasso, questo gruppo possiede una parallasse stimata di 2,66 \u00b1 0,13 mas, che equivale a un modulo di distanza di 7,88 \u00b1 0,11, ovvero una distanza di circa 1226 anni luce (376 pc). L'ammasso ha una densit\u00e0 di 0,21 masse solari per parsec cubico, circa il doppio della densit\u00e0 esistente tra il Sole e le stelle vicine. Con un'eta stimata nell'ordine dei 20 milioni di anni, potrebbe essersi formato nella stessa nube molecolare che ha formato NGC 2516 e NGC 2547."}
{"id": "4158448", "revid": "287204", "url": "https://it.wikipedia.org/wiki?curid=4158448", "title": "Susanj", "text": ""}
{"id": "4158449", "revid": "372624", "url": "https://it.wikipedia.org/wiki?curid=4158449", "title": "Ame-no-Uzume", "text": ""}
{"id": "4158451", "revid": "486946", "url": "https://it.wikipedia.org/wiki?curid=4158451", "title": "Ac montichiari", "text": ""}
{"id": "4158453", "revid": "810736", "url": "https://it.wikipedia.org/wiki?curid=4158453", "title": "Il tesoro del presidente del Paraguay", "text": "Il tesoro del presidente del Paraguay \u00e8 un romanzo di Emilio Salgari scritto nel 1894.\nGi\u00e0 pubblicato sul settimanale \"Il novelliere\" illustrato in 26 puntate dal 7 gennaio al 15 luglio 1894.\nTrama.\nDurante l'impari conflitto fra il Paraguay e le potenze associate di Argentina e Brasile, Diego e Cardozo, due marinai della flotta paraguayana, vengono incaricati di recapitare l'equivalente in diamanti di una ingente somma destinata al presidente Solano Lopez. Imbarcati velocemente, dal ponte della loro nave ormai accerchiata dal nemico, su di un pallone aerostatico, finiranno causa correnti contrarie nella pampa meridionale lontani dalla loro meta finale. Forzato compagno di viaggio, il bieco Calderon, agente governativo che deve garantire che la consegna del tesoro sia effettuata. Solo il coraggio e un forte senso del dovere, consentiranno ai due di superare i pericoli del viaggio ed evitare di cadere per mano dei feroci abitatori delle pampas. Quando la meta sembra raggiunta, il tradimento di Calderon, non trover\u00e0 comunque impreparati i due marinai che fatta giustizia del traditore, potranno assolvere il loro compito. "}
{"id": "4158455", "revid": "709565", "url": "https://it.wikipedia.org/wiki?curid=4158455", "title": "Fernando Sosa", "text": "Sin da piccolo frequenta un importante club di Montevideo facendo ginnastica artistica per diversi anni. Arriva in Italia a quindici anni e conosce il suo grande maestro Alberto Valdes, che dopo qualche anno lo porta a Cuba per approfondire le radici afro-cubane. Dovr\u00e0 tutto il suo successo al suo maestro, Peluso Mario.\nBiografia.\nDurante la giovinezza si dedica con passione a diverse attivit\u00e0 sportive, in particolare al calcio, ottenendo ottimi risultati. \u00c8 trasferendosi in Italia, nel 1993, che conosce il maestro cubano Alberto Valdes, grazie al quale si approccia al mondo del ballo. Dopo essere stato diverse volte a Cuba, si trasferisce a Bologna dove entra a far parte del suo primo gruppo di spettacolo insieme ad altri due ballerini professionisti provenienti dal \"Tropicana\" di Cuba. Con l'esperienza maturata comincia i suoi primi corsi e le sue prime serate di animazione in giro per l'Italia.\nNel 1998 Alberto Valdes lo chiama a far parte del famoso gruppo di spettacolo \"Otra idea\" dove conosce Rafael Gonzalez. Grazie a questo gruppo completa la sua formazione nella danza. Gli spettacoli creati toccavano diversi stili: dal jazz, all'hip hop, all'afro, alla rumba e ovviamente la salsa.\nDopo un'esperienza all'estero, che lo ha portato a ballare a Milano e successivamente da Milano ai congressi di New York e Los Angeles, nel 2000 decide con Rafael Gonzalez di creare la compagnia di ballo dei \"Tropical Gem Dance Company\". Ha ballato a Buenos Aires, Madrid, Valencia, Barcellona, Los Angeles, New York, California, Texas, Giappone, Porto Rico, Svezia, Portogallo, Atene, Berlino, Amburgo, Londra e Sydney. A tutt'oggi, Fernando Sosa ha oltre mille allievi ed ha partecipato ai pi\u00f9 famosi congressi di salsa di tutto il mondo.\nA fine 2001 fonda il \"Sosa Style Dancers\", una nuova compagnia di ballo composta da ballerini professionisti di cui \u00e8 direttore e coreografo. Sempre quest'anno partecipa al Salsa Open di Porto Rico insieme ad Alyra Lennox classificandosi al terzo posto. Nel dicembre 2002 crea la sua terza compagnia di ballo composta di sole donne, che prende il nome di \"Tn Tumbao\".\nNell'aprile 2004 ancora insieme ad Alyra Lennox si ripropongono a Salsa Open di Milano e ottengono il primo posto.\nNel settembre del 2005, con Rafael Gonzalez, apre la scuola di ballo: la \"Tropical Gem Dance School\", ma \u00e8 nel 2008 che decide di dividere la strada dell'insegnamento dall'amico Rafael creando insieme Tito Petronio l'accademia di danza \"Sosa Academy\" che ha sede a Buccinasco. \nNel 2010 \u00e8 di nuovo in gara al Salsa Open, questa volta classificandosi al sesto posto.\nNel luglio 2016 \u00e8 vincitore della competizione mondiale \u201cUltimate Latin Dance Championship\u201d di Las Vegas, titolo confermato l'anno successivo.\nNel settembre 2019 fonda in provincia di Monza e Brianza e precisamente a Lissone la seconda sede dell'accademia di danza \"Sosa Academy\"\nFormazione professionale.\nIl suo primo contatto con la danza avviene a Cuba con il maestro Alberto Valdes. Con lui approda a l'Avana per la prima volta, frequentando il Conjunto Folklorico Nacional de Cuba. Qui il primo ballerino di allora \"Ivan\", figlio di Juan de Dios, lo seguir\u00e0 in un percorso di lezioni private per l'approfondimento dell'afro.\nUna volta entrato nel suo primo vero gruppo professionista, lavora a stretto contatto per circa due anni con Albertico Calderon, Arnay Ferreiro e Rafael Gonzalez, e successivamente con Esmil Diaz, con il quale condivide un anno della sua vita artistica.\nLa conoscenza di New York e degli Stati Uniti d'America rappresentano la sua prima spinta verso un nuovo stile, proprio qui incontra Eddie Torres, e sempre in questo periodo inizia ad approfondire pure gli studi dell'hip hop, frequentando la Broadway Dance Center di Manhattan, un percorso che durer\u00e0 ben otto anni.\nL'impatto pi\u00f9 forte avviene per\u00f2 a Los Angeles con la conoscenza dei fratelli Vazquez, ovvero la sua guida verso uno stile personale del tutto nuovo, oggi identificato nel Sosa Style.\nAltre figure che hanno interessato la sua formazione professionale sono state Rari, maestra di hip hop, e Virna per quanto riguarda gli allenamenti acrobatici. Poi pure Louis Medina, dal quale ha tratto ispirazione per parecchie coreografie. Dal punto di vista della tecnica \u00e8 stato seguito da Paola Borsotti ed Eva Mancini, senza dimenticare Marco Berretta, Yovanny De Jesus Moreta (in arte Chiquito) e Filippo Buccomino.\nCarriera artistica.\nNel 2006 coreografa e funge da ballerino nel video della canzone \"Amor Imposible\" di Milton Morales.\nNel 2007 insieme a Marco Berretta (Flamboyan Dancers) produce e coreografa il primo musical latino-americano (tradotto anche in lingua spagnola) ballato, recitato e cantato dal vivo: \"Fant\u00e0sia\".\nSempre nell'anno 2007 con una formazione ridotta dei Tropical Gem si esibisce alla trasmissione televisiva \"Talent1\" andata in onda sui canali Mediaset che gli consente di aggiudicarsi il premio per le migliori coreografie nell'ambito della danza latino-americana.\nNel 2009 grazie alla collaborazione artistica con l'amico, nonch\u00e9 maestro e pianista, Massimo Scalici incide il primo disco dal titolo \"Simplemente Fernando\" che gli consentir\u00e0 di collocarsi tra i primi posti delle classifiche musicali.\nNel 2017 viene pubblicato il film \"The Latin Dream\", dove Fernando Sosa \u00e8 sceneggiatore e attore protagonista insieme a Tatiana Bonaguro per la regia di Louis Medina e le musiche di Massimo Scalici, Riccardo Rossini e Giorgio Tramacere.\nCollaborazioni televisive.\nNel marzo del 2004 partecipa al reality show \"Grande Fratello\" (Mediaset e SKY) esibendosi in diretta televisiva nella coreografia \"Astro Salsa\". Sempre nel 2004 viene contattato dalla band degli Aventura per ballare al loro fianco durante alcune trasmissioni televisive; questo gli permette di partecipare pi\u00f9 volte a: \"CD Live\", \"Top of the Pops\", \"Festival di Sanremo\" e \"Festivalbar\".\nNel 2006 balla al Maurizio Costanzo Show con Alyra Lennox, affiancando Milton Morales nel promuovere la sua nuova canzone \"Amor Imposible\". Nel 2007 e nel 2008 balla in alcune puntate del programma \"Le Iene\" e \"La sai l'ultima?\". Ancora nel 2008 partecipa alla trasmissione \"Talent1\" dove vince il premio per le migliori coreografie nell'ambito della danza latino-americana. Nel 2019 accompagna l'esibizione di Eros Ramazzotti e Luis Fonsi ballando con i suoi Tropical Gem sul palco del \"Festival di Sanremo\"."}
{"id": "4158465", "revid": "1543377", "url": "https://it.wikipedia.org/wiki?curid=4158465", "title": "Paranthrene tabaniformis", "text": "Il tarlo vespa del pioppo (Paranthrene tabaniformis ()) \u00e8 un lepidottero appartenente alla famiglia Sesiidae, diffuso in Eurasia, Nordafrica e America Settentrionale.\n\u00c8 definito \"vespa\" perch\u00e9 allo stadio di adulto assomiglia agli Imenotteri vespoidei.\nDescrizione.\nAdulto.\nAllo stadio di adulto, il tarlo vespa ha l'aspetto di una farfalla, con un'apertura alare di 20-35 millimetri.\nIl colore del corpo \u00e8 nero. Sul torace si innestano le ali; quelle anteriori sono ricoperte da squame che danno loro una colorazione brunastra, mentre le ali posteriori sono trasparenti. L'addome presenta delle fasce circolari gialle e dei peli scuri sulla porzione distale.\nLarva.\nAllo stato di larva, il tarlo vespa \u00e8 eruciforme ed ha una lunghezza di 25-35 millimetri.\nIl corpo \u00e8 di colore bianco; il capo \u00e8 bruno e la placca prototoracica \u00e8 gialla. Dall'addome, in corrispondenza dell'ultimo tergite, fuoriescono due piccole spine.\nBiologia.\nIl ciclo vitale del tarlo vespa dura circa un anno solare.\nTra maggio e luglio si ha lo sfarfallamento degli adulti, con maggiore intensit\u00e0 nella seconda met\u00e0 di giugno. Durante questa fase, si notano i residui lasciati dalle crisalidi in corrispondenza dei fori di uscita dalla corteccia di rami e germogli, dove esse hanno svernato sotto forma di larve.\nDurante lo sfarfallamento, si ha l'accoppiamento degli adulti; in seguito, le femmine depongono le uova sui rami delle piante giovani; in particolare, l'ovideposizione avviene in corrispondenza dei germogli, dell'attaccatura delle foglie e delle screpolature della corteccia, ed \u00e8 pi\u00f9 frequente su rami e germogli lesionati.\nUna o due settimane dopo la deposizione delle uova, nascono le larve, che cominciano a scavare piccole gallerie sotto la corteccia; in seguito, esse raggiungono il midollo della pianta, e scavano anche qui delle gallerie, della lunghezza di 12-14 centimetri.\nAll'arrivo della stagione fredda, le larve costruiscono delle celle all'interno del midollo, dove si ibernano per trascorrere l'inverno. All'inizio della primavera successiva, esse si risvegliano, e completano lo sviluppo a maggio. A questo punto, ognuna di esse scava un foro di uscita nella corteccia; subito dopo avviene la trasformazione in crisalide.\nAlimentazione.\nIl tarlo vespa \u00e8 un insetto fitofago e vive a spese del pioppo, di cui \u00e8 considerato uno dei peggiori parassiti; lo si pu\u00f2 trovare anche sul salice e sulla betulla.\nAntagonisti.\nIl tarlo vespa ha vari antagonisti naturali:\nDanni.\nIl danno causato dal tarlo vespa \u00e8 legato all'azione delle larve: le gallerie che queste scavano determinano dei rigonfiamenti del tessuto della piante, in corrispondenza dei punti di ingresso delle larve nella corteccia; tali deformazioni sono ben visibili dall'esterno, in particolare nelle piante dell'et\u00e0 di un anno.\nCome danno indiretto ulteriore, le gallerie indeboliscono la pianta e la rendono pi\u00f9 vulnerabile agli attacchi di alcuni agenti patogeni, come la Carie ed il Cancro della corteccia, che sono agevolati dalle lesioni create dalle larve.\nInfestazioni anche piccole creano un grosso danno economico, in quanto i giovani pioppi attaccati sono resi inutilizzabili a fini commerciali.\nIl periodo di dannosit\u00e0 dura un intero anno (da maggio a maggio).\nMetodi di lotta.\nPer scegliere il momento giusto per intervenire, \u00e8 opportuno individuare il momento di massimo sfarfallamento. La popolazione degli adulti pu\u00f2 essere censita tramite due metodi:\nLotta chimica.\nLa lotta di tipo chimico viene effettuata con una serie di trattamenti di numero variabile (da due a quattro); questi trattamenti sono distanziati circa 15 giorni l'uno dall'altro. Una tecnica opportuna \u00e8 l'utilizzo di insetticidi incapsulati che, rilasciando il principio attivo pi\u00f9 lentamente, permettono di distanziare maggiormente i trattamenti, mantenendo comunque una protezione delle piante pressoch\u00e9 costante. Tra le sostanze utilizzate, ci sono fosforganici (Fenitrotion, Fentoate).\nSe l'attacco non \u00e8 diffuso, oppure avviene fuori dal vivaio, si possono uccidere le larve in maniera diretta, inserendo nelle gallerie dei fuscelli antitarlo oppure dei mastici cui sono stati addizionati degli insetticidi.\nPer impedire preventivamente la deposizione delle uova, si utilizza del gammesano, con cui si irrorano le piante nel periodo dello sfarfallamento.\nIn ogni caso, bisogna distruggere le piante colpite.\nLotta biologica.\nLa lotta di tipo biologico, ancora in fase sperimentale, ha dato risultati promettenti; essa si basa sull'utilizzo del fungo \"Beauveria bassiana\" oppure di Nematodi appartenenti al genere Neoaplectana; questi ultimi si sono rilevati particolarmente efficaci.\nDistribuzione e habitat.\nVive in Europa, in Nord Africa ed in Asia; in Italia \u00e8 comunemente diffuso."}
{"id": "4158467", "revid": "767487", "url": "https://it.wikipedia.org/wiki?curid=4158467", "title": "Patente di febbraio", "text": "La Patente di febbraio fu un documento adottato nel 1861 come costituzione dell'Impero austriaco.\nCause.\nAll'inizio degli anni sessanta del XIX secolo, l'Impero asburgico stava attraversando una fase particolarmente delicata. Il crescente fermento indipendentista dimostrato dalle varie etnie e la crisi economica che attraversava l'Impero creavano un crescente malcontento nei confronti della burocrazia viennese. La sconfitta contro il Regno di Sardegna e l'Impero francese nella Seconda guerra d'indipendenza italiana avevano inoltre mostrato la debolezza dell'esercito; la crescente influenza del Regno di Prussia sulla Confederazione germanica era inoltre causa di preoccupazione nelle \u00e9lite austriache.\nL'imperatore Francesco Giuseppe doveva inoltre far fronte alle sempre pi\u00f9 pressanti richieste dei liberali per una riforma in senso pi\u00f9 democratico dello Stato che garantisse \u2013 al tempo stesso \u2013 una maggiore autonomia alle popolazioni non tedesche dell'Impero (soprattutto ungheresi e cechi). Con questo obiettivo, il 20 ottobre 1860 venne approvato il Diploma di ottobre, una sorta di costituzione che rafforzava il Parlamento e introduceva alcuni elementi federali nell'amministrazione.\nIl Diploma tuttavia non fu sufficiente a soddisfare le aspettative dei liberali e degli autonomisti ungheresi. Francesco Giuseppe fu dunque costretto a nominare Segretario di Stato Anton von Schmerling con il compito di redigere una nuova costituzione.\nL'adozione della patente.\nNel febbraio 1861 venne quindi adottata la cosiddetta Patente che stabiliva un sistema bicamerale: la Camera bassa era eletta indirettamente, mentre la Camera alta era composta dal principe ereditario e da membri nominati a vita dall'imperatore tra le classi aristocratiche e dell'alto clero.\nNonostante il rafforzamento del ruolo del Parlamento, il sovrano manteneva inoltre ampi margini di decisione svincolati da autorizzazione parlamentare, soprattutto nelle questioni militari.\nLa sospensione.\nLa Patente non riusc\u00ec a soddisfare le richieste dell'aristocrazia magiara e venne sospesa nel settembre 1865. Solo a seguito della sconfitta nella guerra austro-prussiana del 1866 l'impero asburgico venne riorganizzato in senso federale."}
{"id": "4158471", "revid": "6923", "url": "https://it.wikipedia.org/wiki?curid=4158471", "title": "Supremazia aerea", "text": "L'espressione supremazia aerea indica, nell'ambito della guerra aerea, una condizione tale per cui l'aviazione militare di una delle potenze in campo \u00e8 assolutamente superiore, per numero e per capacit\u00e0 di controllare lo spazio aereo, rispetto all'altra o alle altre.\nDescrizione.\nIl concetto, che serve per quantificare approssimativamente l'efficacia con cui una forza aerea riesce a disporre del dominio dell'aria, si declina in superiorit\u00e0 aerea (in inglese \"air superiority\"), definita dalla NATO come \u00abquel grado di dominio [...] di un'aviazione militare su un'altra che permette alla prima, e alle forze terrestri e marittime sue alleate, di condurre operazioni in dati luoghi e momenti senza interferenze proibitive da parte della seconda\u00bb, e supremazia aerea (in inglese \"air supremacy\"), definita dalla NATO come \u00abquel grado di superiorit\u00e0 aerea in cui l'aviazione nemica \u00e8 incapace di opporre una resistenza efficace\u00bb.\nIl possesso della superiorit\u00e0 aerea in un determinato luogo e periodo costituisce un vantaggio tattico o strategico di grande importanza, dal momento che consente non solo all'aviazione, ma anche alle forze di terra e di mare, di operare senza essere minacciate da attacchi aerei nemici. L'ottenimento della superiorit\u00e0 (ed eventualmente della supremazia) aerea pu\u00f2 essere considerato uno dei principali obiettivi di ogni forza aerea militare fin dall'invenzione stessa dell'aereo da caccia; a partire dall'inizio della seconda guerra mondiale, comunque, il fatto di possedere la superiorit\u00e0 aerea sul teatro di guerra interessato dai combattimenti \u00e8 divenuto una condizione di fondamentale importanza al fine di garantire buone probabilit\u00e0 di successo alle operazioni terrestri e marittime.\nEsiste una particolare categoria di aerei da caccia ad alte prestazioni progettati appositamente per ottenere e garantire la superiorit\u00e0 aerea; essi sono noti come caccia da superiorit\u00e0 aerea."}
{"id": "4158472", "revid": "554633", "url": "https://it.wikipedia.org/wiki?curid=4158472", "title": "Superiorit\u00e0 aerea", "text": ""}
{"id": "4158474", "revid": "92723", "url": "https://it.wikipedia.org/wiki?curid=4158474", "title": "La favorita del Mahdi", "text": "La favorita del Mahdi \u00e8 un romanzo di Emilio Salgari scritto nel 1887.\nGi\u00e0 pubblicato in 124 puntate sul quotidiano \"La Nuova Arena\" dal 31 marzo al 7 agosto 1884.\nTrama.\nStoria d'amore tra Abd-el-Kerim, gi\u00e0 promesso a Elenka, e Fathma, ambientata nel Sudan durante la guerra mahdista. Fathma, la protagonista e favorita del Mahdi, per rifiutarsi a tale unione organizzata, scappa via di casa, travestita da danzatrice. Nel deserto africano, la ragazza viene aggredita da un leone, per\u00f2 un giovane avventuriero (Kerim) la salva, e cos\u00ec tra i due sboccia l'amore. Notis, il fratello di Elenka, si innamora anch'egli di Fathma, e cattura il giovane con l'aiuto del califfo Fit Debbeud. Kerim riesce per\u00f2 a fuggire e a uccidere Notis in un duello. Il greco non \u00e8 per\u00f2 realmente morto e, per vendicarsi, decide di denunciare Kerim come spia al comandante Hicks pascia che obbliga l'arabo a seguirlo verso il fronte seguito da Elenka, la quale \u00e8 ancora innamorata di lui. Notis fa rapire Fathma da Fit Debbeud, ma Omar ( lo schiavo nubiano di Kerim) la libera ed i due fuggono su di una barca lungo il Nilo, riuscendo anche ad uccidere Notis e Debbeud. I mahdisti assaltano la loro barca, obbligandoli a procedere a piedi. \nOmar e Fathma salvano da un leone lo sceicco Ab\u00f9-el-N\u00e8mr ed uccidono Elenka dopo un duello con Fathma. Giunti al campo di Hicks pascia, vengono a sapere che Kerim \u00e8 caduto prigioniero dei mahdisti. Le truppe di Hicks vengono distrutte nella battaglia di Kashghil ed Omar e Fathma vengono catturati, ma evitano i terribili supplizi riservati ai prigionieri grazie all'aiuto di Ab\u00f9-el-N\u00e8mr. Abd-el-Kerim incontra il Mahdi, il quale decide di risparmiargli la vita poich\u00e9 il suo esercito ha bisogno di ufficiali. Un misterioso beduino rileva per\u00f2 al Mahdi che Kerim \u00e8 l'amante di Fathma. Fuori di s\u00e9, il Mahdi fa arrestare e torturare Kerim, ma poi il beduino gli chiede di restituirgli Kerim vivo. Il beduino e El-Mactud origliano un incontro tra Abu e Omar e capiscono che Fathma \u00e8 viva. I due vengono per\u00f2 scoperti: il beduino viene catturato ma Mactud riesce a fuggire. \nIl beduino era in realt\u00e0 Notis, il quale confessa ad Omar dove tiene prigioniero Kerim. Intanto Mactud, non sapendo che Notis ama Fathma, la cattura e la consegna al Mahdi in cambio della liberazione di Notis. Quando Mactud libera Notis, quest'ultimo, venuto a sapere dell'imminente condanna a morte di Fathma, uccide Mactud e fugge a cavallo verso il lago dove Fathma verr\u00e0 annegata, con alle calcagna Abu e Omar. Giunti a lago, salva Fathma, ma viene finalmente ucciso da Omar. Poco dopo, Abd-el-Kerim e Fathma si riabbracciano. Mesi dopo, Ab\u00f9-el-N\u00e8mr ed il Mahdi passeggiano insieme ed il primo appare notevolmente scosso. Un messaggero porta loro una lettera da parte di Kerim e Fathma i quali ringraziano il Mahdi per avergli concesso la libert\u00e0. Il libro si conclude con il suicidio di Ab\u00f9-el-N\u00e8mr, il quale si era innamorato di Fathma."}
{"id": "4158495", "revid": "2096950", "url": "https://it.wikipedia.org/wiki?curid=4158495", "title": "Achille Cutrera", "text": "Biografia.\nLaureato in giurisprudenza, svolge la professione di avvocato e insegna all'Universit\u00e0 Statale di Milano. \u00c8 stato anche presidente e vicepresidente del Parco del Ticino fondato nel 1974.\nViene eletto senatore per la prima volta nel 1987 con il Partito Socialista Italiano, \u00e8 rieletto anche nella successiva legislatura nel 1992. Ha fatto parte delle seguenti commissioni parlamentari: finanze e tesoro; territorio, ambiente, beni ambientali.\n\u00c8 stato sottosegretario di Stato per i Lavori Pubblici nel governo dell'ex Presidente delle Repubblica Carlo Azeglio Ciampi (dal 7 maggio 1993 al 9 maggio 1994).\n\u00c8 deceduto all'et\u00e0 di 89 anni a Milano il 10 ottobre 2018."}
{"id": "4158496", "revid": "287204", "url": "https://it.wikipedia.org/wiki?curid=4158496", "title": "Duemila leghe sotto l'America", "text": "Duemila leghe sotto l'America (noto anche col titolo Il tesoro misterioso) \u00e8 un romanzo avventuroso-fantastico di Emilio Salgari del 1888.\n\u00c8 la storia di una caccia al tesoro in un mondo perduto sotterraneo sotto il continente americano.\nTrama.\nIl vecchio capo indiano Smoky, viene derubato e gravemente ferito da alcuni malviventi. Sentendosi vicino a morire, convoca l'amico John Webher a cui rivela l'esistenza di una cassetta contenente misteriosi ed importanti documenti. Una simile gli \u00e8 stata sottratta dai suoi feritori, tra i quali ha riconosciuto il famigerato Carnot. Webher, decifrando i documenti, scopre l'esistenza di una via sotterranea che collega il Kentucky al Per\u00f9 e sorprendentemente, sempre dai documenti, rileva la presenza del mitico e favoloso \"Tesoro degli Inchi\". Suffragato dai fedeli Morgan, Burthon e O'Connor decide di organizzare una spedizione. L'affascinante mistero di un mondo sotterraneo che si snoda per duemila leghe nel sottosuolo americano andr\u00e0 a creare ai protagonisti una serie di ostacoli ed imprevisti in una dimensione completamente atipica da quella in cui erano abituati ad agire. Il miraggio di possedere il favoloso tesoro, consentir\u00e0 loro di superare tutti i rischi e le difficolt\u00e0 che il vile Carnot precedendoli, ha predisposto. Nel rispetto della leggenda, che lo vuole portatore di sventure, i profanatori saranno tragicamente puniti."}
{"id": "4158503", "revid": "729019", "url": "https://it.wikipedia.org/wiki?curid=4158503", "title": "Stazione di \u0160u\u0161anj", "text": "La stazione di \u0160u\u0161anj (\u0428\u0443\u0448\u0430\u045a) \u00e8 una stazione ferroviaria della citt\u00e0 di Antivari in Montenegro, che serve la localit\u00e0 \u0160u\u0161anj ed \u00e8 ubicata sulla linea Belgrado-Antivari.\nDati ferroviari.\nLa stazione presenta un solo binario utilizzato per il servizio viaggiatori.\nMovimento passeggeri e ferroviario.\nNella stazione fermano i treni locali diretti a Podgorica e Antivari. Il movimento passeggeri \u00e8 buono solo nei mesi estivi.\nServizi.\nLa stazione non presenta alcun servizio."}
{"id": "4158507", "revid": "1782831", "url": "https://it.wikipedia.org/wiki?curid=4158507", "title": "Michael Sorrentino", "text": "Biografia.\nMike Sorrentino nasce a Staten Island (New York) il 4 luglio 1981, ma cresce a Manalapan Township, nel New Jersey, frequentando la Manalapan-Englishtown Middle School e la Manalapan High School. Nato in una famiglia di origini italo-americane, ha due fratelli maggiori, Frank e Marc (che \u00e8 anche il suo manager), e una sorella minore, Melissa.\nDopo il liceo lavora come manager in un centro fitness a Staten Island ed a 25 anni inizia a lavorare occasionalmente come modello.\nNel marzo del 2012, Sorrentino \u00e8 stato ricoverato per due settimane in un centro di riabilitazione nello Utah a causa di problemi di salute dovuti all'abuso di sostanze stupefacenti, ed \u00e8 stato sottoposto ad un trattamento disintossicante. Nel 2015 torna ad avere problemi di dipendenza, stavolta da antidolorifici, riuscendo per\u00f2 anche stavolta a superarla.\nNel 2014 viene arrestato per una rissa ad un solarium nel New Jersey e sempre nello stesso anno viene accusato di frode fiscale per non aver pagato le tasse su 8.9 milioni di dollari.\nCarriera.\nNel 2009 viene preso nel cast del programma di MTV \"Jersey Shore\", che segue la vita di un gruppo di giovani italo-americani durante le vacanze estive a Seaside Heights (New Jersey). Lo show ottiene un ottimo successo e verr\u00e0 girato fino al 2012, per un totale di sei stagioni.\nNello stesso anno, partecipa inoltre al cortometraggio \"The Real Situation\" insieme ai colleghi di reality Nicole \"Snooki\" Polizzi e Pauly D.\nNel 2010 partecipa come concorrente all'undicesima edizione di \"Dancing with the Stars\", venendo eliminato nella quarta settimana. Nello stesso anno realizza un DVD sugli allenamenti per il corpo che svolge regolarmente, chiamato \"THE SITUATION: WORKOUT\".\nNel 2012 esordisce al cinema prendendo parte al film \"I tre marmittoni\", insieme ad altri membri del cast di \"Jersey Shore\", e appare nel ruolo di s\u00e9 stesso in un episodio della serie televisiva \"Suburgatory\". Successivamente, diventa concorrente della decima edizione del reality show britannico \"Celebrity Big Brother UK\", il Grande Fratello VIP del Regno Unito, classificandosi quarto. Diventa inoltre portavoce dell'associazione animalista PETA per una campagna contro il sovrappopolamento degli animali.\nNel 2014 va in onda negli Stati Uniti un nuovo reality show (\"The Sorrentinos\") che ha come protagonisti Mike e la sua famiglia.\nNel 2015 partecipa alla quinta stagione di \"Marriage Boot Camp: Reality Stars\" insieme alla sua attuale fidanzata Lauren Pesce.\nNel 2016 partecipa alla nona stagione di \"Worst Cooks in America\" e nel 2017 al realty show \"Marriage Boot Camp: Reality Stars Family Edition\" insieme ai fratelli Marc e Maximo."}
{"id": "4158508", "revid": "810736", "url": "https://it.wikipedia.org/wiki?curid=4158508", "title": "La scimitarra di Budda", "text": "La scimitarra di Budda \u00e8 un romanzo di Emilio Salgari pubblicato in edizione integrale da Treves nel 1892.\nIn precedenza era gi\u00e0 uscito a puntate sul settimanale \"Il giornale dei fanciulli\" dal 1\u00ba gennaio al 26 novembre 1891. Fu ripubblicato a puntate nel 1902 su \"Mondo piccino\".\nTrama.\nA seguito di una scommessa, il Cap. Giorgio Ligusa si impegna a recuperare la mitica e introvabile \"Scimitarra di Budda\". Col prezioso contributo dei fedelissimi Korsan e Casimiro, non esita ad avventurarsi nella Cina misteriosa di fine secolo XIX, chiusa ed ostile verso gli stranieri. Travestiti da \"Figli del Celeste Impero\", pi\u00f9 volte traditi e spesso al limite di ogni umana possibilit\u00e0, riusciranno dopo innumerevoli traversie a recuperare la famosa Scimitarra. La vittoria, bench\u00e9 scontata, \u00e8 resa pi\u00f9 avvincente dalle impreviste sorprese finali. (Vittorio Sarti \"Nuova Bibliografia Salgariana\" Sergio Pignatone Editore, Torino 1994, scheda n\u00b0 3 pag. 37)."}
{"id": "4158511", "revid": "179980", "url": "https://it.wikipedia.org/wiki?curid=4158511", "title": "Carlos Eduardo Guti\u00e9rrez Silva", "text": ""}
{"id": "4158512", "revid": "810736", "url": "https://it.wikipedia.org/wiki?curid=4158512", "title": "I pescatori di balene", "text": "I pescatori di Balene \u00e8 un romanzo di Emilio Salgari pubblicato da Treves nel 1894.\nIn precedenza era uscito sul settimanale \"Il giornale dei fanciulli\" in 26 puntate, dal 6 luglio al 28 dicembre 1893.\nTrama.\nIl \"Daneborg\", baleniera danese al comando del cap. Weimar, naviga per l'Oceano Artico alla caccia di balene. Per inseguire un cetaceo ormai ferito, si porter\u00e0 oltre le rotte consuete finendo col naufragare fra i ghiacci. Dalla terribile esperienza sopravviveranno solo Hostrup, secondo di bordo, e l'esperto fiociniere Koninson. L'unica possibilit\u00e0 di salvezza \u00e8 raggiungere l'Alaska. Dovranno vedersela con il clima terribile, i lupi, gli orsi bianchi ed infine coi ferocissimi indiani Tanana, prima di considerarsi definitivamente salvi.*"}
{"id": "4158518", "revid": "810736", "url": "https://it.wikipedia.org/wiki?curid=4158518", "title": "Un dramma nell'Oceano Pacifico", "text": "Un dramma nell'Oceano Pacifico, \u00e8 un romanzo di Emilio Salgari, scritto nel 1895.\nTrama.\nLa \"Nuova Georgia\", nave mercantile al comando dell'esperto Capitano Hill, naviga il Pacifico diretta verso l'Australia. A bordo con il capitano. Oltre al fedele Collin, la bellissima figlia Anna. Durante la navigazione, viene raccolto Bill, un misterioso naufrago che riesce comunque a far presa sull'indole mite del capitano Hill e della figlia. Convince infatti il comandante a far rotta sulle isole Figi, dove secondo il suo racconto sono rimasti i suoi amici scampati al naufragio. Il solo Collin sembra incredulo e cerca di scoprirne la vera natura con domande imbarazzanti. Durante una tempesta, Bill assale Collin e lo scaraventa in mare; la scomparsa viene attribuita da Hill ad una disgrazia. Sbarcati nell'isola, peraltro abitata da antopofagi, il capitano si rende conto di trovarsi di fronte ad una banda di delinquenti di cui Bill \u00e8 complice. Malgrado la condizione di disagio e le continue battaglie, la situazione andr\u00e0 ad evolversi in favore dell'equipaggio della \"Nuova Georgia\" grazie al redivivo Collin che, scampato al naufragio, \u00e8 diventato capo di una trib\u00f9. La lotta finale, con la cattura di Bill che verr\u00e0 assicurato alla giustizia, consentir\u00e0 ad Hill di riprendere la propria attivit\u00e0 con Collin ed Anna che nel frattempo hanno scoperto di amarsi. (Vittorio Sarti \"Nuova Bibliografia Salgariana\" Sergio Pignatone Editore, Torino 1994, scheda n\u00b0 8 pag. 42)."}
{"id": "4158524", "revid": "84184", "url": "https://it.wikipedia.org/wiki?curid=4158524", "title": "Architettura etrusca", "text": "L'architettura etrusca si svilupp\u00f2 tra il IX secolo a.C. e il I secolo a.C. in un'area denominata Etruria, corrispondente all'incirca alla Toscana, all'Umbria occidentale e al Lazio settentrionale e centrale, con propaggini anche a nord nella zona padana, nelle attuali Emilia-Romagna, Lombardia sud-orientale e Veneto meridionale, e a sud, in alcune aree della Campania.\nCaratteristiche generali.\nLo stile etrusco \u00e8 principalmente caratterizzato dal passaggio dagli archi a strati orizzontali a quelli \"a tutto sesto a cunei\" di cui gli Etruschi fecero grande uso anche nelle grandi opere idrauliche come la Cloaca Massima a Roma. Dall'arco si pass\u00f2 quindi alle volte e alle cupole, di cui quel popolo fu il primo utilizzatore in Europa. Agli Etruschi si deve l'\"ordine tuscanico\", generalmente considerato un adattamento in terra italica dell'\"ordine dorico\" greco.\nNell'architettura etrusca le colonne sono senza scanalature, con una base composta di un toro posto sopra un plinto; il capitello \u00e8 simile a quello dorico, con echino molto basso e abaco molto alto. L'altezza delle colonne era normalmente di sette diametri della stessa, con architrave assomigliante al dorico, fregio basso e liscio. La cornice \u00e8 normalmente composta di cimasa, gocciolatoio e cavetto. Le colonne, molto distanti le une dalle altre, sorreggono architravi in legno e un largo frontone triangolare; timpani e ornamenti esterni sono in terracotta.\nEdifici civili.\nI primi villaggi etruschi erano costituiti da capanne (principalmente con alzato in mattoni crudi e tetto stramineo), per lo pi\u00f9 ad ambiente unico, a pianta rettangolare o ovoidale, la cui struttura e forma si desume dai fori lasciati su terreno dai pali di sostegno, oltre che dal confronto con le urne a capanna in ceramica o in bronzo. Il legame tra le sepolture e l'architettura domestica permette di seguire quest'ultima nelle sue principali modificazioni. Elementi di tipo apotropaico decoravano il \"columen\" e gli spioventi del tetto.\nUna grande rivoluzione, di matrice greca, dovette verificarsi verso la met\u00e0 del VII secolo a.C.: l'introduzione delle coperture in terracotta. Plinio narra (\"Nat. hist.\", XXXV, 152) dell'ingresso in terra etrusca, al seguito di Demarato, di una maestranza di origine greca (ma i nomi degli artigiani indicati da Plinio, Diopos, Eucheir ed Eugrammos, sono \u201cparlanti\u201d, ossia sono una traduzione letteraria di una specifica funzione, esattamente come il nome Dedalo) che introduceva nuove tecniche costruttive e in particolar modo la coroplastica, analogamente a quanto affermava essere avvenuto in Grecia, a Corinto e Sicione, per opera di Butades. Il racconto pliniano \u00e8 in parte confermato dagli scavi di Acquarossa per il livello riferibile alla fine del VII secolo a.C. che presenta coperture in tegole di terracotta dipinta, acroteri e antefisse modellate e dipinte, con motivi tratti dal repertorio subgeometrico, greco e orientalizzante. Lo stesso tipo di decorazione \u00e8 testimoniata nel complesso di epoca orientalizzante di Poggio Civitate, avente funzione sia abitativa (per il signore locale) che cultuale, databile intorno al 650 a.C., con acroteri fittili a ritaglio. Si attesta quindi dalla met\u00e0 del VII secolo a.C. l'esistenza di officine costituite da artigiani specializzati in diverse tecniche, capaci di condurre lavori complessi e completi.\nGli scavi di Acquarossa evidenziano per la fine del VII secolo a.C., unitamente ad altre tipologie domestiche, la distinzione delle abitazioni in tre vani, riservata alle classi sociali pi\u00f9 elevate.\nSull'evoluzione delle abitazioni comuni non si hanno dati cronologici certi e probabilmente diverse tipologie abitative continuarono a convivere nel tempo; i materiali impiegati per l'alzato potevano differire in base alle possibilit\u00e0 economiche delle famiglie o in base ai fattori ambientali. Da una tipologia di abitazione con cortile centrale, di cui si ha esempio a Marzabotto, dovette evolversi la casa di tipo italico di et\u00e0 romana, descritta da Vitruvio, che ebbe fasi sperimentali riscontrabili nella tomba Fran\u00e7ois e nell'ipogeo dei Volumnii di Perugia. Le tipologie abitative di epoca pi\u00f9 recente vengono studiate integrando i dati con quelli delle abitazioni di Pompei, esse erano prive della decorazione plastica delle coperture, ormai riservata ai soli edifici templari.\nTempli.\nLa tipologia del tempio etrusco nacque all'inizio dell'et\u00e0 arcaica, nel secondo quarto del VI secolo a.C., come spazio adibito alla conservazione della statua di culto e degli arredi sacri; si consolid\u00f2 in forma canonica alla fine dello stesso secolo. Dalla fine del VII secolo a.C. si datano alcuni edifici che iniziarono a caratterizzarsi come luoghi sacri distinti dal palazzo del sovrano. A differenza dei templi greci ed egizi, che si evolvevano assieme alla societ\u00e0, i templi etruschi rimasero sostanzialmente immutati nel tempo. Essi svilupparono la tipologia abitativa a tre vani, trasformando l'atrio anteriore nel pronao.\nLe informazioni sul canone templare etrusco restituite dal trattato di Vitruvio, che lo classificava (in particolare le colonne) sotto un nuovo ordine, quello \"tuscanico\", sono state in qualche modo confermate dalle indagini archeologiche. Il tempio, elevato su un alto podio decorato con modanature contrapposte, la cui altezza tende a diminuire col tempo, era accessibile attraverso una scalinata frontale. Frequente \u00e8 la difficolt\u00e0, a parte gli esemplari a planimetria pi\u00f9 semplice, con cella rettangolare unica come nel pi\u00f9 antico tempio poliadico di Veio, nel distinguere le altre due tipologie pi\u00f9 diffuse, quelle a tre celle e ad \"alae\", ossia a cella unica ma con due corridoi laterali. La pianta a cella unica poteva avere o essere priva di colonne in facciata, la pianta con tripartizione della cella presentava nel pronao una doppia fila di colonne, in assenza o presenza di prolungamento dei muri laterali della cella. Nella tipologia ad \"alae\" le ali laterali potevano essere chiuse da muri, o separate dalla cella solo tramite colonne (tipologia detta \"periptero sine postico\").\nNel santuario di Portonaccio a Veio, il tempio detto di Apollo aveva tre celle, o una cella con alae, e una ricca decorazione architettonica fittile, che comprendeva statue acroteriali di grandezza poco superiore al vero, oggi conservate al Museo nazionale etrusco di Villa Giulia a Roma, tra le quali il noto Apollo di Veio.\nAltri esempi di tempio a tre celle sono il tempio tempio del Belvedere di Orvieto, datato agli inizi del V secolo a.C., e il tempio A di Pyrgi. Il tempio B di Pyrgi, il pi\u00f9 antico dei due, e il tempio di Satrico, dedicato alla Mater Matuta, datato alla met\u00e0 del VI secolo a.C., hanno invece cella unica e peristasi.\nDecorazione architettonica.\nLa decorazione architettonica fittile dei templi etruschi comprendeva lastre di copertura degli assi orizzontali, antefisse e lastre di rivestimento per coprire la struttura lignea portante. Lo spazio frontonale restava cavo, la decorazione era assente o limitata al rivestimento di alcune parti dello stesso (le terminazioni del \"columen\" e dei \"mutuli\", ossia della trave principale e dei travi laterali), attraverso lastre talvolta figurate. Gli acroteri potevano essere vere e proprie statue o elementi decorativi come palmette o altre decorazioni vegetali. Il tempio di Talamonaccio vide tra la seconda met\u00e0 del IV secolo e la seconda met\u00e0 del primo diverse ristrutturazioni, l'ultima delle quali comport\u00f2 l'inserimento del fregio frontonale probabilmente per influenza della cultura greca mediata ormai dalla societ\u00e0 romana. Lo spazio frontonale venne chiuso da assi in legno alle quali venivano inchiodate lastre con i rilievi aggettanti. Di epoca ellenistica \u00e8 anche l'introduzione del fregio che decora le pareti della cella.\nArchitettura funeraria.\nLa maggiore conservazione delle tombe etrusche rispetto alle strutture abitative venne garantita dalla loro funzione; destinate ad una durata maggiore, erano costruite in materiali non deperibili, in pietra o scavate nella roccia. I mutamenti nei riti funerari o nella struttura socio-economica della popolazione etrusca comportarono l'elaborazione nel corso dei secoli di differenti strutture sepolcrali.\nUna struttura di passaggio dal pozzetto villanoviano, legato al rito dell'incinerazione, alla tomba a camera, destinata principalmente all'inumazione dei corpi, \u00e8 quella a pozzetto con cinerario, racchiusi entro cerchi in pietra, quali si rinvennero a Vetulonia. Pi\u00f9 tardi il cinerario venne sostituito da casse destinate all'inumazione e riunite all'interno di uno stesso circolo in pietra.\nIl concetto gi\u00e0 villanoviano della sopravvivenza dopo la morte port\u00f2 all'elaborazione di un rituale e di un sepolcro che permettesse ai defunti di trascorrere la propria vita ultraterrena entro un ambiente familiare, assieme agli oggetti posseduti in vita. Le necropoli generalmente erano poste al di fuori della cinta muraria delle citt\u00e0, lungo le vie di accesso alla citt\u00e0 stessa. Per la resa monumentale del sepolcro in epoca orientalizzante si fece ricorso alla falsa volta (tomba a tholos) o alla tomba a camera con tamburo cilindrico sovrastato dal tumulo di terra. Le tombe si articolavano in diverse camere sepolcrali di dimensioni proporzionali alla ricchezza del defunto o della famiglia committente. Le decorazioni parietali all'interno riprendevano scene di vita quotidiana o scene di \"prothesis\" con le onoranze funebri ad essa collegate, oltre alla tradizionale porta degli inferi dipinta sulla parete di fondo.\nEsempi della prima fase di sviluppo della tomba monumentale etrusca, nel VII secolo a.C., sono quelli di Caere, tra i quali la nota tomba Regolini-Galassi. Questa, tipicamente, si articola in un dromos e un atrio, sostanzialmente un lungo corridoio al termine del quale si apre la camera funeraria principale che accoglieva oltre al defunto, un corredo funerario ricchissimo. La tomba fu ingrandita in seguito per accogliere altre sepolture di tipo familiare, sia inumazioni che incinerazioni, a testimonianza del persistere parallelo di entrambi i riti. Quando un ulteriore cambiamento sociale connesso alla maggiore concentrazione urbana port\u00f2 alla sostituzione del potere assoluto del principe con quello di una ristretta oligarchia (fine del VII secolo a.C.), la tomba a camera, ormai tipologia unica per le classi sociali superiori, si consolid\u00f2 a Caere in una forma simile a quella abitativa, con tre vani e atrio, al termine del dromos. Le tombe tendevano inoltre, essendo dotate di valore simbolico, a riprendere strutture in disuso in ambito civile ma dotate di grande prestigio.\nA Tarquinia la pianta delle tombe trov\u00f2 forma canonica solo nella seconda met\u00e0 del VI secolo a.C.; qui, come in genere anche in Etruria settentrionale, non vi erano in epoca orientalizzante riferimenti alle abitazioni, ad eccezione di Chiusi. A Caere il tumulo venne sostituito dalla tomba a dado nel secondo quarto del VI secolo a.C., una tipologia la cui struttura \u00e8 richiamata dal nome, con facciata articolata architettonicamente a livello della strada, cos\u00ec come la camera interna; venne utilizzata soprattutto in aree a sviluppo regolare e uniforme, come nelle necropoli di Orvieto (v. necropoli del Crocifisso del Tufo). La tradizione della tomba rupestre, con la facciata scolpita nel tufo prese avvio a Tuscania e nel viterbese, mentre a Populonia si affermarono le tombe a edicola, le cui facciate riprendevano le forme del tempio tuscanico. Nel processo di regolarizzazione e uniformazione dei sepolcri rientrano anche gli interni che si ridussero nel V secolo a.C. ad una sola camera sepolcrale; i pochi esemplari che si distinguevano in senso monumentale furono ripresi tipologicamente dai grandi sepolcri del IV secolo a.C.\nNel III e II secolo a.C. i grandi ipogei gentilizi si fecero sempre pi\u00f9 rari, generalmente costituiti da un'unica camera quadrangolare con pilastri centrali, sinch\u00e9 simili sepolture in area meridionale scomparvero definitivamente con il trasferimento dell'aristocrazia etrusca a Roma."}
{"id": "4158527", "revid": "36426", "url": "https://it.wikipedia.org/wiki?curid=4158527", "title": "Pieve di San Cassiano in Campavane", "text": ""}
{"id": "4158530", "revid": "92723", "url": "https://it.wikipedia.org/wiki?curid=4158530", "title": "Conio (Borgomaro)", "text": "Conio \u00e8 una frazione di 107 abitanti del comune di Borgomaro, in provincia di Imperia. Fino al 1928 fu comune autonomo.\nGeografia fisica.\nSi trova nell'alta valle del Maro alle falde del monte Grande: con i suoi 622 m \u00e8 il pi\u00f9 alto paese della valle, escluso il piccolo agglomerato di San Bernardo di Conio. Grazie all'abbondanza di sorgenti il territorio circostante \u00e8 perfettamente adatto alla coltivazione del \"fagiolo bianco di Conio\".\nStoria.\nIn epoca medievale Conio fu feudo dei Lascaris di Ventimiglia, che lasciarono come testimonianza il castello in cima al paese, oggi ricostruito. Al 1928 risale la soppressione del comune di Conio in favore del suo accorpamento nel territorio di Borgomaro come frazione.\nEconomia.\nL'economia del paese \u00e8 principalmente legata all'agricoltura, specialmente alla coltivazione del \"fagiolo bianco di Conio\", diventato di recente presidio Slow Food.\nInfrastrutture e trasporti.\nStrade.\nA Conio termina la strada provinciale 25, avente inizio a Ville San Pietro nel quale si collega alla provinciale 24 proveniente dal capoluogo Borgomaro. Nel 2003 \u00e8 inoltre stata asfaltata la strada che collega la frazione con il piccolo abitato di San Bernardo di Conio mentre recentemente \u00e8 stata anche costruita in parte ex novo la nuova strada di mezzacosta, interamente asfaltata, che collega Conio con Poggialto nel comune di Aurigo. La Riviera Trasporti assicura alcune corse giornaliere che collegano il paese con Imperia."}
{"id": "4158540", "revid": "438678", "url": "https://it.wikipedia.org/wiki?curid=4158540", "title": "Tesori", "text": ""}
{"id": "4158541", "revid": "4252", "url": "https://it.wikipedia.org/wiki?curid=4158541", "title": "Zio Paperone e il cavaliere nero", "text": ""}
{"id": "4158543", "revid": "1318658", "url": "https://it.wikipedia.org/wiki?curid=4158543", "title": "Ottomix", "text": "Durante la sua carriera ha utilizzato vari nomi, tra cui Black Machine, 8mix, Joe Inferno, Anima Ladina, Amok, Bassforce, Vitamin Pills e Dragon Fly(3).\nBiografia.\nInizia la sua carriera musicale a Cortina D'Ampezzo, suo paese natale, presso la discoteca \"Orange\" nel 1982. Nel 1983 incontra Gianni Visnadi con cui realizza \"Sahara Sand\", il suo primo disco (con l'apporto vocale di George Aaron), pubblicato da Discomagic.\nAll'epoca utilizzava un campionatore Ensoniq EPS, grazie al quale crea un groove molto particolare, che negli anni diventer\u00e0 tipico del suo stile. Partendo da questa base crea una demo, con cui gira per mesi le case discografiche dell'epoca, senza successo. La casa discografica New Music rimane al contrario entusiasta, tanto che con l'allora titolare della \"New Music\", Pippo Landro, crea la PLM: una nuova etichetta con cui nel 1991 pubblica il brano \"How Gee\", dal marcato e inconfondibile stile funky, che sar\u00e0 prima tormentone di quell'estate e successivamente il brano che fa conoscere \"Ottomix\" al grande pubblico. Per il brano viene creato l'album Black Machine \"The Album\", primo vero album del DJ.\n\"Love \"N\" Peace, secondo album\" dove nel brano \"TELL ME\" troviamo l'apporto vocale di Glenn White voce storica del progetto Kano.\nIl rapporto discografico con la \"New Music\" prosegue con altri progetti, come Joe Inferno e Dragon Fly. Nello stesso periodo con i fratelli Gianni e Paolo Visnadi pubblica Technicida Vol. 1 e Technicida Vol. 2 per l'etichetta Flying Records. Con questa casa escono anche altri suoi prodotti come Moka, Anima Ladina, e il primo singolo in cui utilizza lo pseudonimo Ottomix.\nCollaborando con Lino Lodi e Stefano Mango pubblica le due \"hit\" intitolate Elephant Paw e Jack' Y All sotto la label X-Energy, e il prog. Face The Bass\nDurante il 1997 collabora con Pier Rossini e Paola Peroni pubblica altre due \"hit\": Bacon Popper e Alex Castelli.\nA partire dal 1999, con la casa discografica SAIFAM pubblica diverse produzioni su label KIK tra cui Raggasex, Ottomix Compilation e \"New Ethnic Electronic World\".\nL'incontro col DJ YANO apre un nuovo capitolo musicale, e dopo 15 mesi di studio con musicisti di altissimo livello, fa uscire il primo album del TOP DJ dal titolo ALEGRIA seguito da FELICIDAD, e MIRACLE che avvicinano il Dee jay, dalla consolle al concerto LIVE...\nIn parallelo, prende vita un prog. chiamato OTTOMIX vs YANO decisamente pi\u00f9 DANCE che SAIFAM racchiude in doppi cd ormai arrivati al vol.6 Rispetto agli Album il sound \u00e8 la sperimentazione e fusione di sonorit\u00e0 etniche che incontrano l'elettronica di ultima generazione e che stanno condizionando pesantemente le consolle \"AFRO\" rendendo YANO il vero GURU di questo movimento.\nOttomix &amp; Yano presentano \"OTTOMIX VS YANO VOL.6\" il sesto volume dell'ormai celebre raccolta gi\u00e0 collaudata da anni. Continua il viaggio attraverso un sound etnico dalle magiche atmosfere, per alcuni battezzato come \"NEW AFRO\" ma che in realt\u00e0 sposa elementi sonori provenienti da ogni parte del mondo inseriti in un contesto dance e quindi concepiti per i dancefloor.\nNel 2015 lavora al quarto album di DJ YANO e dopo molti anni, la realizzazione del nuovo BLACK MACHINE.\nA luglio 2016 scrive e produce RAGGA BEATBOX.\nYANO &amp; SISMICA - La Luna y el mar, estate 2016 primo singolo estratto dall'album ALMA LATINA\nYANO &amp; SISMICA - V\u00e8rtigos, marzo 2017\nYANO &amp; SISMICA - Ahora, aprile 2017\nYANO &amp; SISMICA - ALMA LATINA, giugno 2017\nGiugno 2017, OTTOMIX \"THE RARITY COLLECTION\" un doppio CD da collezione. Tutti i suoi pi\u00f9 grandi successi per una confezione arricchita da alcune \"chicche\" per i collezionisti: ci sono infatti versioni rarissime e molto utili ai dj che renderanno questo prodotto un \"must have\" per chi ama il genere.\nGiugno 2017, YANO MUSIC MACHINE VOL.1, un viaggio attraverso la New Afro Generation\nGiugno 2018, YANO MUSIC MACHINE VOL.2, melodie etniche, percussioni New Afro Generation\nGiugno 2019, YANO MUSIC MACHINE VOL.3, ritmi tribali e suoni elettronici New Afro Generation\nOttobre 2021, YANO MUSIC MACHINE VOL.4 dopo lunghe attese vengono finalmente accontentati tutti i fan di Ottomix &amp; Yano\nDicembre 2021 \"HOW GEE\" soundtrack Film \"HOUSE OF GUCCI\""}
{"id": "4158544", "revid": "599013", "url": "https://it.wikipedia.org/wiki?curid=4158544", "title": "Carlo Re Dionigi", "text": "Carriera.\nCresciuto nel Legnano dove ha esordito nel 1939, nel 1942-1943 ha giocato in Serie B con il Brescia con 21 presenze e 9 reti, esordendo l'11 ottobre 1942 in Pro Patria-Brescia (0-0), realizz\u00f2 una doppietta il 9 maggio 1943 nella partita Brescia-Anconitana (4-0).\n\u00c8 rientrato al Legnano per due stagioni nel 1943-44 e nel Torneo Benefico Lombardo, poi ha giocato due anni in Liguria con la Sanremese e con il Savona, prima di chiudere la sua carriera a Crema."}
{"id": "4158547", "revid": "2184720", "url": "https://it.wikipedia.org/wiki?curid=4158547", "title": "Kill the DJ", "text": "Kill the DJ \u00e8 un singolo del gruppo musicale statunitense Green Day, pubblicato nel 2012, anticipando l'uscita del nono album studio \"\u00a1Uno!\".\nStile musicale.\nSecondo il cantante Billie Joe, il brano, dalla durata di 3 minuti e 42 secondi, ha delle forti influenze dance (in particolare, esso presenta un ritmo four-on-the-floor), le quali richiamano \"Sandinista!\" dei Clash, \"Sex &amp; Drugs &amp; Rock &amp; Roll\" di Ian Dury e \"Genius of Love\" dei Tom Tom Club.\nAllo stesso tempo, Michael Roffman (a nome del webzine musicale \"Consequence\") paragona lo stile della canzone a quello di band come The Rapture e all'album dei Clash \"Combat Rock\".\nVideo.\nIl teaser del videoclip \u00e8 stato pubblicato sul sito ufficiale il 29 agosto 2012 ed il video vero e proprio \u00e8 stato annunciato per il 4 settembre. Nonostante sia stata rispettata la data di pubblicazione, alcuni canali televisivi l'hanno mandato in onda anticipatamente.\nNella prima parte del video si vedono i Green Day correre nel deserto in sella a delle moto. Successivamente viene mostrata la band all'interno di una discoteca, che avanza tra la folla ed infine inizia a suonare."}
{"id": "4158548", "revid": "110157", "url": "https://it.wikipedia.org/wiki?curid=4158548", "title": "26 Men", "text": "26 Men \u00e8 una serie televisiva statunitense in 78 episodi trasmessi per la prima volta nel corso di 2 stagioni dal 1957 al 1959.\n\u00c8 una serie western incentrata sulle vicende dei ranger dell'Arizona, un gruppo elitario commissionato nel 1901 dal legislatore del Territorio dell'Arizona e limitato, per ragioni finanziarie, ad un corpo di ventisei membri attivi.\nTrama.\n1901, Arizona. Gli \"Arizona Rangers\" sono un gruppo di ranger che operano nel Territorio dell'Arizona durante il periodo del vecchio West. Il gruppo, formato da 26 uomini (un capitano, un tenente, 4 sergenti e 20 operativi) e guidato dal capitano Tom Rynning, \u00e8 responsabile della sicurezza della zona ed effettua arresti e catture di pericolosi criminali.\nProduzione.\nLa serie fu prodotta da ABC Films e Russell Hayden Productions e girata in California e in Arizona. Le musiche furono composte da Al Sack, Gordon Zahler e Russell Hayden (che fu anche produttore).\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 15 ottobre 1957 al 30 giugno 1959 in syndication. \u00c8 stata distribuita anche in Finlandia con il titolo \"26 miest\u00e4\"."}
{"id": "4158551", "revid": "1305772", "url": "https://it.wikipedia.org/wiki?curid=4158551", "title": "Cunderdin", "text": "Cunderdin \u00e8 una citt\u00e0 situata nella regione di Wheatbelt, in Australia Occidentale; essa si trova 156 chilometri ad est di Perth ed \u00e8 la sede della Contea di Cunderdin.\nStoria.\nLa citt\u00e0 venne fondata da Cherles Hunt nel 1864, in seguito allo spostamento verso est di allevamentoallevatori di pecore di Perth che cercavano nuovi terreni adatti al pascolo. Il nome con cui venne battezzato il nuovo insediamento deriva da una parola aborigena che secondo alcuni significa 'luogo dei bandicoot' mentre secondo altri significa 'luogo dei molti fiori', con riferimento alla primaverile fioritura del bush australiano. A partire dal 1884 la citt\u00e0 si svilupp\u00f2 ed aument\u00f2 di importanza, soprattutto grazie alla costruzione della ferrovia che la attraversava e che garantiva il commercio dei prodotti agricoli."}
{"id": "4158553", "revid": "1652635", "url": "https://it.wikipedia.org/wiki?curid=4158553", "title": "Mega Python vs. Gatoroid", "text": " Mega Python vs. Gatoroid \u00e8 un monster/Disaster Movie, diretto da Mary Lambert, prodotto dallo studio The Asylum e distribuito il 21 giugno 2011 per il circuito direct-to-video negli Stati Uniti. Il film tuttavia, \u00e8 stato proiettato in anteprima nelle sale del Texas e poi trasmesso sul canale Syfy il 29 gennaio 2011. Le protagoniste del film, sono interpretate dalle due cantanti pop Debbie Gibson e Tiffany Renee Darwish.\nIn Italia \u00e8 stato distribuito in DVD da Minerva Pictures nel luglio 2011 e trasmesso in pay su SKY Italia.\nTrama.\nUn gruppo di animalisti, capeggiati dalla dottoressa \"Nikki Riley\" (Debbie Gibson), \"Gia\" (Arden Cho) e \"Ben\" (Patrick Hancock), irrompono in un laboratorio e rubano dozzine di pitoni esotici, per poi liberarli in una palude di Everglades in Florida. Tale azione, inavvertitamente causa una crescita negli esemplari di serpenti che uccidono 72 alligatori in pochi giorni, minacciano quindi l'ecosistema. A causa della minaccia, la ranger \"Terry O'Hara\" (Tiffany) rilascia il permesso ai cacciatori locali, di sterminare i pitoni.\nComunque i cacciatori, tra cui \"Justin\" (Carey Van Dyke), il fidanzato di Terry, vengono rapidamente eliminati dai serpenti giganti, cos\u00ec Terry, in preda all'ira per la morte del suo ragazzo, insieme a \"Angie Polk\" (Kathryn Joosten), un'anziana ma molto in gamba collega, prende delle scatole di steroidi anabolizzanti da \"Manny\" (nipote di Angie) e le iniettano in dei polli morti per poi darli in pasto agli alligatori. Tra gli steroidi vi \u00e8 un siero sperimentale che neutralizza gli inibitori della crescita muscolare con un effetto collaterale che accresce l'aggressivit\u00e0. Intanto, Nikki e il suo gruppo installano delle telecamere in tutte le zone di Everglades, per monitorare le attivit\u00e0 di Terry, registrandola mentre con Angie ciba gli alligatori con gli steroidi.\nDiversi mesi dopo, Terry incontra il \"Dr. Diego Ortiz\" (A Martinez), che l'avverte che sta per iniziare una guerra tra i pitoni giganti e gli alligatori mutanti. Dopo aver visto un combattimento tra un pitone e un alligatore, Diego richiede a Terry di cancellare il banchetto di beneficenza che si sarebbe tenuto quella sera, ma Terry non gli d\u00e0 ascolto, allo stesso tempo Nikki e il suo gruppo in cammino nella foresta a piantare feromoni, trovano lo scheletro di un pitone gigante prima di essere attaccate da un alligatore ingigantito che mangia Gia. In un altro punto di Everglades, Diego scopre che gli alligatori stanno covando centinaia di uova, grosse 20-30 volte pi\u00f9 del normale, chiama allora Terry per avere accesso agli esplosivi per distruggere le uova, vedendosi per\u00f2 la richiesta negata. Diego sorvolando la zona con un elicottero, salva Nikki, ma Ben viene divorato da un alligatore. Nikki viene lasciata nel suo ufficio, mentre Diego torna dove sono situate le uova di alligatore e le distrugge con della dinamite.\nA questo punto, trova una caverna con centinaia di uova e chiama Terry, spiegandole che se lei non evacua il party vicino, egli chiamer\u00e0 il governatore per farsi inviare la guardia nazionale. Al banchetto di beneficenza, Nikki si presenta come VIP senza invito, minacciando Terry di diffondere un CD contenente le immagini di quando dava steroidi agli alligatori, questo scatena una rissa tra le due donne (simile ad un catfight) che distrugge il party. Nello stesso momento, i rettili fanno irruzione, quindi non lottando pi\u00f9 fra loro, e divorano l'ospite d'onore Micky Dolenz e altri partecipanti; finalmente Terry e Nikki capiscono che devono cooperare insieme per sventare la minaccia, cos\u00ec con Angie e Diego, si dirigono a Miami per prevenire l'attacco in citt\u00e0 da parte dei rettili, non fanno per\u00f2 in tempo, cos\u00ec Angie viene divorata da un pitone. A Nikki viene un'idea per salvare la Florida; mettere dell'esplosivo nella caverna mentre Terry e Diego volano sopra Miami con un crop duster spruzzando feromoni presi dall'ufficio di Nikki, attirando i rettili.\nAlla fine, il loro aereo precipita su un'autostrada dopo essere stato colpito da un pitone, Terry quindi prende le rimanenti tamigiane di feromoni e guida una macchina abbandonata per attirare i rettili lontano da una stazione nucleare l\u00ec vicina. Nikki nella caverna si ritrova circondata da centinaia di alligatori neonati, ma viene salvata da Terry facendo saltare in aria la macchina che guidava verso un alligatore gigante. Nuovamente circondate dai rimanenti rettili, le due donne si chiudono all'interno di un capannone di alimentazione, dove Nikki ammette a Terry che \u00e8 stata lei a rilasciare i serpenti nella palude di Everglades. Diego sopraggiunge in un elicottero di salvataggio prendendo in salvo Nikki, ma non facendo in tempo a salvare Terry che viene afferrata e uccisa da un alligatore. Nikki fa saltare in aria la cava uccidendo tutti i rettili in vista; ma l'esplosione colpisce l'elicottero facendola precipitare in un pantano. Quando tutto sembra essere finito, Nikki viene sbranata dalla testa mozzata di un pitone (poich\u00e9 la testa di un serpente pu\u00f2 sopravvivere per circa un'ora dopo la morte).\nUn anno dopo l'incidente, Diego taglia un fiocco per inaugurare l'estuario O'Hara-Riley, chiamato cos\u00ec in memoria di Terry e Nikki.\nProduzione.\nIl film \u00e8 stato girato al Griffith Park al County Arboretum and Botanic Garden di Los Angeles, in California, usato per apparire come lo Stato della Florida. Alcune immagini del film, sono state riciclate da \"Mega Shark Versus Crocosaurus\". Per il lungometraggio, \u00e8 stato stimato un budget di 500.000 dollari. Il megaphyton sembra pi\u00f9 piccolo del normale ma \u00e8 lungo 115 metri e pesa 83 tonnellate, il gatoroid ne pesa 81.\nColonna sonora.\nNel film figurano le canzoni \"Snake Charmer\" di Debbie Gibson e \"Serpentine\" di Tiffany. La colonna sonora \u00e8 stata composta da Chris Ridenhour.\nAccoglienza.\n\"Mega Python vs. Gatoroid\" \u00e8 stato stroncato dalla critica; Ken Tucker di \"Entertainment Weekly\" nella sua recensione ha detto \"hanno fatto un qualcosa, che altri baluardi del genere, come \"Sharktopus\" e \"Dinocroc vs. Supergator\" non sono riusciti a fare: a richiamare l'attenzione in negativo, sono la pacchianit\u00e0 e il trash del film.\" Jared Rasic di CHUD.com ha dato 2 stelle su 5 al film, commentando che \"questo film sa esattamente cosa \u00e8, e non prova neanche a sorprenderti con elementi qualitativi per dare un senso al tempo che si sta sprecando per la visione.\""}
{"id": "4158554", "revid": "31886", "url": "https://it.wikipedia.org/wiki?curid=4158554", "title": "Juan de Arellano", "text": "Biografia.\nNacque a Santorcaz, non lontano da Madrid. Apprese l'arte a Alcal\u00e1 de Henares per poi trasferirsi nella capitale ove inizi\u00f2 la sua attivit\u00e0 aprendo una bottega con molti collaboratori nei pressi della Puerta del Sol. Intorno alla met\u00e0 del XVII secolo possiamo distinguere a Madrid due correnti tra i pittori di nature morte floreali. Una prendeva radici dalla raffinata arte di Juan van der Hamen e fu rappresentata dal suo allievo Antonio Ponce. L'altra, fortemente influenzata dai dipinti degli artisti romani e fiamminghi, ebbe il suo interprete in Juan de Arellano. Secondo quanto tramandatoci da Antonio Palomino Arellano non aveva particolari abilit\u00e0 pittoriche fino al giorno in cui cominci\u00f2 a copiare alcuni dipinti di Mario de' Fiori, e con tanta determinazione da lavorare il giorno e la notte. In effetti agli inizi della sua carriera riesce a cogliere risultati appena modesti. La prima opera datata(1646) \u00e8 una ghirlanda di fiori con \"Allegoria della Vanit\u00e0\", in collaborazione con Francisco Camilo, seguita l'anno seguente da due composizioni con fiori frutta e uccelli. Ma gi\u00e0 nel 1652 con la spettacolare coppia di \"Festoni di fiori con paesaggi\" (Museo del Prado), il suo talento raggiunge la piena maturit\u00e0. Nei due dipinti la qualit\u00e0 pittorica \u00e8 molto elevata, e testimonia i grandi progressi nella sua evoluzione artistica. Arrivato al successo, gli domandarono un giorno per quale motivo avesse abbandonato le figure per dipingere fiori. Rispose: \"Por qu\u00e9, en esto, trabajo menos y gano m\u00e1s\"(Cos\u00ec facendo, lavoro meno e guadagno di pi\u00f9).\nPoco considerato dai critici fino al XX sec., attualmente le sue opere sono molto quotate."}
{"id": "4158558", "revid": "4252", "url": "https://it.wikipedia.org/wiki?curid=4158558", "title": "Zio Paperone \u2013 Il Cavaliere Nero colpisce ancora", "text": ""}
{"id": "4158559", "revid": "729019", "url": "https://it.wikipedia.org/wiki?curid=4158559", "title": "Aviosuperficie Fly Roma", "text": "L'aviosuperficie Fly Roma \u00e8 una aviosuperficie italiana situata ad Est della citt\u00e0 di Roma, a circa 8\u00a0km dal G.R.A. della capitale, ad una altitudine di 65\u00a0m\u00a0s.l.m.. L'aviosuperficie \u00e8 sita nel comune di Monte Compatri, ma si trova nelle immediate vicinanze di Valle Martella, localit\u00e0 nel comune di Zagarolo. L'aviosuperficie si trova all'interno dell'ATZ dell'Aeroporto di Guidonia e dispone di un corridoio per il sorvolo e l'uscita dall'area dell'ATZ dei velivoli da diporto o sportivi.\nPiste.\nL'aviosuperficie \u00e8 dotata di una pista in manto erboso di dimensioni pari a 560x25 metri, delimitata da cinesini.\nL'orientamento pista \u00e8 09/27. Il circuito \u00e8 destro per la pista 27 e sinistro per la 09.\nLa frequenza aeronautica dell'aviosuperficie \u00e8 130.00\u00a0MHz\nImpiego.\nSull'aviosuperficie operano aerei ultraleggeri, di aviazione generale ed elicotteri.\nLe strutture comprendono una club house, un hangar per il rimessaggio dei velivoli ed un centro manutenzione autorizzato Tecnam.\nPresso l'aviosuperficie ha sede operativa una Scuola di Volo riconosciuta dall'Aero Club d'Italia.\nIn auto.\nL'aviosuperficie \u00e8 situata sulla strada provinciale 13c, raggiungibile in auto da Roma dalla via Prenestina, uscita n. 16 del G.R.A.."}
{"id": "4158561", "revid": "1226", "url": "https://it.wikipedia.org/wiki?curid=4158561", "title": "La Lega degli straordinari gentlemen", "text": ""}
{"id": "4158563", "revid": "124123", "url": "https://it.wikipedia.org/wiki?curid=4158563", "title": "Arellio Fusco", "text": "Attivo ai tempi di Ottaviano Augusto, fu maestro di Papirio Fabiano, Ovidio e Plinio il Vecchio."}
{"id": "4158564", "revid": "56620", "url": "https://it.wikipedia.org/wiki?curid=4158564", "title": "Cosma di Iacopo", "text": "Il suo nome, da cui \u00e8 derivata la tradizione di definire il contributo artistico dei marmorari romani con gli aggettivi \"cosmati\", \"cosmatesco\" e quindi arte o architettura \"cosmatesca\" (Boito 1860), compare per la prima volta nel 1210 nell'iscrizione del portico della cattedrale di Civita Castellana. Doveva essere ancora un ragazzino perch\u00e9 nella suddetta iscrizione Iacopo lo menziona come \"filio suo carisimo\" e non come magister maturo: \"Magister Iacobus. Civis Romanus. Cum. Cosma Filio + Suo Carisimo. Fecit Ohc Opus. Anno Dni. M.C.C.X\". Si stima che poteva avere dai 10 ai 15 anni quando realizz\u00f2 insieme al padre la decorazione del portico civitonico che \u00e8 considerata una delle opere pi\u00f9 rappresentative dell'arte cosmatesca in generale. Ancora molto giovane doveva essere quando, sempre insieme al padre Iacopo, collabor\u00f2 alla realizzazione del portale del monastero di San Tommaso in Formis che sta a fianco alla chiesa di Santa Maria in Domnica a Roma: \"Magister Iacobus Cum Filio Suo. Cosmato Fecit Ohc Opus\". Come si pu\u00f2 osservare, Iacopo scrive \"fecit\" al singolare e non \"fecerunt\" al plurale, volendo indicare con ci\u00f2 il rango di aiutante apprendista del figlio Cosma e non di \"magister\" indipendente. Non tutti gli attestati di paternit\u00e0 di Cosma ci sono giunti come iscrizioni epigrafiche, alcune delle quali sono andate perdute e ne \u00e8 rimasta memoria in alcuni documenti storici. Ma le iscrizioni pi\u00f9 importanti di questo artefice si trovano ad Anagni e a Subiaco. Ad Anagni, nella cattedrale di Santa Maria si conservano almeno tre iscrizioni che riportano il suo nome di cui una in cui si attesta che realizz\u00f2 il pavimento cosmatesco della basilica superiore al tempo del Vescovo Alberto, cio\u00e8 tra il 1224 e il 1227; un'altra (in realt\u00e0 erano due, ma una \u00e8 andata perduta) che attesta lo spostamento dell'altare di San Magno nell'omonima cripta della cattedrale nell'anno 1231; un'altra iscrizione, attesta che egli esegu\u00ec dei lavori non bene specificati, stavolta insieme ai figli Luca e Iacopo II, ancora nel 1231. Il fatto che questa iscrizione si trovi su un gradino di marmo da tempo immemorabile collocato sul lato destro dell'altare di San Magno nella predetta cripta, ha indotto tutti gli studiosi a credere ciecamente che il pavimento cosmatesco della cripta fosse stato da lui eseguito in quel luogo nel 1231. Recenti indagini, invece, hanno messo in evidenza come tutto ci\u00f2 potrebbe non corrispondere alla realt\u00e0 se si considera che l'iscrizione stessa non si riferisce in modo specifico, come nel caso del pavimento della basilica superiore, a lavori riguardanti il pavimento della cripta; che il gradino con l'iscrizione \u00e8 l'unico dell'altare stesso ad essere completamente diverso dagli altri; che l'iscrizione \u00e8 totalmente consunta dallo sfregamento dei piedi, il che starebbe ad indicare che un tempo il gradino si trovava in altra posizione dove veniva calpestato tutti i giorni da un considerevole numero di persone e fedeli; considerazioni di tipo storico e stilistico inducono ad ipotizzare che il gradino possa provenire in realt\u00e0 dalla vicina chiesa di San Pietro in Vineis, dove sembra accertato che un pavimento cosmatesco di enormi dimensioni fosse realizzato probabilmente proprio nel 1231 dalla bottega di Cosma. Infine, ancora con i figli Luca e Iacopo ha lasciato un ultimo attestato di paternit\u00e0 nel chiostro del monastero benedettino di Santa Scolastica a Subiaco, oggi appunto denominato \"chiostro cosmatesco\". \nLo stile di Cosma si distingue da quello del nonno Lorenzo e di Iacopo suo padre per il fatto di essere pi\u00f9 vicino a soluzioni semplificate, come il ridimensionamento stantardizzato dei quincuxes e guilloche. Considerato che i due lavori pavimentali anagnini mostrano le stesse caratteristiche, con l'originale sviluppo longitudinale di lunghe file di quincuxes tangenti tra loro nelle ruote esterne, si pu\u00f2 facilmente arguire che questa soluzione fosse un elemento stilistico importante nelle sue opere che si diversifica da quelle paterne in cui i quincuxes sono nella maggior parte dei casi annodati tra loro come le guilloche e non giustapposti, oltre che ad essere sensibilmente pi\u00f9 grandi nelle dimensioni. Se Iacopo prediligeva un moderato ma importante uso del giallo antico, Cosma mirava soprattutto all'uso del porfido verde nei suoi quincuxes (come nel \"Sancta Sanctorum\" a Roma e a Civita Castellana nel transetto e nel presbiterio sebbene entrambi siano stati ricostruiti). Cosma scompare dalla scena dopo l'ultima iscrizione di Subiaco, quindi almeno dal 1250 (se si vuole arrotondare), anno a partire dal quale l'arte cosmatesca in generale si avvia verso un generale e inarrestabile declino."}
{"id": "4158566", "revid": "767487", "url": "https://it.wikipedia.org/wiki?curid=4158566", "title": "La via della seta", "text": "La via della seta \u00e8 un concept album del gruppo musicale italiano Le Orme registrato nel 2011, il primo dopo l'uscita di Aldo Tagliapietra. Prodotto da Enrico Vesco, Maurizio Mariani, Massimo Loy e Alessandro Messina."}
{"id": "4158571", "revid": "1869172", "url": "https://it.wikipedia.org/wiki?curid=4158571", "title": "William Hicks", "text": "Biografia.\nEntrato nel \"Bombay Army\" nel 1849, combatt\u00e9 nei moti indiani del 1857 e fu menzionato nei dispacci per buona condotta nelle azioni di Sitka Ghaut nel 1859.\nNel 1861 divenne capitano e nella spedizione britannica in Abissinia del 1867\u20131868 comand\u00f2 una brigata, venendo nuovamente menzionato nei dispacci. And\u00f2 in pensione con il grado onorario di colonnello nel 1880.\nAl servizio del Chediv\u00e8.\nDopo la guerra anglo-egiziana del 1882, entr\u00f2 al servizio del Chediv\u00e8 e venne nominato pasci\u00e0. Nel 1881, il Sudan era controllato dall'Egitto; Muhammad Ahmad si autoproclam\u00f2 Mahdi e cominci\u00f2 a conquistare i territori vicini e ci\u00f2 minacciava il gi\u00e0 precario controllo egiziano del paese. Agli inizi del 1883 si rec\u00f2 a Khartum in qualit\u00e0 di capo di stato maggiore dell'esercito, poi comandato da Suliman Niazi Pasci\u00e0. Il campo venne stabilito a Omdurman e fu raccolta una nuova forza di circa 8.000 combattenti, soprattutto reclutati tra i \"fell\u0101\u1e25\u012bn\" delle truppe arabe sbandate, mandati in catene dall'Egitto. Dopo un mese di vigoroso addestramento, Hicks guid\u00f2 5.000 di questi uomini contro un numero equivalente di Dervisci a Sennar, sconfiggendoli e ripulendo dai ribelli le zone tra le citt\u00e0 di Sennar e Khartum.\nLa spedizione del 1883.\nTemendo un immediato attacco mahdista, gli ufficiali egiziani a Khartoum macchinarono contro Hicks, che nel mese di luglio rassegn\u00f2 le dimissioni. Ci\u00f2 provoc\u00f2 il licenziamento di Suliman Niazi e la nomina di Hicks come comandante in capo di un corpo di spedizione nel Kordofan con l'ordine di schiacciare il Mahdi, che nel gennaio del 1883 aveva catturato al-Ubayyi\u1e0d (anche chiamata El Obeid), la capitale di quella provincia.\nLa spedizione part\u00ec da Khartum il 9 settembre: era costituita da 7.000 fanti, 1.000 cavalieri e 2.000 seguaci del campo e comprendeva 13 europei. Il 10 la forza lasci\u00f2 il Nilo a Duem. Dopo una marcia forzata, Hicks attacc\u00f2 le forze mahdiste il 3 novembre 1883. Il Mahdi aveva comunque avuto il tempo di riarmare e preparare i propri \"An\u1e63\u0101r\", che erano ormai giunti ad essere pi\u00f9 di 40.000. Il 5 novembre la spedizione cadde in un'imboscata e fu annientato nei pressi di Shayk\u0101n a sud di El Obeid. Hicks venne battuto e ucciso e le sue forze distrutte: si salvarono solamente 300 uomini (battaglia di El Obeid).\nSecondo il racconto del cuoco di Hicks, uno dei sopravvissuti, il generale fu l'ultimo ufficiale a cadere, colpito dalla lancia del califfo Mahommed Sherif. La testa di Hicks fu tagliata e portata al mahdi."}
{"id": "4158572", "revid": "1538923", "url": "https://it.wikipedia.org/wiki?curid=4158572", "title": "Momoiite", "text": "La momoiite \u00e8 un minerale del gruppo del granato il cui nome \u00e8 stato attribuito in onore di Hitoshi Momoi (1930-2002). Un minerale con la stessa formula chimica era stato approvato con il nome di yamatoite.\nMorfologia.\nLa momoiite \u00e8 stata rinvenuta in aggregati di piccola dimensione e minuscoli cristalli da euedrali a subedrali.\nOrigine e giacitura.\nLa momoiite \u00e8 stata scoperta in giacimenti di manganese associata con calcite, celsiana, goldmanite, molybdenite niccolite, pyrophanite, quarzo, rodocrosite, rhodonite, spessartina, tephroite e vuorelainenite."}
{"id": "4158573", "revid": "122668134", "url": "https://it.wikipedia.org/wiki?curid=4158573", "title": "Sereno \u00e8...", "text": "Sereno \u00e8... \u00e8 il secondo album di Drupi, pubblicato nell'autunno 1974, poco dopo l'album precedente.\nTracce.\nCoro diretto da Drupi\nProduzione e orchestra dirette da Enrico Riccardi"}
{"id": "4158576", "revid": "830939", "url": "https://it.wikipedia.org/wiki?curid=4158576", "title": "Concepci\u00f3n Arenal", "text": "Fu autrice, tra le altre, delle opere \"Le beneficiencia, la filantropia, y la caridad\" (1861), \"Cartas a los delincuentes\" (1865) e \"Cartas a un obrero y a un se\u00f1or\" (1880)."}
{"id": "4158577", "revid": "163662", "url": "https://it.wikipedia.org/wiki?curid=4158577", "title": "Serena Scott Thomas", "text": "Biografia.\nNata nel Dorset inglese occidentale, Serena Scott Thomas \u00e8 la sorella dell'attrice Kristin Scott Thomas. Sua madre Deborah, nata Hurlbatt, \u00e8 cresciuta a Hong Kong ed in Africa e, prima di sposare il suo futuro marito, aveva studiato recitazione. Il padre di Kristin e Serena Scott Thomas, il capitano di corvetta Simon Scott Thomas, era un pilota della Marina Reale Britannica e mor\u00ec in un incidente di volo nel 1964. Il nonno nelle sorelle Scott Thomas, l'ammiraglio Sir Richard Thomas, \u00e8 stato Gentleman Usher of the Black Rod nella Camera dei Lord. Serena Scott Thomas era anche, pi\u00f9 alla lontana, pronipote del capitano Robert Falcon Scott, lo sfortunato esploratore che perse la corsa alla scoperta del polo sud. Il cognome \"Scott Thomas\", infatti, \u00e8 un'unione dei cognomi delle due famiglie originarie.\nDal 1996 al 2004 l'attrice \u00e8 stata sposata con Scott J. Tepper, dal quale ha avuto una figlia, Tallulah Rose Tepper, nata il 20 febbraio 1997 a Los Angeles, California.\nCarriera.\nIl ruolo principale di Serena Scott Thomas \u00e8 stato quello della Dottoressa Molly Warmflash nel film della saga di James Bond del 1999 \"Il mondo non basta\". L'attrice \u00e8 apparsa nel film televisivo del 1993 \"Harnessing Peacocks\", basato su un romanzo della scrittrice Mary Wesley. Nel 2001 ha partecipato ad un episodio della serie televisiva \"Buffy l'ammazzavampiri\", \"Rivelazioni\"; nello stesso anno ha recitato anche nella serie \"All Souls\", la quale per\u00f2 ha riscosso poco successo. Un altro ruolo di rilievo \u00e8 stato, nel 2005, quello della moglie di Bruce Willis e madre di Rumor Willis nel lungometraggio \"Hostage\", mentre altre apparizioni in serie televisive includono \"Nip/Tuck\" ed \"NCIS - Unit\u00e0 anticrimine\".\nDoppiatrici italiane.\nNelle versioni in italiano dei suoi film, Serena Scott Thomas \u00e8 stata doppiata da:"}
{"id": "4158578", "revid": "121215730", "url": "https://it.wikipedia.org/wiki?curid=4158578", "title": "Jan \u0160r\u00e1mek", "text": "Biografia.\nA seguito dello scoppio della seconda guerra mondiale e dell'invasione tedesca della Cecoslovacchia il governo cecoslovacco and\u00f2 in esilio a Londra.\n\u0160r\u00e1mek, esponente del Partito Popolare Cecoslovacco, fu Primo ministro durante quasi tutta la durata della guerra fino alla liberazione."}
{"id": "4158580", "revid": "125694375", "url": "https://it.wikipedia.org/wiki?curid=4158580", "title": "I fantasmi del cappellaio (romanzo)", "text": "I fantasmi del cappellaio (titolo originale \"Les Fant\u00f4mes du chapelier\") \u00e8 un romanzo di genere giallo scritto da Georges Simenon, nel 1948, a Tumacacori-Carmen in Arizona, non facente parte della fortunata serie del commissario francese Maigret, pubblicato presso le edizioni Presses de la cit\u00e9 nel 1949.\nQuesto romanzo \u00e8 il risultato della riscrittura di un racconto che Simenon aveva composto precedentemente, nel 1947, dal titolo \"Il piccolo sarto e il cappellaio\". Nonostante il racconto e il futuro romanzo si assomiglino, la principale differenza \u00e8 che nel primo vediamo che le vicende sono trattate dal punto di vista del sarto invece che da quello del cappellaio, come accade nel romanzo. Vengono perci\u00f2 approfondite molto le sensazioni del sarto Kachoudas, le sue paure nei confronti del cappellaio e le sue riflessioni.\nTrama.\nDal 13 novembre, giorno del primo assassinio da parte di un killer seriale, nella cittadina di La Rochelle piove ininterrottamente. Anche il tre dicembre, giorno da cui l'autore comincia a narrare le vicende del protagonista, il cappellaio, la pioggia non sembra voler cessare. Il cappellaio Labb\u00e9, un rispettabile borghese anziano e molto abitudinario, come al solito, verso le cinque del pomeriggio, lasciato a Valentin l'incarico di chiudere il negozio, comincia a prepararsi per andare a bere e a giocare a carte al bar \"Caf\u00e9 des Colonnes\". Appena uscito, lo raggiunge un sarto armeno che ha la bottega di fronte alla sua, di infima condizione sociale. Anche il sarto \u00e8 solito intrattenersi al bar per bere due bicchierini, tuttavia da quando il killer ha compiuto il terzo assassinio, ha paura di girare da solo per strada e cerca perci\u00f2 la presenza di qualcuno di conosciuto. Arrivati al bar, Labb\u00e9 si siede, coi suoi amici, a un tavolino per giocare a carte, mentre il sarto ne sceglie un altro vicino a quello del cappellaio. A un certo punto il sarto si china verso i piedi del cappellaio perch\u00e9 ha visto nel risvolto dei suoi pantaloni un qualcosa di bianco, che inizialmente ha scambiato per un filo. Raccogliendolo, tuttavia, scopre che erano lettere di un giornale ritagliate in maniera estremamente accurata. Il sarto ora \u00e8 impaurito dal cappellaio, perch\u00e9, come tutti gli abitanti di La Rochelle, \u00e8 consapevole che il killer \u00e8 solito scrivere delle lettere al giornale \"L\u2019\u00c9cho des Charentes\", che il giovane giornalista Jeantet commenta sempre. Quest'ultimo era in effetti arrivato a scrivere, proprio per la cura con cui le lettere erano state ritagliate, che: \"Non solo l'assassino \u00e8 un tipo paziente e meticoloso, ma dispone di molto tempo libero\".\nQuando, dopo un po' di tempo, il cappellaio decide di dirigersi verso casa, il sarto, nonostante la terribile paura che lo tormenta, lo segue, come se non fosse accaduto niente. A un certo punto il sarto ne perde completamente le tracce. Lo immagina rintanato in un angolo che aspetta il momento opportuno per colpirlo alle spalle e ucciderlo, quando improvvisamente vede una donna sola in mezzo alla strada colpita dal cappellaio con una corda di violoncello, strumento che era stato utilizzato anche per le vittime precedenti. Kachoudas, preso dal panico, affretta il passo verso la centrale di polizia, e vi arriva quasi, quando scorge una sagoma pi\u00f9 imponente di lui sulla sinistra che, con una voce calma, gli dice: \"Al suo posto non lo farei, Kachoudas\". Il sarto, intimorito da quella ammonizione, decide di non parlare con nessuno della sua scoperta, continua a seguire il cappellaio per le strade e ad assistere ai suoi omicidi. Col passare del tempo, Labb\u00e9 non solo si abitua alla presenza del sarto, ma lo comincia a considerare un vero e proprio amico, gli si affeziona e, in un qualche modo, gli infonde coraggio. Infatti quando Labb\u00e9 viene a conoscenza di un'improvvisa malattia che ha colpito il sarto, e della sua successiva morte, comincia lentamente a perdere il controllo di s\u00e9 stesso e delle sue azioni, sente che quella sicurezza che lo aveva inizialmente contraddistinto lo stava abbandonando. Addirittura si sente, anche se indirettamente, responsabile della morte del suo unico vero amico. Preso dal panico e capendo che non avrebbe trovato pi\u00f9 alcuna via d'uscita, decide di andare a trovare Berthe, una prostituta conosciuta in paese. Dopo averlo fatto entrare in casa, il cappellaio, ormai dominato da pura e semplice follia, la uccide, e si addormenta sul suo letto. Il giorno dopo la cameriera di Berthe, dopo essere entrata in casa con le chiavi e aver compreso la situazione, si riversa in strada a chiedere aiuto ai passanti. Cos\u00ec l'insospettabile cappellaio, ammessa subito la sua colpevolezza, viene portato via da due guardie.\nAdattamenti cinematografici.\nNel 1982 il registra francese Claude Chabrol si ispir\u00f2 al romanzo per girare un omonimo film con Michel Serrault nel ruolo del cappellaio Labb\u00e9 e Charles Aznavour nel ruolo del sarto Kachoudas."}
{"id": "4158581", "revid": "287204", "url": "https://it.wikipedia.org/wiki?curid=4158581", "title": "Dalwallinu", "text": "Dalwalinu \u00e8 una citt\u00e0 situata nella regione di Wheatbelt, in Australia Occidentale; essa si trova 248 chilometri a nord-est di Perth ed \u00e8 la sede della Contea di Cuballing. Al censimento del 2006 contava 593 abitanti.\nStoria.\nFino a tutto il XIX secolo la presenza di coloni europei si limit\u00f2 allo sfruttamento dei terreni come pascolo per greggi di pecore. Il primo insediamento venne fondato solamente nel 1909 in seguito all'arrivo di monaci benedettini da New Norcia, che volevano sfruttare la zona anche dal punto di vista agricolo con la coltivazione dei cereali."}
{"id": "4158582", "revid": "1124164", "url": "https://it.wikipedia.org/wiki?curid=4158582", "title": "Nicol\u00f2 Rezzara", "text": "Biografia.\nPrimi anni.\nNato nel 1848 a Chiuppano, in provincia di Vicenza, in una famiglia contadina di modesta estrazione, rimase orfano del padre all'et\u00e0 di sette anni. Per questo venne accolto da uno zio materno nel capoluogo berico che gli permise di proseguire le scuole dell'obbligo e di successivamente di completare gli studi tecnici.\nAl termine del proprio percorso formativo ottenne l'abilitazione all'insegnamento superiore ed intraprese la professione esercitando sia presso il collegio cittadino \"Cordellina Bissari\" che nel locale Seminario vescovile.\nFervente credente, si impegn\u00f2 in molteplici iniziative di stampo cattolico: si segnal\u00f2 come prefetto di camerata nell'Orfanotrofio, partecip\u00f2 alla fondazione di settimanali come \"Il Berico\" nel 1876 ed il \"Dono di Pasqua\", e si adoper\u00f2 attivamente per la nascita e l'espansione sia dell'Azione Cattolica di Vicenza che del \"Circolo San Giuseppe\".\nOttiene quindi l'abilitazione all'insegnamento presso l'Universit\u00e0 di Padova ma, a causa del clima laicista del Collegio Comunale, fu costretto a lasciare l'incarico.\nA Bergamo.\nNell'ottobre del 1877 si rec\u00f2 a Bergamo per partecipare al \"Congresso Cattolico\". Nonostante la giovane et\u00e0 e la poca esperienza, venne nominato membro del \"Comitato Diocesano dell'Opera dei Congressi\" e gli venne offerta la cattedra di Storia e Letteratura presso il locale collegio Bartolomeo Colleoni.\nIn breve tempo cominci\u00f2 a farsi conoscere anche nella realt\u00e0 bergamasca, aiutato dal clima fortemente cattolico presente nella citt\u00e0 grazie all'Azione Cattolica bergamasca, presente in tutta diocesi in modo capillare e organizzato (la diocesi di Bergamo era definita da Papa Pio X la prima diocesi d'Italia).\nIn questo contesto conobbe e collabor\u00f2 con Giambattista Caironi (1848-1903), collega d'insegnamento, con cui fond\u00f2 nel 1879 il periodico \"Libert\u00e0 d'Insegnamento\" e nel 1880 il quotidiano L'Eco di Bergamo, mentre nel 1885 diede vita al settimanale politico \"Il Campanone\". Inoltre nel 1891 costitu\u00ec, in collaborazione con il conte Stanislao Medolago Albani, il \"Piccolo Credito Bergamasco\" (poi diventato Credito Bergamasco).\nSi impegn\u00f2 nell'Opera dei Congressi collaborando con Giuseppe Tovini, in sostituzione del quale assunse la direzione della terza sezione, dedicata ad istruzione ed educazione. Nell'ambito di tale associazione venne nominato nel 1882 membro del comitato centrale, mentre nel 1887 assunse l'incarico di segretario generale, ruolo che ricopr\u00ec consecutivamente per 14 anni.\nSi rese quindi protagonista di numerose iniziative sia in ambito religioso che in quello sociale, rivolgendo le proprie attenzioni ai ceti meno abbienti: nel 1881 istitu\u00ec \"L'Opera delle Cucine Economiche\", iniziativa volta a combattere la malattia della pellagra, mediante la quale attiv\u00f2 cucine nella citt\u00e0 che permettessero di migliorare l'alimentazione dei ceti poveri, causa del diffondersi di tale malattia, venendo anche nominato membro della \"Commissione Provinciale per la cura della Pellagra\"'.\nInoltre cre\u00f2 la \"Societ\u00e0 cattolica femminile di mutuo soccorso\" ed il \"Panificio cooperativo bergamasco\", costru\u00ec la \"Casa del popolo\" e diede vita alla \"Scuola popolare\", strumento volto a combattere l'analfabetismo.\nIn ambito politico nel 1887 venne eletto prima nel consiglio provinciale bergamasco e poi in quello cittadino.\nSi interess\u00f2 anche alle numerose questioni legate alla \"questione operaia\", venendo indicato dalla Santa Sede quale proprio rappresentante presso l\"'Associazione internazionale per la protezione legale dei lavoratori\", che si svolse nel 1908.\nL'anno successivo, in qualit\u00e0 di Presidente della Direzione Diocesana di Azione Cattolica, venne invitato dall\"'Ufficio del Lavoro\" di Bergamo a mediare nella vertenza in atto presso gli stabilimenti Zopfi di Ranica, nei quali pi\u00f9 di 800 operai ricorsero allo sciopero contro la propriet\u00e0.\nIl Rezzara riusc\u00ec a conciliare le due posizioni, ottenendo il riconoscimento della \"Lega Operaia\" da parte dell'azienda ed altri piccoli miglioramenti della condizione lavorativa. Questa mediazione viene indicata come fondamentale per la creazione in terra bergamasca del sindacato cattolico conosciuto come Confederazione italiana dei lavoratori, progenitrice della CISL.\nLa gestione e la risoluzione di questa vertenza, cos\u00ec come altre situazioni in ambito sociale e politico, portarono a contrasti tra le differenti anime del mondo cattolico. Numerosi furono i dissidi tra il Rezzara, supportato nella sua opera dal vescovo bergamasco Giacomo Radini-Tedeschi e dal segretario vescovile Angelo Roncalli (futuro Papa Giovanni XXIII), e Stanislao Medolago Albani che, con una condotta pi\u00f9 conservatrice volta alla tutela dei poteri forti, vedeva dalla sua parte il Cardinale segretario di Stato Vaticano Rafael Merry del Val ed il Pontefice Pio X.\nNegli ultimi anni della propria vita lasci\u00f2 progressivamente gli incarichi assunti, ammalandosi gravemente nel 1914 di un male che lo vinse il 6 febbraio 1915."}
{"id": "4158584", "revid": "729019", "url": "https://it.wikipedia.org/wiki?curid=4158584", "title": "Fort de Br\u00e9gan\u00e7on", "text": "Il Fort de Br\u00e9gan\u00e7on (\"Forte di Br\u00e9gan\u00e7on\") \u00e8 una fortezza su un isolotto vicino alla costa francese, nel comune francese di Bormes-les-Mimosas nel dipartimento del Var. Viene usata come residenza di Stato.\nStoria.\nIl sito fu occupato fin da tempi antichissimi. Il vecchio villaggio \u00e8 scomparso.\nIl forte \u00e8 una residenza ufficiale dal 1968 per volont\u00e0 del Presidente Charles de Gaulle. I presidenti de Gaulle e Mitterrand hanno dimorato un'unica volta in questa residenza. Al contrario, i presidenti Pompidou, Giscard d'Estaing, Chirac e Sarkozy sono andati regolarmente nel forte. Il presidente Hollande vi ha trascorso la sua vacanza nel mese di agosto 2012.\nVenne utilizzato come residenza ufficiale e luogo di villeggiatura, principalmente estiva, per il Presidente della Repubblica francese, continuamente dal 1968, tranne un'interruzione nel 2014. Venne aperto per la prima volta al pubblico il 26 giugno 2014.\nIl Forte di Br\u00e9gan\u00e7on, dopo essere stato gestito dal Centro dei Monumenti Nazionali (Centre des Monuments Nationaux), ritorn\u00f2 poi sotto la gestione diretta dell'Eliseo, ma dovrebbe restare aperto al pubblico in assenza della coppia presidenziale. Il Presidente della Repubblica francese infatti ha fatto realizzare lavori d'affresco, e vi ha fatto installare una piscina fuori terra, del valore di 34.000 euro.\nDescrizione.\nIl Forte \u00e8 situato su un isolotto sulla riva del mar Mediterraneo, vicinissimo alla costa francese, nel comune francese di Bormes-les-Mimosas nel dipartimento del Var. \u00c8 situato sull'alto di un picco roccioso di 35 metri d'altitudine e ad alcuni metri dalla costa di Capo B\u00e9nat (Cap B\u00e9nat), al quale \u00e8 collegato da un molo artificiale, la cui costruzione fu ordinata dal Charles De Gaulle, poich\u00e9 in origine era di fatto separato da un braccio di mare dalla terraferma, e quindi era situato davvero su un'isoletta. Il molo \u00e8 stato riempito con un terrapieno, utilizzato poi come parcheggio per il personale del luogo, potendo anche servire da eliporto, all'occorrenza.\nSito.\nL'isolotto, la cui superficie \u00e8 pari a circa 2000\u00a0m2, \u00e8 in realt\u00e0 un massiccio sperone roccioso alto 35\u00a0m, collegato alla riva da un molo. L'accesso al forte avviene per mezzo di un ponte levatoio."}
{"id": "4158585", "revid": "458786", "url": "https://it.wikipedia.org/wiki?curid=4158585", "title": "Club Atl\u00e9tico Sarmiento", "text": "Il Club Atl\u00e9tico Sarmiento, o semplicemente Sarmiento, \u00e8 una societ\u00e0 calcistica argentina con sede nella citt\u00e0 di Jun\u00edn, nella provincia di Buenos Aires. Milita nella Primera B Nacional, la seconda serie del calcio argentino.\nStoria.\nIl club venne fondato il 1\u00ba aprile 1911 e ottenne l'affiliazione all'AFA nel 1952.\n\u00c8 noto per essere stato il primo club professionistico di Daniel Passarella, capitano della Nazionale Argentina campione del mondo ai Mondiali del 1978.\nDisput\u00f2 due stagioni in massima serie ottenendo un tredicesimo posto nel Metropolitano 1981, per poi terminare all'ultimo posto nell'edizione successiva.\nNel 2012 vince la Primera B Metropolitana e ottiene la promozione in Primera B Nacional.\nNel 2014 termina il girone B della Primera B Nacional in quarta posizione e si aggiudica una delle cinque posizioni utili per la promozione in Primera Divisi\u00f3n 2015."}
{"id": "4158588", "revid": "93556", "url": "https://it.wikipedia.org/wiki?curid=4158588", "title": "Old\u0159ich \u010cern\u00edk", "text": "Biografia.\nDurante la Primavera di Praga \u010cern\u00edk si espresse a favore dei manifestanti e \u2013 a seguito dell'invasione della citt\u00e0 da parte delle forze del Patto di Varsavia \u2013 venne condotto in Unione Sovietica assieme ad altri politici cecoslovacchi favorevoli ad una svolta democratica.\nAl suo ritorno in patria chiese al proprio popolo di collaborare promettendo riforme.\nNel 1970 a causa delle sue posizioni filo-democratiche venne esautorato dalla carica di primo ministro ed espulso da partito comunista.\nDopo la rivoluzione di velluto che pose fine alla dittatura comunista tent\u00f2 senza successo di tornare in politica."}
{"id": "4158589", "revid": "339392", "url": "https://it.wikipedia.org/wiki?curid=4158589", "title": "Porto Schiavine", "text": ""}
{"id": "4158590", "revid": "830939", "url": "https://it.wikipedia.org/wiki?curid=4158590", "title": "Juan Antonio \u00c1lvarez de Arenales", "text": "Dopo aver partecipato alla rivoluzione di Chuquisaca nel 1809, fu inviato (1825) a liberare l'Alto Per\u00f9. Fu grande oppositore di Antonio Jos\u00e9 de Sucre."}
{"id": "4158598", "revid": "1305772", "url": "https://it.wikipedia.org/wiki?curid=4158598", "title": "Al-Nuwayri", "text": "Biografia.\nNato in un villaggio dell'Alto Egitto (la famiglia era originaria invece del villaggio di Nuwayra, nell'attuale Governatorato di Beni Suef), era figlio di un dotto malikita assai apprezzato, tanto da essere poi inumato accanto a Ibn Makhl\u016bf al-Nuwayr\u012b al-Jaz\u016bl\u012b, che fu Qadi malikita al Cairo per 34 anni.\nStudi\u00f2 al Cairo, nella Moschea di al-Azhar e fu autore prolifico. Tra le sue opere e manoscritti figura un centone enciclopedico di trentun volumi, composto tra il 1314 e il 1330, e da lui intitolato \"Nih\u0101yat al-arab f\u012b fun\u016bn al-adab\", erroneamente tradotto \"Il limite estremo dell'erudizione\", mentre pi\u00f9 semplicemente esso significa \"Il fine della persona intelligente nelle arti dell'adab\". Il termine arabo \"fun\u016bn\" (pl. di \"fann\") \u00e8 volutamente equivoco, stando a indicare tanto le parti in cui \u00e8 suddivisa l'opera quanto il sostantivo che significa \"arte, scienza\".\nSecondo un giudizio di Michele Amari - che riprendeva un po' acriticamente l'ingenerosa opinione di uno dei suoi Maestri, il barone de Slane - Nuwayr\u012b avrebbe scritto \"l'opera accozzando e tagliando un pezzo qua e l\u00e0\" (Michele Amari, 1858), laddove Nuwayr\u012b fece banalmente ricorso (come era uso di pressoch\u00e9 tutti gli storici musulmani) alla tecnica dell'epitome di contributi storici di buona nomea, composti nelle epoche precedenti: pratica questa che costituiva semmai la dimostrazione dell'ammirazione per la bravura delle generazioni precedenti di storici e di personale modestia, e non certo di volgare e truffaldino plagio letterario.\nOltre tutto egli non manca di citare, con reverente atteggiamento di discepolo, i suoi maestri: \u02bfAbd al-Mu\u02bemin al-Dimya\u1e6d\u012b (m. 1305), Ibn Daq\u012bq al-\u02bf\u012ad (m. 1302) e il \"Q\u0101\u1e0d\u012b\" Ibn Jam\u0101\u02bfa (m. 1332), mentre i suoi biografi non mancano di ricordare tra le sue guide culturali la \"Shaykha\" Zaynab bint Ya\u1e25y\u0101 b. \u02bfAbd al-Sal\u0101m (m. 1334).\nAl-Nuwayr\u012b assicur\u00f2 nel 1301 al regime mamelucco il suo contributo di fine osservatore, assolvendo con acume critico a incarichi di particolare fiducia affidatigli dal Sultano, che lo aveva incaricato di controllare lo stato dei suoi domini siriani che, dal 1299, erano minacciati e in parte persino invasi dai Mongoli di Gh\u0101z\u0101n Kh\u0101n.\nPartecip\u00f2 anche alla battaglia di Marj al-Saffar, o di Shaqhab (, NO di Ghab\u0101\u02beib, S di Damasco), vinta dai Mamelucchi contro i Mongoli il 18 o il 20 aprile 1303, fornendone una descrizione da testimone oculare.\nTorn\u00f2 in Egitto alla fine di quell'anno, dopo aver patito in Siria rovesci economici di non piccolo conto, e oper\u00f2 fattivamente nell'amministrazione mamelucca, ricoprendo posti di responsabilit\u00e0.\nIl contributo storico.\nL'enciclopedia fu divisa in cinque parti principali (\"fun\u016bn\"), a loro volta suddivisi in \"abw\u0101b\": Cosmografia, Nosografia, Zoologia, Botanica e Storia. Pi\u00f9 dettagliatamente il primo \"fann\" della \"Nih\u0101ya\" parla dell'universo e della Terra, con particolare riguardo all'Egitto, i tre successivi \"fun\u016bn\" degli esseri viventi (animali e piante) e l'ultimo di storia, dalla pretesa Creazione al 1330, data che serve a identificare il termine \"post quem\".\nL'opera, originariamente scritta dallo stesso autore (che era un ottimo calligrafo e rilegatore (\"mujallid\"), pervenne in Occidente in alcuni dei principali centri librari orientalisti: Parigi, Leida, Madrid (Escurial) e Roma (Biblioteca Apostolica Vaticana.\nIl lavoro di Nuwayr\u012b fu esaminato da Michele Amari per la sua \"Storia dei Musulmani di Sicilia\", dal momento che in essa si parlava anche della Sicilia. Il manoscritto faceva parte del catalogo di Reinhart Dozy, di Leiden, di cui Amari era amico e collega. Nell'ultima parte dedicata alla Storia della Sicilia, fa riferimento a Ibn \u02bfAbd al-\u1e92\u0101hir, ad Ab\u016b Sh\u0101ma, e figura la sua dedica indirizzata all'Emiro e collega storico Ibn al-Athir, a Ibn Raq\u012bq ibn Rash\u012bq, a Ibn Shadd\u0101d e ad altri esponenti della dinastia dei Mamelucchi, in cui trattava i fatti enciclopedici con particolari minuzie e con buona critica.\nI racconti d'argomento enciclopedico sono contenuti nelle missive parigine (n. 702 e 702A) e negli \"Anciens fonds\" (n. 638) delle quali vengono a conoscenza lo scrittore Denis Dominique Cardonne e il Joseph de Guignes, nonch\u00e9 il marchese Domenico Caracciolo. che, \"avutane notizia, ne chiese e ottenne il testo arabico per la sua collezione\" Il testo arabo venne \"auspicato\" dal canonico Rosario Gregorio. Lo scrittore Jean-Jacques Barth\u00e9lemy fece pervenire il testo in francese e lo invi\u00f2 al Caracciolo, vicer\u00e9 di Sicilia, visto che la versione conteneva alcuni squarci della Storia dell'Africa (comprendendoci la Sicilia), poi tradotta da Jean Jaques Antoine Caussin de Perceval.\nRosario Gregorio aggiunse il testo di Nuwayr\u012b alla stampa della sua opera, \"Rerum arabicarum ampla collectio\", sia con la versione francese sia con la traduzione latina nella quale \"rifece il verso\" al traduttore J.J.A. Caussin, traducendo male alcune frasi arabe. Caussin rispose pubblicando la propria versione e le note, accompagnate da una severa e aspra critica all'opera di Romeo, senza ricevere alcuna altra replica.\nIl barone William Mac Guckin de Slane tradusse in lingua francese la prima parte di al-Nuwayr\u012b e pubblic\u00f2 la \"Storia d'Africa\" nel \"Journal Asiatique\", esprimendo in appendice severe critiche all'autore, incolpandolo di \"raccontar favole\" sulla conquista musulmana d'Africa, accusandolo di aver copiato da altri compilatori del tempo."}
{"id": "4158599", "revid": "539461", "url": "https://it.wikipedia.org/wiki?curid=4158599", "title": "Picurinu", "text": ""}
{"id": "4158600", "revid": "268849", "url": "https://it.wikipedia.org/wiki?curid=4158600", "title": "Comisi\u00f3n de Actividades Infantiles Comodoro Rivadavia", "text": ""}
{"id": "4158604", "revid": "1442080", "url": "https://it.wikipedia.org/wiki?curid=4158604", "title": "ITF Women's Circuit Gainesville 2002 - Singolare", "text": "Il tabellone singolare dell'ITF Women's Circuit Gainesville 2002, torneo di tennis che faceva parte del circuito ITF Women's Circuit nell'ambito dell'ITF Women's Circuit 2002, \u00e8 stato vinto da Vanessa Webb (tds n. 1). In finale ha sconfitto Tiffany Dabek (tds n. 7) con il punteggio di 6-4, 6-0."}
{"id": "4158605", "revid": "1005847", "url": "https://it.wikipedia.org/wiki?curid=4158605", "title": "Jan Str\u00e1sk\u00fd", "text": "Biografia.\nDopo aver studiato Filosofia ed Economia all'Universit\u00e0 Carolina di Praga, ha lavorato presso la Banca Centrale cecoslovacca. Nel 1991, dopo la rivoluzione di velluto, ha aderito al Partito Democratico Civico.\n\u00c8 stato l'ultimo primo ministro della Cecoslovacchia dal 2 luglio al 31 dicembre 1992 e, dopo le dimissioni di V\u00e1clav Havel, \u00e8 stato l'ultimo presidente della Cecoslovacchia \"ad interim\" dal 20 luglio al 31 dicembre 1992, giorno della dissoluzione della Cecoslovacchia.\nDopo la nascita della Repubblica Ceca \u00e8 stato eletto nel Parlamento ceco ed ha ricoperto vari incarichi di governo: Ministro dei Trasporti (1993-1995) e Ministro della Salute (1995-1996).\nMuore il 6 novembre 2019 nella capitale ceca all'et\u00e0 di 78 anni."}
{"id": "4158607", "revid": "74801", "url": "https://it.wikipedia.org/wiki?curid=4158607", "title": "Auguste Marie Raymond d'Arenberg", "text": "Membro degli Stati Generali dal 1789, fu esecutore testamentario di Honor\u00e9 Gabriel Riqueti de Mirabeau nel 1791. Nel 1815 fu trasferito come generale nei Paesi Bassi."}
{"id": "4158613", "revid": "271907", "url": "https://it.wikipedia.org/wiki?curid=4158613", "title": "Giovanni Maria Salati", "text": ""}
{"id": "4158616", "revid": "830939", "url": "https://it.wikipedia.org/wiki?curid=4158616", "title": "Martin Friedrich Arendt", "text": "Dopo una breve carriera come botanico, si occup\u00f2 di runologia nella penisola scandinava."}
{"id": "4158618", "revid": "332094", "url": "https://it.wikipedia.org/wiki?curid=4158618", "title": "Tupolev MK-1", "text": ""}
{"id": "4158622", "revid": "767487", "url": "https://it.wikipedia.org/wiki?curid=4158622", "title": "Dragons Forever (film)", "text": "Dragons Forever (\"Fei lung mang jeung\") \u00e8 un film del 1988 diretto da Sammo Hung e Corey Yuen. I protagonisti sono Jackie Chan, Sammo Hung, Biao Yuen, Deannie Yip e Nancy Lee. Il film \u00e8 inedito in Italia.\nTrama.\nJackie Lung (Jackie Chan) \u00e8 un ottimo onesto avvocato che cerca in tutti i modi di riuscire a condannare il boss della malavita di Hong Kong Hua Hsien-Wu (Yuen Wah), proprietario di una fabbrica chimica. Per proteggere la sua cliente Miss Yip (Deannie Yip) e sua sorella per cui ha una cotta, Lung ingaggia due suoi vecchi amici d'infanzia. Luke Wong (Sammo Hung) un contrabbandiere d'armi dal buon cuore che s'innamora di Miss Yip. Timoty Tung Tak (Yuen Biao) un tipo un po' svitato dalle eccellenti doti accrobatiche nel Kung Fu, sotto cura dallo spicologo. La signora Yip gestisce una ditta di pesca, ed \u00e8 in causa con la compagnia chimica del boss Wu. Bellissimo lo showdown finale con oltre 25 minuti di pure arti marziali, tra tecnica e incredibili stunt, dove Jackie, Sammo e Biao affrontano gli sgherri di Mr. Wu. Tra gli scontri degni di nota, figurano Yuen Biao contro Billy Chow (campione di Tai Box) e Jackie contro Benny \"The Jet\" Urquidez, che si affrontano nuovamente dopo il loro primo combattimento nel cult \"Wheels On Meals\".\nProduzione.\nLa pellicola \u00e8 l'ultima in cui compaiono insieme tutti e tre i \"fratelli Dragoni\".\nSammo nel suo periodo d'oro, fatto di grandi successi come Iron Fisted Monk (1977), Warriors Two (1978), Knockabout (1979), Encouters Of Spooky Kinds (1980), The Victim (1980), The Prodigal Son (1981), Carry On Pickpocket (1982), Winners e Sinners (1983), Owl VS Bombo (1984), Wheels On Meals (1984), My Lucky Stars (1985), Twinkle Twinkle Lucky Stars (1985), Heart Of Dragon (1985), Millioneire's Express (1986) e Eastern Condors (1987), realizza una nuova perla per coreografie e ritmi incalzanti nei combattimenti, dove sfrutta al meglio le doti acrobatiche dei suoi compari Jackie e Biao.\nColonna sonora.\nLa colonna sonora \"When We Touch\" \u00e8 cantata da Jackie Chan e dalla compianta Anita Mui. Ebbe grande successo e venne ascoltata da molte radio asiatiche per tutta la fine degli anni '80."}
{"id": "4158623", "revid": "789462", "url": "https://it.wikipedia.org/wiki?curid=4158623", "title": "Autostrade in Slovacchia", "text": "Le autostrade in Slovacchia costituiscono una rete di strade a scorrimento veloce che uniscono le varie regioni del paese.\nI percorsi autostradali sono segnalati con cartelli di colore verde (ma il segnale di inizio autostrada \u00e8 blu) e non sono interrotte da barriere autostradali. Il pedaggio avviene tramite il pagamento di una vignetta. Normalmente le autostrade sono a due carreggiate separate con due corsie per senso di marcia; il limite di velocit\u00e0 \u00e8 di 130\u00a0km/h."}
{"id": "4158626", "revid": "51829966", "url": "https://it.wikipedia.org/wiki?curid=4158626", "title": "Biao Yuen", "text": ""}
{"id": "4158627", "revid": "217830", "url": "https://it.wikipedia.org/wiki?curid=4158627", "title": "Autostrada A2 (Paesi Bassi)", "text": ""}
{"id": "4158628", "revid": "74801", "url": "https://it.wikipedia.org/wiki?curid=4158628", "title": "Olof Arenius", "text": "Allievo di David von Krafft e imitatore della pittura fiamminga, fu celebre ritrattista."}
{"id": "4158629", "revid": "729019", "url": "https://it.wikipedia.org/wiki?curid=4158629", "title": "Strada provinciale 13 Mazzarino-Cimia", "text": "La strada provinciale 13 Mazzarino-Cimia (SP 13) \u00e8 una strada provinciale italiana della provincia di Caltanissetta. Collega Mazzarino alla strada statale 117 bis Centrale Sicula nei pressi di San Cono. Risulta essere il tracciato pi\u00f9 breve per il collegamento tra Mazzarino e i centri di Piazza Armerina e Caltagirone.\nLa strada nasce nel centro urbano di Mazzarino, da cui si allontana in direzione nord-est. Subito fuori dall'abitato vi si distacca la strada provinciale 26 Mazzarino-Passo di Mastro Diego in direzione di Piazza Armerina, e circa un chilometro pi\u00f9 avanti la strada devia verso sud-est raggiungendo e affiancandosi alla sinistra del torrente Porcheria fino all'innesto con la strada provinciale 126. Il tracciato prosegue verso est attraverso la contrada Floresta e la contrada Finocchio, presso la quale confluisce la strada per San Cono. La strada termina sulla SS\u00a0117\u00a0bis in contrada Cimia."}
{"id": "4158634", "revid": "539461", "url": "https://it.wikipedia.org/wiki?curid=4158634", "title": "Aglio di Paceco", "text": ""}
{"id": "4158636", "revid": "124123", "url": "https://it.wikipedia.org/wiki?curid=4158636", "title": "Aresa di Lucania", "text": "I testi neopitagorici gli attribuivano il frammento \u03c0\u03b5\u03c1\u1f76 \u03c6\u03cd\u03c3\u03b9\u03bf\u03c2 \u1f00\u03bd\u03b8\u03c1\u03ce\u03c0\u03bf\u03c5 (\"Sull'anima dell'uomo\") riportato da Giovanni Stobeo; una successiva indagine lo assegna ora alla produzione filosofica della pitagorica Esara che si tramanda fosse figlia di Pitagora."}
{"id": "4158639", "revid": "539461", "url": "https://it.wikipedia.org/wiki?curid=4158639", "title": "Aglio di Trapani", "text": ""}
{"id": "4158644", "revid": "1305772", "url": "https://it.wikipedia.org/wiki?curid=4158644", "title": "Paolo Arese", "text": "Biografia.\nPaolo Arese nacque a Cremona nel 1574. Suo padre, nobile milanese, era podest\u00e0 di Cremona, quando nacque Arese, che nel battesimo si chiam\u00f2 Cesare, ma cambi\u00f2 il nome in Paolo quando, il 24 luglio 1590, entr\u00f2 nei Chierici regolari teatini. Compiuti sli studi, a 24 anni fu chiamato a insegnare filosofia a Napoli e poi teologia a Napoli e a Roma. Sebbene non appariscente oratore, predic\u00f2 con buon successo nelle pi\u00f9 importanti citt\u00e0 d'Italia, specialmente in Verona, dove fu ascritto all'Accademia dei Filarmonici. Fu superiore del suo ordine e confessore alla corte di Torino. Il 6 luglio 1620 Paolo V lo elev\u00f2 alla sede vescovile di Tortona. Govern\u00f2 24 anni questa diocesi, visitandola tutta ogni tre anni; si segnal\u00f2 per la sua carit\u00e0 durante la peste del 1630, e i due assedi che la citt\u00e0 sub\u00ec nel corso della Guerra dei trent'anni, dai Francesi nel 1642 e dagli Spagnoli nel 1643. Arese fu membro dell'Accademia degli Affidati di Pavia e favor\u00ec quella dei Rinnovati di Tortona. Fu promotore degli studi, tanto da meritarsi il titolo di mecenate dei letterati. Mor\u00ec a Tortona il 14 giugno 1644.\nOpere.\nAltre opere, rimaste manoscritte, sono elencate nella raccolta dei suoi panegirici e dall'Argelati, \"Bibliotheca scriptorum Mediolanensium\", II, col. 1946 seg.\nGenealogia episcopale.\nLa genealogia episcopale \u00e8:"}
{"id": "4158645", "revid": "54354", "url": "https://it.wikipedia.org/wiki?curid=4158645", "title": "Jurien Bay", "text": "Jurien Bay \u00e8 una citt\u00e0 situata nella regione di Wheatbelt, in Australia Occidentale; essa si trova 220 chilometri a nord di Perth ed \u00e8 la sede della Contea di Dandaragan. Al censimento del 2006 contava 1.343 abitanti.\nStoria.\nLa costa nei dintorni di Jurien Bay venne esplorata dai colonizzatori auropei fin dal XVII secolo. nel 1801 il luogo dove oggi sorge la citt\u00e0 venne cos\u00ec battezzata dal comandante Nicolas Baudin in onore di Charles Marie Jurien, l'amministratore navale del governo francese dell'epoca. A met\u00e0 del secolo venne costruito un porto dedicato al commercio dei prodotti derivati dalla pastorizia e dalla pesca, ma solamente nel 1956 il piccolo centro abitato si svilupp\u00f2 in una vera e propria citt\u00e0."}
{"id": "4158647", "revid": "599013", "url": "https://it.wikipedia.org/wiki?curid=4158647", "title": "Yacine Qasmi", "text": "Carriera.\nInizia la carriera da vero professionista nel Paris Saint-Germain dopo essere cresciuto nel Cosmo de Taverny. Compie il suo debutto professionale il 15 dicembre 2010 durante la partita di UEFA Europa League Paris SG-Karpaty Lviv.\nNel luglio del 2011 viene acquistato dal che lo inserisce nella seconda squadra.\nA met\u00e0 di agosto del 2012 il viene acquistato dal .\nIl 23 luglio 2016 si trasferisce al M\u00e9rida."}
{"id": "4158650", "revid": "121803205", "url": "https://it.wikipedia.org/wiki?curid=4158650", "title": "Fragging", "text": "Nelle United States Armed Forces il fragging (dal termine inglese \"fragmentation grenade\", granata a frammentazione) indica un'azione compiuta intenzionalmente per assassinare un altro militare, in particolare il proprio comandante o un altro membro del corpo combattente. Per estensione, il termine pu\u00f2 essere applicato per indicare la deliberata manipolazione della catena di comando ottenuta attraverso l'esposizione intenzionale a una situazione di pericolo di un membro o di un'unit\u00e0, al fine di annientarlo/i.\nAd esempio, pu\u00f2 essere ordinato ad un singolo soldato di compiere un'azione particolarmente rischiosa ed esporlo ripetutamente ad azioni simili fino alla sua morte.\nStoria.\nIl termine, coniato durante la Guerra del Vietnam, originariamente aveva un significato definito: era principalmente usato per indicare l'assassinio di ufficiali impopolari da parte delle loro unit\u00e0 di combattimento. Per far sembrare accidentali questi omicidi e occultare le reali intenzioni dei militari coinvolti, all'inizio venivano utilizzate delle granate a frammentazione per simulare un'azione di combattimento con il nemico.\nIn seguito il termine ha subito uno slittamento semantico e con il significato attuale pu\u00f2 essere applicato a qualunque membro, dal semplice arruolato all'ufficiale, e non riguarda pi\u00f9 solo i graduati, e soprattutto non riguarda pi\u00f9 solo un'azione deliberata e diretta da parte di un sottoposto del corpo militare."}
{"id": "4158661", "revid": "287204", "url": "https://it.wikipedia.org/wiki?curid=4158661", "title": "Areta (martire)", "text": "Biografia.\nSecondo alcuni storici medievisti, che si rifanno al racconto di Giovanni di Efeso, Dh\u016b Nuw\u0101s, che s'era convertito al Giudaismo, annunci\u00f2 che avrebbe perseguitato i cristiani che vivevano nel suo regno perch\u00e9 questi avevano perseguitato i suoi correligionari nei loro regni. Una lettera scritta da Simone, il vescovo di Beth Arsham, nel 524, racconta della persecuzione di Dh\u016b Nuw\u0101s (qui chiamato \"Dimnon\") a Najr\u0101n (moderna al-Ukhdud in Arabia Saudita). La persecuzione \u00e8 descritta e condannata dal Corano stesso (s\u016bra LXXXV:4-8).\nUn'ipotesi particolarmente accreditata tra gli studiosi parla invece della precisa volont\u00e0 del sovrano himyarita di non rimborsare un forte debito contratto con la comunit\u00e0 cristiana di Najran, eliminando cinicamente i suoi creditori.\nSecondo fonti coeve, Dh\u016b Nuwas (dopo essersi impadronito del trono himyarita verso il 518) attacc\u00f2 la guarnigione del regno aksumita (prevalentemente cristiano monofisita) a Zafar, conquistando la cittadina e bruciando le sue chiese. Si mosse quindi alla volta di Najr\u0101n, una roccaforte cristiana e aksumita. Dopo aver ottenuto la capitolazione della citt\u00e0, egli massacr\u00f2 i suoi abitanti che non avevano abiurato la loro fede. Le stime del massacro parlano di 20.000 vittime circa, anche se la valutazione appare esagerata.\nDh\u016b Nuw\u0101s poi procedette a scrivere una lettera al re lakhmide al-Mundhir di al-Hira e all'imperatore Kavadh I di Persia, informandoli dell'avvenuto ed esortandoli a procedere nella stessa maniera nei confronti dei cristiani che vivevano all'interno dei loro domini e, quando giunse un'ambasceria da Costantinopoli che chiedeva di formalizzare un accordo di pace fra l'Impero bizantino e al-Hira, al-Mundhir rivel\u00f2 il contenuto della lettera di Dh\u016b Nuw\u0101s agli ambasciatori bizantini che restarono inorriditi per il suo contenuto. La notizia del massacro si diffuse rapidamente negli imperi bizantino e sasanide, mentre gli scampati alla carneficina trovavano ospitalit\u00e0 presso l'Imperatore bizantino Giustino I stesso, cui fu chiesto di vendicare quei martiri cristiani (chiamati nei martirologi cristiani \"Marthyri Homeriti\", ossia \"Martiri himyariti\").\nCulto.\nAreta, la moglie Ruma e l'intera comunit\u00e0 di Najran sono ricordati dalla Chiesa cattolica il 24 ottobre, bench\u00e9 seguissero l'eresia monofisita.\nMartirologio Romano: \"A Nagran in Arabia, passione dei santi \u00c1reta, principe della citt\u00e0, e trecentoquaranta compagni, martiri al tempo dell'imperatore Giustino, sotto Du Nuwas o Dun\u2018an re d'Arabia\"."}
{"id": "4158662", "revid": "268849", "url": "https://it.wikipedia.org/wiki?curid=4158662", "title": "Club Crucero del Norte", "text": ""}
{"id": "4158665", "revid": "1305772", "url": "https://it.wikipedia.org/wiki?curid=4158665", "title": "Miscelazione (disambigua)", "text": ""}
{"id": "4158669", "revid": "306856", "url": "https://it.wikipedia.org/wiki?curid=4158669", "title": "Karl Maria von Aretin", "text": "Biografia.\nKarl Maria Freiherr von Aretin auf Haidenburg faceva parte della famiglia nobile bavarese degli Aretin strettamente legata alla vita politica della corte bavarese. Dopo la maturit\u00e0, conseguita nel 1811 a Monaco di Baviera, studi\u00f2 giurisprudenza a Landshut e Monaco.\nPrese parte, come ufficiale dell'armata bavarese, alle guerre di liberazione dal 1813 al 1815. Nel 1826 lasci\u00f2 l'esercito e scrisse diversi trattati storici. Fece parte del consiglio direttivo dell'archivio reale e statale bavarese. \nNel 1860 cre\u00f2 il Museo nazionale bavarese. Fu inoltre ottimo storiografo della Baviera."}
{"id": "4158674", "revid": "1318658", "url": "https://it.wikipedia.org/wiki?curid=4158674", "title": "L\u00e9on Dierx", "text": "Biografia.\nNacque nell'isola francese della Riunione da Marie Dehaulme e Marais Dierx, un commerciante. Dopo aver studiato al liceo di Saint-Denis, il 15 agosto 1853 lasci\u00f2 l'isola natale per terminare gli studi nella Francia metropolitana. Dopo aver concluso gli studi a Parigi si spost\u00f2 in Gran Bretagna per un breve soggiorno di studio e di piacere. Rientrato nella capitale francese inizi\u00f2 a frequentare l'ambiente mondano dell'epoca e venne in contatto con numerosi poeti e artisti, nel 1858 pubblic\u00f2 il suo primo lavoro poetico. Tra il 1860 e il 1863 comp\u00ec diversi viaggi che lo portarono a visitare l'Algeria, l'Italia e la Germania. Rientrato a Parigi divenne allievo di Leconte de Lisle ed esponente del Parnassianesimo. La sua produzione si concentr\u00f2 soprattutto tra gli anni sessanta e settanta del XIX secolo, al centro della sua opera vi fu principalmente il tema della nostalgia per i luoghi natali. Successivamente, a causa dei problemi economici che colpirono la sua famiglia, trov\u00f2 lavoro come impiegato commerciale per una compagnia ferroviaria e di conseguenza il proseguimento della sua carriera artistica divenne problematico. Dierx abbandon\u00f2 l'attivit\u00e0 poetica dopo aver curato l'edizione completa delle sue opere nel 1889.\nMor\u00ec nel 1912 e venne sepolto nel Cimitero dei Batignolles, a Parigi.\nRiconoscimenti.\nNel 1896 venne insignito dall'Accademia di Francia del premio Estrade Delcros.\nA Saint-Denis (Riunione) gli \u00e8 stato intitolato un museo di arte moderna e contemporanea; i fondatori volevano dare al museo il suo nome gi\u00e0 nel 1911 ma fu lo stesso Dierx a chiedere che l'intitolazione avvenisse solo dopo la sua morte."}
{"id": "4158675", "revid": "287204", "url": "https://it.wikipedia.org/wiki?curid=4158675", "title": "Jaka Stromajer", "text": ""}
{"id": "4158678", "revid": "1305772", "url": "https://it.wikipedia.org/wiki?curid=4158678", "title": "This Man Dawson", "text": "This Man Dawson \u00e8 una serie televisiva statunitense in 39 episodi trasmessi per la prima volta nel corso di una sola stagione dal 1959 al 1960.\n\u00c8 una serie del genere poliziesco a sfondo drammatico incentrata sulle vicende dell'ex colonnello dei Marines Frank Dawson, interpretato da Keith Andes, che viene ingaggiato dal corpo di polizia di una citt\u00e0 statunitense (mai menzionata) al fine di ripulirlo dalla corruzione. La serie \u00e8 in parte ispirata al film \"Damn Citizen\" (1958), in cui lo stesso Andes interpreta il sovrintendente di polizia della Louisiana Francis Grevemberg (poliziotto realmente esistito noto per le sue battaglie contro la corruzione). William Conrad presta la sua voce come narratore in tutti gli episodi.\nProduzione.\nLa serie fu prodotta da United Artists e ZIV Television Programs. Le musiche furono composte da Andrew Carlin (autore del tema \"This Man Dawson\").\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 15 ottobre 1959 al 1960 in syndication."}
{"id": "4158679", "revid": "22356", "url": "https://it.wikipedia.org/wiki?curid=4158679", "title": "Stegotetrabelodon", "text": "Lo stegotetrabelodonte (gen. Stegotetrabelodon) \u00e8 un mammifero estinto appartenente ai proboscidati. Visse tra il Miocene superiore e il Pliocene inferiore (tra 8 e 4,5 milioni di anni fa). I suoi resti sono stati ritrovati in Africa, Arabia e Italia. Era caratterizzato dalla presenza di quattro lunghissime zanne.\nDescrizione.\nQuesto animale era molto simile agli attuali elefanti per forma del corpo e dimensioni, ma se ne differenziava per alcune importanti caratteristiche, riguardanti principalmente il cranio. \"Stegotetrabelodon\" doveva essere uno dei pi\u00f9 spettacolari proboscidati mai vissuti: possedeva infatti quattro zanne (invece delle due presenti negli elefanti attuali), due nella mascella superiore e due sporgenti dalla mandibola. Le zanne superiori erano leggermente ricurve verso l'alto e dotate di uno spesso strato di smalto, mentre le difese inferiori erano anch'esse lunghe, ma diritte e quasi prive di smalto. Inoltre esse erano appiattite lateralmente, con un massimo di 7 centimetri di diametro e un minimo di 4. La mandibola era relativamente snella ma la parte terminale (sinfisi) era robusta e ripiegata verso il basso.\nI molari mostravano una struttura simile a quella degli elefanti attuali, con tanto di lamelle e smalto nella superficie occlusale, ma l'aspetto era ancora simile a quello dei proboscidati pi\u00f9 antichi (bunodonte). Alcuni molari, inoltre, avevano un'alta percentuale di cemento dentale, al contrario di animali simili come \"Tetralophodon\". I molari potevano raggiungere una lunghezza di 32 centimetri.\n\"Stegotetrabelodon\" era un animale di grandi dimensioni, anche rispetto ad altri proboscidati: normalmente l'altezza al garrese era di circa 3 metri, ma sono noti alcuni esemplari che potevano raggiungere un'altezza di circa 4 metri.\nClassificazione.\nLa forma dei molari e la loro struttura laminata indicano che \"Stegotetrabelodon\" era un rappresentante primitivo della famiglia degli elefantidi. \u00c8 stato anche ipotizzato che questo animale fosse una sorta di gonfoteride specializzato, ma \u00e8 opinione corrente che \"Stegotetrabelodon\" e le forme a esso prossime (come \"Stegodibelodon\" e \"Selenetherium\") possano essere considerati a tutti gli effetti veri e propri elefantidi. \nI primi fossili di questo animale vennero trovati in Libia, dove Petrocchi tra il 1941 e il 1943 descrisse due specie, Stegotetrabelodon syrticus e S. lybicus, attualmente considerate potenziali sinonimi. Un'altra specie \u00e8 S. orbus, ritrovata in varie zone dell'Africa orientale (Kenya, Etiopia, Tanzania e Uganda), ma anch'essa \u00e8 stata posta in sinonimia con la specie tipo (\"S. syrticus\"). Altri fossili attribuiti alla specie tipo o a forme affini sono stati ritrovati in Arabia e in Italia meridionale (Cessaniti, Calabria), mentre dal Ciad provengono altri resti attribuiti a \"Stegotetrabelodon\".\nL'origine di \"Stegotetrabelodon\" \u00e8 probabilmente avvenuta in Africa Centrale, circa 8 milioni di anni fa, verosimilmente da una forma simile a \"Tetralophodon\". Il genere poi si diffuse in numerose zone dell'Africa e del Medio Oriente, fino ad arrivare in Europa meridionale, per poi estinguersi verso l'inizio del Pliocene, circa 4,5 milioni di anni fa.\nPaleoecologia.\nLe lunghe zanne diritte e dirette leggermente verso il basso, cos\u00ec come la posizione bassa del condilo occipitale, fanno supporre che \"Stegotetrabelodon\" portasse normalmente la testa in posizione piuttosto elevata, per non incorrere in danni alle zanne. Non \u00e8 chiaro a cosa servissero le quattro lunghissime zanne, oltre a spaventare i potenziali predatori."}
{"id": "4158682", "revid": "830939", "url": "https://it.wikipedia.org/wiki?curid=4158682", "title": "Louis-Xavier de Ricard", "text": "Figlio di un generale bonapartista, si dedic\u00f2 alla letteratura e nel 1863 fond\u00f2 \"La revue du progr\u00e8s\", alla quale collaborarono Paul Verlaine, L\u00e9on Gambetta e Raoul Rigault, futuro procuratore della Comune di Parigi. \nInsieme a Catulle Mend\u00e8s cur\u00f2 il primo numero della rivista \"Le Parnasse contemporain\", pubblicato da Alphonse Lemerre nel 1866. \nAvendo fatto parte della Comune, fu esiliato nel 1871. In seguito si rec\u00f2 in Svizzera, per poi trasferirsi a Montpellier. \nAder\u00ec al felibrismo, movimento letterario nato per la difesa e la promozione della letteratura occitanica e del dialetto provenzale."}
{"id": "4158685", "revid": "647919", "url": "https://it.wikipedia.org/wiki?curid=4158685", "title": "Fearless Hyena - Jacky Chan la mano che uccide", "text": ""}
{"id": "4158686", "revid": "123097324", "url": "https://it.wikipedia.org/wiki?curid=4158686", "title": "Pyramid (rivista)", "text": "Pyramid \u00e8 una rivista online mensile, distribuita in formato PDF e pubblicata dalla Steve Jackson Games, dedicata principalmente ai giochi di ruolo, ma che pubblica anche articoli dedicati a giochi da tavolo, giochi di carte, e altri tipi di giochi.\nStoria.\nIl primo numero di \"Pyramid\" fu pubblicato nel maggio 1993 prendendo il posto di \"Roleplayer\", una rivista dedicata al gioco di ruolo \"GURPS\", con l'obbiettivo di essere una rivista dedicata in generale ai giochi di ruolo, pur con un'enfasi sui giochi prodotti dalla Steve Jackson Games, anche se di fatto la maggior parte degli articoli rimase dedicato a \"GURPS\". L'ultimo numero stampato a essere pubblicato fu il numero 30 di marzo/aprile 1998.\nNel suo secondo ciclo di vita \"Pyramid\" fu pubblicata online come sito con accesso riservato agli abbonati, che veniva aggiornato con nuovi articoli con cadenza settimanale. La sottoscrizione dava accesso a tutto il materiale pubblicato fino a quel momento, a un forum e una chat dedicata e occasionalmente a materiale di playtest di prodotti in sviluppo della Steve Jackson Games e di altre compagnie. \"Pyramid\" fu pubblicata in questa forma per dieci anni e 538 numeri. Per un breve tempo la Steve Jackson ha pubblicato anche un'altra rivista online, \"d20 Weekly\" usando un formato simile a quelle di \"Pyramid\", comunque dopo pochi mesi questo venne chiuso e ricompreso in un \"Pyramid\" leggermente ingrandito.\nNel 2008 cambi\u00f2 ancora forma e divenne un mensile pubblicato in formato pdf acquistabile in\ndownload da e23, il negozio online della Steve Jackson Games. Il forum degli abbonati venne disattivato e l'accesso al materiale di playtest divenne dipendente dalla reale partecipazione ad esso.\n\"Pyramid\" pubblica articoli sul gioco di autori freelance, cos\u00ec come note di progetto degli autori della Steve Jackson, notizie sull'industria del gioco, fumetti e recensioni di giochi. Sebbene gli articoli siano in genere dedicati a prodotti della Steve Jackson, come \"GURPS\" ha pubblicato anche ad articoli su giochi di altri produttori, come il \"d20 System\", \"Talisman\", \"Nobilis\", \"Hero System\" e ha presentato diverse strisce a fumetti."}
{"id": "4158689", "revid": "984922", "url": "https://it.wikipedia.org/wiki?curid=4158689", "title": "Eaton (Australia)", "text": "Eaton \u00e8 una citt\u00e0 situata nella regione di South West, in Australia Occidentale; essa si trova 160 chilometri a sud di Perth ed \u00e8 la sede della Contea di Dardanup. Al censimento del 2006 contava 7.478 abitanti."}
{"id": "4158696", "revid": "767487", "url": "https://it.wikipedia.org/wiki?curid=4158696", "title": "Dimitri Peters", "text": ""}
{"id": "4158697", "revid": "287204", "url": "https://it.wikipedia.org/wiki?curid=4158697", "title": "Coppa Bernocchi 2012", "text": "La Coppa Bernocchi 2012, novantaquattresima edizione della corsa e valida come evento dell'UCI Europe Tour 2012 categoria 1.1, si svolse il 16 agosto 2012 su un percorso di 200\u00a0km. Fu vinta dall'italiano Sacha Modolo che termin\u00f2 la gara in 4h39'17\", alla media di 42,967\u00a0km/h.\nSu 161 partenti, 86 corridori conclusero la corsa."}
{"id": "4158706", "revid": "767487", "url": "https://it.wikipedia.org/wiki?curid=4158706", "title": "London Zombies", "text": "London Zombies \"(Cockneys vs Zombies)\" \u00e8 un film del 2012 diretto da Matthias Hoene.\nTrama.\nIn un cantiere, due operai scoprono una tomba risalente al diciassettesimo secolo. Uno dei due viene morso dagli zombie, dando inizio ad un'epidemia.\nTerry MacGuire e suo fratello minore, Andy, stanno progettando una rapina in banca per poter salvare la casa di riposo del loro nonno dalla demolizione. Assistiti dalla violenta cugina Katy, il senza speranza Davey Tuppence e Mickey, un veterano della guerra con numerose armi, danno inizio a questa operazione. I loro piani non vanno come pianificato, quando improvvisamente lottano per sopravvivere e fuggire da una Londra infestata da zombie. Al loro gruppo si unir\u00e0, prima come ostaggio e poi come alleata, la timida Emma. Intanto nella casa di riposo, il nonno di Terry e Andy, Ray, si impegna insieme ad altri anziani a tenere a bada i non morti.\nProduzione.\nRiprese.\nLe riprese del film iniziano nel marzo 2011 e terminano il 30 aprile.\nLocation.\nIl film \u00e8 stato girato completamente a Londra.\nDistribuzione.\nIl primo trailer esce online il 3 agosto.\nIl film viene presentato il 23 agosto 2012 al festival di Londra Film4 FrightFest ed il 29 agosto al Fantasy Filmfest di Berlino. Esce nelle sale inglesi a partire dal 31 agosto 2012."}
{"id": "4158708", "revid": "287204", "url": "https://it.wikipedia.org/wiki?curid=4158708", "title": "Primera B Nacional 2012-2013", "text": "La Primera B Nacional 2012-2013 \u00e8 stata la 27\u00aa edizione del campionato argentino di calcio di seconda divisione. \u00c8 iniziata il 10 agosto 2012 ed \u00e8 terminata il 15 giugno 2013.\nA partire da questa edizione sono stati soppressi i playoff per la promozione in massima serie, cui accedono direttamente le prime tre classificate. Analogo discorso per quanto concerne i play-out in vista dell'allargamento dell'organico a 22 squadre a partire dalla stagione successiva: a retrocedere sono le due peggiori squadre per media punti (\"promedio\").\nSquadre partecipanti.\nLe nuove compagini che hanno preso parte al torneo sono Sarmiento e Nueva Chicago, promosse dalla Primera B Metropolitana, Douglas Haig e Crucero del Norte, promosse dal Torneo Argentino A, oltre ad Olimpo e Banfield, retrocesse dalla Primera Divisi\u00f3n.\nClassifica.\nLegenda:\nNote:\nRetrocessioni.\nLe squadre con affiliazione diretta all'AFA, cio\u00e8 quelle provenienti dalla citt\u00e0 di Buenos Aires, dalla sua area metropolitana e dalla citt\u00e0 di Rosario, vengono retrocesse in Primera B Metropolitana, mentre quelle con affiliazione indiretta vengono relegate nel Torneo Argentino A.\nLe due squadre con il peggior \"promedio\" retrocedono nel torneo corrispondente alla propria affiliazione."}
{"id": "4158710", "revid": "1855488", "url": "https://it.wikipedia.org/wiki?curid=4158710", "title": "Travis Milne", "text": "Carriera.\nLa sua prima apparizione in TV fu nella serie \"Bionic Woman\" (2007). Inoltre lo si \u00e8 visto quando \u00e8 stato scelto come uno dei padroni di casa della serie \"My Green House\" .\nNel 2008 ha interpretato l'avvocato Eric Baldwin nel film per la televisione \"Confessions of a Go-Go Girl\" .\nNel 2009 ha avuto un ruolo nel film di Reginald Harkema, in \"Leslie, il mio nome \u00e8 il male\". Il film, ha avuto la sua anteprima al Toronto Film Festival 2009 .\nNel 2010 entra a far parte nel cast di \"Rookie Blue\" ."}
{"id": "4158716", "revid": "6923", "url": "https://it.wikipedia.org/wiki?curid=4158716", "title": "Mura di Castel del Piano", "text": "Le mura di Castel del Piano furono erette dopo il 1332, anno in cui la Repubblica di Siena conquist\u00f2 il paese.\nStoria.\nIl bisogno del paese di una nuova e pi\u00f9 ampia cinta muraria era dovuto alle continue minacce portate dall'esterno verso Castel del Piano. Ci vollero molti anni per costruirle e alla fine le mura cingevano tutto il paese. Da Piazza Bellavista, si partiva dal Cassero Aldobrandesco, gi\u00e0 presente dal XII secolo e si continuava lungo tutto il perimetro del paese vecchio con i brevi intervalli del Castello, eretto dai senesi e oggi non pi\u00f9 esistente, e delle due porte: Porta Pianese, oggi sormontata dalla Torre dell'Orologio e dalla Porta Amiata o Castiglionese. Nel mezzo alle due, nel XVII secolo fu aggiunta la piccola Porta Spennaziana per collegare il paese vecchio con il nuovo \"borgo\" sotto le mura. Attualmente si pu\u00f2 ancora intuire quale fosse il percorso della cinta muraria: le tre porte sono ancora intatte e le case che dal \"Poggio\", il paese vecchio, si affacciano su Corso Nasini e il \"Borgo\" sono tutte nate sulle antiche mura, cos\u00ec come il cinquecentesco Palazzo Nerucci. Nella parte da Porta Amiata verso le balze trachitiche a nord si possono vedere i resti delle mura, con basamenti a scarpa, su cui poggiano le case di Vicolo del Volpaio, i resti del Cassero Aldobrandesco in Piazza Bellavista dove si possono ammirare parti delle mura ancora intatte. In Via delle Mura, oltre che ad uno spettacolare paesaggio si possono ammirare le ultime parti delle mura con anche i resti della torre castellana."}
{"id": "4158718", "revid": "18323", "url": "https://it.wikipedia.org/wiki?curid=4158718", "title": "Bat Masterson (serie televisiva)", "text": "Bat Masterson \u00e8 una serie televisiva statunitense in 108 episodi trasmessi per la prima volta nel corso di 3 stagioni dal 1958 al 1961.\n\u00c8 una serie western e un resoconto romanzato della vita del pistolero, giurista e giornalista statunitense Bat Masterson (personaggio realmente esistito), interpretato da Gene Barry.\nTrama.\nWilliam Barclay 'Bat' Masterson \u00e8 un pistolero del vecchio West spesso vestito con abiti costosi che preferisce usare il suo bastone piuttosto che la pistola per tirarsi fuori dai guai (da cui il soprannome di \"Bat\"). Masterson \u00e8 anche un donnaiolo che viaggia per il West in cerca di donne e avventura.\nProduzione.\nLa serie fu prodotta da ZIV Television Programs e girata in vari studios in ranch della California e negli ZIV Studios a West Hollywood. La sigla \u00e8 cantata da Mike Stewart. La serie \u00e8 liberamente ispirata alla biografia di Masterson del 1957 di Richard O'Connor. Ci\u00f2 \u00e8 evidenziato dal fatto che la copertina del libro viene mostrata alla fine dei titoli di coda, con una notazione sullo schermo.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dall'8 ottobre al 1\u00ba giugno 1961 sulla rete televisiva NBC."}
{"id": "4158721", "revid": "599013", "url": "https://it.wikipedia.org/wiki?curid=4158721", "title": "Andreas T\u00f6lzer", "text": ""}
{"id": "4158726", "revid": "287204", "url": "https://it.wikipedia.org/wiki?curid=4158726", "title": "Maria Sanchez Lorenzo", "text": ""}
{"id": "4158727", "revid": "278650", "url": "https://it.wikipedia.org/wiki?curid=4158727", "title": "Tywyn (Gwynedd)", "text": "Tywyn, conosciuta anche come Towyn (forma anglicizzata, in disuso; 3.000 ab. ca.), \u00e8 una popolare localit\u00e0 balneare del Galles nord-occidentale, affacciata sulla Baia di Cardigan (Mare d'Irlanda), facente parte della contea di Gwynedd (contea storica: Merionethshire) e situata ai margini sud-occidentali del parco nazionale di Snowdonia\nEtimologia.\nIl toponimo gallese \"Tywyn\" significa letteralmente \"costa\", \"spiaggia\".\nGeografia fisica.\nCollocazione.\nTywyn (da non confondere con l'omonima localit\u00e0 del Galles nord-orientale) \u00e8 situata all'incirca a met\u00e0 strada tra Barmouth ed Aberystwyth (rispettivamente a sud della prima e a nord della seconda), a circa 7\u00a0km a nord di Aberdyfi/Aberdovey e a circa 25\u00a0km ad ovest di Machynlleth. \u00c8 inoltre situata ad un miglio dall'estuario del fiume Dyssini.\nSociet\u00e0.\nEvoluzione demografica.\nAl censimento del 2001, Tywyn contava una popolazione pari a 3.085 abitanti.\nDi questi, il 40,5% si \u00e8 dichiarato parlante della lingua gallese.\nStoria.\nLa fondazione della citt\u00e0 risale almeno al VII secolo.\nEdifici e luoghi d'interesse.\nChiesa di San Cadfan.\nLa chiesa parrocchiale, dedicata a San Cadfan, \u00e8 un edificio risalente al XII secolo.\nAl suo interno conserva la cosiddetta \"Pietra di San Cadfan\" o \"Pietra di Tywyn\", una pietra rinvenuta nel XVII secolo e risalente all'VIII secolo-IX secolo, che reca la pi\u00f9 antica iscrizione in lingua gallese di cui si abbia conoscenza.\nEconomia.\nTurismo.\nTra le principali attrazioni turistiche della cittadina, vi \u00e8 la \"Talyllyn Railway\", una ferrovia a scartamento ridotto, di 0,686 m, che collega Tywyn ad Abergynolwyn: realizzata nel 1865 per consentire il trasporto dell'ardesia estratta dalle cave di Bryn Eglwys, \u00e8 stata riconvertita in ferrovia turistica nel 1950."}
{"id": "4158728", "revid": "1494169", "url": "https://it.wikipedia.org/wiki?curid=4158728", "title": "Tywyn", "text": ""}
{"id": "4158730", "revid": "117835127", "url": "https://it.wikipedia.org/wiki?curid=4158730", "title": "Platinum Stars Football Club", "text": "La Platinum Stars Football Club era una squadra che militava nel campionato di calcio sudafricano.\nFu fondata nel 1998 da Joseph 'Tycoon' Mapfulagasha. Inizialmente chiamata Mapate Silver Stars, ha cambiato nome in Platinum Stars F.C. quando, nel 2007, Royal Bafokeng acquist\u00f2 il 51% del club e spost\u00f2 la sede nel Royal Bafokeng Sports Palace nel Phokeng, vicino a Rustenburg nella provincia del North West.\nRecord.\nMaggiori presenze: Stanley Kgatla (229)\nPi\u00f9 gol: Dingane Masanabo (27)\nMaggiori presenze in una stagione: Edward Williams (34) (2003/04)\nPi\u00f9 gol in una stagione: Hareaipha Morumo (2006/07), Bradley Grobler (2010/11), (13)\nVittoria da record: 5-0 contro i Dolphins FC (il 7/3/12, Nedbank Cup)\nSconfitta da record: 0-6 contro i Golden Arrows (il 18/3/09, Absa Premiership)\nNomi precedenti.\nPrima di avere il nome attuale, durante la sua storia, la squadra si \u00e8 chiamata anche:\nMapate Silver Stars, Tycoon Silver Stars e HP Silver Stars.\nSponsor.\nUmbro\nRoyal Marang\nStadio.\nLo stadio ufficiale \u00e8 il Royal Bafokeng Stadium. \nInaugurato nel 1999, \u00e8 situato in Phokeng. Di propriet\u00e0 del Royal Bafokeng Nation \u00e8 stato utilizzato anche per la FIFA Confederations Cup del 2009 e per la FIFA World Cup (Mondiali di calcio) del 2010.\nPer questi eventi \u00e8 stata aumentata la sua capacit\u00e0 da 38 000 a 42 000 persone, con l'aggiunta di un livello in pi\u00f9 sulla tribuna principale.\nAltri miglioramenti della struttura originale sono stati l'installazione di nuovi tabelloni elettronici, l'acquisto di nuovi sedili e il potenziamento dei proiettori e del sistema di comunicazione al pubblico.\nOltre alla pista di atletica e al campo da calcio, lo stadio vanta anche un complesso di campi per il tennis, basket e pallavolo, un centro acquatico per nuoto e pallanuoto."}
{"id": "4158731", "revid": "110157", "url": "https://it.wikipedia.org/wiki?curid=4158731", "title": "Palazzo Nerucci", "text": "Palazzo Nerucci \u00e8 un edificio situato a Castel del Piano, in provincia di Grosseto. Ospita all'interno la raccolta d'arte del comune.\nStoria.\nL'imponente edificio risale al 1564 e fu costruito per volere di Domenico Nerucci, importante figura delle corti vaticane. Nerucci rivest\u00ec importanti cariche ecclesiastiche: fu auditore del cardinale Fornelli, auditore fiscale in Campidoglio sotto Gregorio XIII e giudice d'appello sotto Sisto V. Il prospetto principale del palazzo si affaccia su piazza Colonna, all'interno del centro storico, mentre il retro d\u00e0 su corso Nasini: lo sviluppo planimetrico a \"C\" con corte risente l'influenza dei contatti romani del Nerucci, e si ispira alla Farnesina di Baldassarre Peruzzi. Nell'angolo nord-occidentale dell'edificio si trova la loggia della Mercanzia, risalente al 1554, dove \u00e8 situata al suo interno la cappella della Concezione, pregevolmente affrescata. Negli anni il palazzo ha ospitato la sede del Comune, prima che fosse trasferita presso il Palazzo Ginanneschi nel 1937, ed un liceo cittadino dal 1964. Al piano nobile dell'edificio \u00e8 allestita del 2005 la raccolta d'arte di Palazzo Nerucci.\nRaccolta d'arte di Palazzo Nerucci.\nLa raccolta d'arte di Palazzo Nerucci \u00e8 stata allestita nel 2005 ed era costituita inizialmente da un nucleo di nove opere lasciate nel 1883 dalla famiglia di Giuseppe Vegni all'ospedale di Castel del Piano. La collezione, di propriet\u00e0 della ASL 9 Grosseto, \u00e8 data in comodato al comune amiatino. L'inaugurazione definitiva \u00e8 avvenuta il 1\u00ba luglio 2006. La raccolta d'arte \u00e8 stata arricchita dalle donazioni delle opere giovanili (1952-1978) del pittore Edo Cei e negli ultimi anni da alcune sculture dell'artista Piero Bonacina di Montegiovi.\nSale espositive.\nLa visita alla raccolta d'arte inizia al piano nobile del palazzo, in una stanza dove sono situate la biglietteria e la libreria. Dalla biglietteria si pu\u00f2 raggiungere, sulla sinistra voltando le spalle alla porta d'ingresso, le quattro sale dove sono allestite periodicamente mostre temporanee. Negli anni questa sezione ha ospitato anche esposizioni di grande livello artistico-culturale, tra cui si ricorda la mostra su Joan Mir\u00f3 del 2010 e quella su Keith Haring, Andy Warhol e Pietro Psaier nel 2012. Sulla destra, invece, si accede alla sala conferenze, e proseguendo si raggiungono le quattro sale dove \u00e8 ospitata la raccolta d'arte.\nPrima sezione.\nLa prima sala ospita il nucleo originario della raccolta, la collezione Vegni donata nel 1883 all'ospedale di Castel del Piano. Le opere della collezione denotano l'interesse di Giuseppe Vegni per il genere della veduta, del paesaggio, e proprio i paesaggi costituiscono il fulcro della sua raccolta: cinque delle opere sono infatti produzioni artistiche del XIX secolo che rappresentano scene di vita rurale, quotidiana, come ad esempio \"La lavandaia\" o \"Alla fonte\", dipinti di un anonimo pittore italiano di scuola romana, oppure un \"Paesaggio\" del fiorentino Emilio Donnini. I pezzi pi\u00f9 interessanti della collezione Vegni, tuttavia, sono due opere che si scostano dal tema naturalistico: sono il \"Ritratto di Cosimo III de' Medici, granduca di Toscana\", un interessante ricamo su seta della seconda met\u00e0 del XVIII secolo, opera che testimonia una finissima sapienza tecnica della tradizione del ricamo femminile, e soprattutto l\"'Autoritratto\" di Rosalba Carriera, importante ritrattista settecentesca, annoverata tra le maggiori esponenti del tema in quel periodo. Le due opere che completano la collezione sono uno \"stemma gentilizio\" (tempera su carta) del XIX secolo e una \"natura morta floreale\", olio su tela, scoperta con il restauro del ricamo di Cosimo III.\nNella stessa stanza, sono inoltre esposte due opere della celebre famiglia di pittori dei Nasini, acquistate dal Comune successivamente: un\"'Annunciazione\" proveniente dalla bottega di Antonio Nasini ed un \"Trapasso di San Giuseppe\" di Francesco Nasini.\nNel luglio 2012 si aggiunge alla raccolta d'arte il dipinto \"La volpe\" di Bernard Le Huche, donato dal pittore stesso al Sistema museale Amiata grossetano.\nSeconda sezione.\nLe restanti tre sale della pinacoteca sono tutte dedicate al pittore grossetano Edo Cei, il quale ha donato al Comune, alla fine del 2004, le proprie opere giovanili, che coprono un periodo di tempo che va dal 1952 al 1978. Molto legato a Castel del Piano, dove ha vissuto la propria giovinezza, Cei \u00e8 stato autore di vignette, manifesti, caricature e dipinti che rappresentavano personaggi, eventi e luoghi del paese e del Monte Amiata. Le prime due sezioni della raccolta Cei, dedicate al mondo amiatino, espongono quindi venti caricature dipinte con varie tecniche (china, lapis), sei manifesti a tempera su carta da pacchi bianca e sette quadri a olio su tela. Le venti caricature su cartoncino riproducono alcuni dei tipi, dei personaggi, della Castel del Piano degli anni cinquanta: vi sono il preside, il professore, il pensionato frequentatore del bar, il prete, la bella del paese, lo sciatore improvvisato. I sei manifesti sono vere pubblicit\u00e0 realizzate da Cei alla fine degli anni cinquanta e si pu\u00f2 vedere qui l'influenza del cinema, dei fumetti e della mutevole cultura di quel periodo. Sette bozzetti, infine, riproducono vedute e ambienti di Castel del Piano, Arcidosso e Seggiano. Nell'ultima sala sono esposti otto dipinti (1965-1978) che esprimono le prime tematiche esistenziali, metafisiche, che costituiranno in futuro la principale ricerca pittorica dell'autore. Vi sono due dipinti, \"Vecchio cinema all'aperto\" (1966) e \"Partire in un giorno di festa\" (1978), che sono sempre da inserire in quell'insieme di opere riferibili all'ambiente casteldelpianese: in modo particolare il secondo, dedicato a Danilo Pioli, scomparso il 7 settembre 1978, alla vigilia del Palio delle contrade di Castel del Piano.\nLe sale dedicate alle opere di Edo Cei sono arredate inoltre da quattro sculture in legno dell'artista Piero Bonacina, residente a Montegiovi, dove \u00e8 situato il giardino d'arte da lui ideato."}
{"id": "4158735", "revid": "287204", "url": "https://it.wikipedia.org/wiki?curid=4158735", "title": "Imperia (disambigua)", "text": ""}
{"id": "4158736", "revid": "767487", "url": "https://it.wikipedia.org/wiki?curid=4158736", "title": "Adelelmo di Le Mans", "text": "Il suo nome ha origini germaniche, \"Adalhem\", da \"adal\" (=nobile) e \"helm\" (=elmo). Lo si ritrova anche con la grafia \"Adelin\", comune ad altri santi della Chiesa cattolica.\n\u00c8 considerato beato da quest'ultima e viene celebrato localmente il 27 aprile.\nBiografia.\nLe foreste del Maine erano popolate, fin dall'XI secolo da numerosi discepoli di Robert d'Arbrissel, Vitale di Mortain, di Bernardo di Tiron e di Raoul de la Futaie. La loro fama richiamava da lontano credenti ferventi e peccatori pentiti.\nAdelelmo veniva dalle Fiandre e fu assegnato come compagno ad un vecchio eremita chiamato Aubert che abitava, si ritiene, una localit\u00e0 successivamente denominata \"l'Habit d'Aubert\" o \"Saint-Ellier\".\nPareva che Aubert non conoscesse altro che il digiuno e la preghiera: Adelelmo ne guadagn\u00f2 il cuore per la sua affabilit\u00e0 e serviva il maestro con docilit\u00e0 perfetta.\nQuando egli conobbe Bernardo, il futuro fondatore dell'Abbazia della Santa Trinit\u00e0 di Tiron, che era venuto ad occupare un romitaggio vicino, si leg\u00f2 a lui di amicizia e volle raggiungerlo nell'isola di Chausey, ma la sua salute non poteva sopportare il clima dell'isola e delle sue umide grotte.\nTorn\u00f2 quindi al \"l'Habit d'Aubert\" con l'intenzione di trasferirsi nuovamente a Chausey con abiti pi\u00f9 caldi. Ma egli, narra l'abate Angot, \u00ab\u2026trov\u00f2 il vecchio eremita in uno stato pietoso : il dispiacere per la sua assenza l'aveva portato ad una demenza furiosa ed in un tale stato di disperazione che, senza la continua assistenza dei suoi confratelli, avrebbe attentato alla propria vita. Il ritorno di Adelelmo, il perdono che questi gli chiese e la promessa di non lasciarlo mai pi\u00f9 fecero tornare la pace e la ragione nello spirito del vegliardo.\u00bb\nI superiori minacciarono Adelelmo di scomunica se avesse ancora tentato di andarsene. Egli ritrov\u00f2 la sua libert\u00e0 quando Aubert si decise a trovare un asilo per i suoi ultimi giorni presso Raoul de la Futaie, nella foresta di Foug\u00e8res. Roberto, Vitale, Bernardo e Raoul avevano gi\u00e0 gettato le fondamenta del loro insediamento monastico o si apprestavano a farlo: Adelelmo fece la stessa cosa.\nAlcuni discepoli si erano gi\u00e0 posti sotto la sua direzione; Adelelmo li condusse nella foresta della Charnie presso Sainte-Suzanne in una localit\u00e0 gi\u00e0 dedicata, o che lo fu da lui, a San Nicola, fra Torc\u00e9-Viviers-en-Charnie et Blandouet.(\"In silva de Carneta locus qui dicitur Sancti Nicolai\", 1109); \"Ecclesia Sancti Nicolai in Charnia\", 1197\nPresto anche le donne desideravano consacrarsi a Dio sotto la sua direzione. La valle era tuttavia troppo stretta per poter realizzare un monastero doppio come l'abbazia di Fontevraud.\nFu allora che Raoul VII, visconte di Beaumont, che possedeva vasti territori, tra i quali la Charnie, \u00ab\u2026and\u00f2 lui stesso a chiedere al servo di Dio le sue preghiere\u2026\u00bb e gli offr\u00ec terreni per i suoi monaci di San Nicola e, nel 1109, per le religiose a \u00c9tival, un luogo paludoso, i terreni necessari ad un insediamento definitivo.\nI due conventi non coesistettero a lungo: quello di San Nicola non sopravvisse al fondatore, ma i beni che possedeva andarono a beneficio dell'abbazia di \u00c9tival-en-Charnie, che, creata sotto la direzione di \"Godehildis\" o \"Godehilde\", sorella di Raoul de Beaumont, non solo dur\u00f2 fino al 1790, ma diede luogo a numerosi priorati, sia nel Maine (a \"Mariette\", ai \"Pins\", a \"Saint-Mesme\", a \"Champfleury\", ecc.), sia in Turenna, a \"Ch\u00e2teau-Renault\" ed al \"Boulay\".\nLa parrocchia di Livet fu donata ad Adelelmo per le sue \"figlie\" d'\u00c9tival.\nIl fondatore, dopo aver vissuto pi\u00f9 di mezzo secolo nella diocesi di Le Mans, \u00ab\u2026ove egli lasci\u00f2 \u2013 dice Dom Piolin \u2013 la reputazione di un dottore e di un grande predicatore\u00bb, mor\u00ec il 27 aprile 1152 e la sua salma venne inumata nella chiesa di \u00c9tival. Alla sua morte l'abbazia di \u00c9tival torn\u00f2 sotto la guida di Godehilde di Beaumont."}
{"id": "4158739", "revid": "110157", "url": "https://it.wikipedia.org/wiki?curid=4158739", "title": "WIDI", "text": "Intel Wireless Display o WiDi \u00e8 un sistema di trasmissione video sviluppato da Intel che sfrutta la rete wireless. Quasi tutti i laptop pi\u00f9 recenti basati su prodotti Intel sono compatibile con Intel WiDi, anche se non in tutti sono installati i driver per poterlo utilizzare. Intel ha interrotto la commercializzazione del sistema nell'agosto del 2016.\nCaratteristiche.\nLa connessione WiDi sfrutta la rete Wi-Fi classe n per trasmettere file audio e video in Full HD. Funziona installando un driver nel dispositivo compatibile con Intel WiDi; \u00e8 possibile rielaborare il segnare WiDi in:"}
{"id": "4158740", "revid": "106456", "url": "https://it.wikipedia.org/wiki?curid=4158740", "title": "Adelelmo d'\u00c9tival", "text": ""}
{"id": "4158742", "revid": "287204", "url": "https://it.wikipedia.org/wiki?curid=4158742", "title": "Rick Engles", "text": "Carriera professionistica.\nDopo una carriera come All-America alla University of Tulsa in cui si classific\u00f2 al secondo posto nella nazione per lunghezza media dei punt (46,6 yard), Engles fu scelto nel corso del terzo giro del Draft 1976 dalla neonata franchigia dei Seattle Seahawks. Rick rimase con la squadra fino alla prima parte della stagione 1977 quando fu tagliato, accasandosi ai Pittsburgh Steelers. La terza e ultima stagione della carriera la disput\u00f2 nel 1978 con i Philadelphia Eagles.\nVittorie e premi.\nNessuno"}
{"id": "4158743", "revid": "118031", "url": "https://it.wikipedia.org/wiki?curid=4158743", "title": "Porcellana di S\u00e8vres", "text": ""}
{"id": "4158744", "revid": "767487", "url": "https://it.wikipedia.org/wiki?curid=4158744", "title": "Cavalcade (film)", "text": "Cavalcade \u00e8 un film del 2005 diretto da Steve Suissa.\nTrama.\nL\u00e9o preferisce una vita dedita al piacere e al divertimento rispetto alla sua ragazza, che per questo lo lascia, ma proprio quando lo pervade il desiderio di rivederla lui stesso ha un incidente.\nOrmai vincolato alla sedia a rotelle, L\u00e9o dovr\u00e0 affrontare con l'appoggio dei suoi amici pi\u00f9 vicini un reinserimento nella vita quotidiana molto difficoltoso."}
{"id": "4158746", "revid": "1762097", "url": "https://it.wikipedia.org/wiki?curid=4158746", "title": "Cavalcade", "text": ""}
{"id": "4158749", "revid": "736476", "url": "https://it.wikipedia.org/wiki?curid=4158749", "title": "Towyn", "text": ""}
{"id": "4158750", "revid": "287204", "url": "https://it.wikipedia.org/wiki?curid=4158750", "title": "Miroslav Bozok", "text": ""}
{"id": "4158754", "revid": "287204", "url": "https://it.wikipedia.org/wiki?curid=4158754", "title": "Yuji Mitsuya", "text": ""}
{"id": "4158756", "revid": "113757", "url": "https://it.wikipedia.org/wiki?curid=4158756", "title": "Henderson (Buenos Aires)", "text": ""}
{"id": "4158758", "revid": "767487", "url": "https://it.wikipedia.org/wiki?curid=4158758", "title": "La lettera non spedita", "text": "La lettera non spedita () \u00e8 un film sovietico del 1959 diretto da Michail Kalatozov, tratto dal racconto omonimo di Valerij Osipov. Narra la drammatica storia di quattro geologi sovietici in una spedizione nella taiga siberiana alla ricerca di un giacimento diamantifero per la tecnologia aerospaziale, completamente tagliati fuori dal mondo e contando su pochi mezzi, tra cui una radio da campo quale unico contatto. Nello svolgimento si delineano i profili psicologici dei personaggi, tra cui Konstantin, il capo della spedizione, molto legato a sua moglie ma alla quale non pu\u00f2 inviare una lunghissima lettera. Nonostante l'esito positivo, le avversit\u00e0 naturali, tra i quali un vastissimo incendio e il gelo siberiano, falcidieranno la spedizione sulla via del ritorno."}
{"id": "4158760", "revid": "70647", "url": "https://it.wikipedia.org/wiki?curid=4158760", "title": "Palazzi di Favara", "text": ""}
{"id": "4158761", "revid": "287204", "url": "https://it.wikipedia.org/wiki?curid=4158761", "title": "Marcin Budzinski", "text": ""}
{"id": "4158765", "revid": "287204", "url": "https://it.wikipedia.org/wiki?curid=4158765", "title": "Pawel Zawistowski", "text": ""}
{"id": "4158767", "revid": "109651", "url": "https://it.wikipedia.org/wiki?curid=4158767", "title": "Episodi di Flamingo Road (prima stagione)", "text": "Questa voce contiene trame, dettagli e crediti dei registi e degli sceneggiatori della prima stagione della serie televisiva \"Flamingo Road\".\nNegli Stati Uniti, \u00e8 stata trasmessa per la prima volta sulla NBC il 12 maggio 1980 e si \u00e8 conclusa il 2 aprile 1981. In Italia, \u00e8 stata trasmessa per la prima volta su Canale 5 a partire dal 20 maggio 1982."}
{"id": "4158768", "revid": "439868", "url": "https://it.wikipedia.org/wiki?curid=4158768", "title": "San Marino (Carpi)", "text": "San Marino (\"San Mar\u00e9in\" in dialetto locale) \u00e8 una frazione di circa 2000 abitanti nel comune di Carpi, in provincia di Modena. \u00c8 situato a circa 4\u00a0km dal proprio comune sulla strada statale 468 che collega Carpi alla bassa modenese e ferrarese.\nStoria.\nMenzionata gi\u00e0 nel XII secolo, la chiesa del paese apparteneva all'antica dotazione di beni della pieve di Carpi. Nel secondo dopoguerra si \u00e8 ampliata notevolmente raggiungendo e superando i 2000 abitanti.\nEventi e manifestazioni.\nSi svolge dagli anni '70 la Sagra parrocchiale della Madonna dei Ponticelli a inizio settembre. Durante il mese mariano presso il Santuario diocesano di Ponticelli si celebra il rosario e funzioni religiosi con afflusso di pellegrini da tutta la diocesi.\nNumerosi eventi sportivi sono poi organizzati dalla locale polisportiva. Nel mese di maggio di ogni anno al campo sportivo si svolge \"La Popolarissima della Balorda\", la mega domenica di festa all'insegna del carnevale ciclistico ed eno-gastronomico con la scampagnata mascherata e travestimenti."}
{"id": "4158771", "revid": "109651", "url": "https://it.wikipedia.org/wiki?curid=4158771", "title": "Episodi di Flamingo Road (seconda stagione)", "text": "Questa voce contiene trame, dettagli e crediti dei registi e degli sceneggiatori della seconda stagione della serie televisiva \"Flamingo Road\".\nNegli Stati Uniti, \u00e8 stata trasmessa per la prima volta sulla NBC il 3 novembre 1981 e si \u00e8 conclusa il 4 maggio 1982."}
{"id": "4158776", "revid": "474175", "url": "https://it.wikipedia.org/wiki?curid=4158776", "title": "Florencio Varela", "text": "Florencio Varela \u00e8 una citt\u00e0 argentina della provincia di Buenos Aires. \u00c8 capoluogo dell'omonimo partido e fa parte della area metropolitana della Grande Buenos Aires.\nGeografia.\nFlorencio Varela \u00e8 situata a 27 km a sud-est di Buenos Aires.\nStoria.\nLa citt\u00e0 venne fondata il 30 gennaio 1891 con il nome di uno scrittore e giornalista argentino.\nInfrastrutture e trasporti.\nStrade.\nLe principali vie d'accesso alla citt\u00e0 sono la strada provinciale 14 e la strada provinciale 4.\nFerrovie.\nFlorencio Varela \u00e8 servita da una propria stazione ferroviaria posta lunga la linea suburbana Roca che unisce Buenos Aires con l'area sud-orientale della conurbazione bonaerense.\nSport.\nLa principale societ\u00e0 sportiva della citt\u00e0 \u00e8 il Defensa y Justicia la cui squadra di calcio disputa le sue partite interne presso lo stadio Norberto Tomaghello."}
{"id": "4158778", "revid": "154326", "url": "https://it.wikipedia.org/wiki?curid=4158778", "title": "Casa dei Gonzaga di Sabbioneta e Bozzolo", "text": ""}
{"id": "4158781", "revid": "15756", "url": "https://it.wikipedia.org/wiki?curid=4158781", "title": "Amanita dunensis", "text": "Amanita dunensis R.Heim ex Bon &amp; Andary, Docums Mycol. 13(no. 50): 13 (1983), \u00e8 un fungo basidiomicete appartenente alla famiglia Amanitaceae.\nDescrizione della specie.\nCappello.\n3\u20135\u00a0cm di diametro, poco carnoso, subito appianato o depresso al centro, di colore verde pallido, che va da un bianco-verde a un'ocra-olivastro, con fibre radiali;con un margine sottile e striato.\nLamelle.\nSublibere, strette, larghe nella parte mediana e affusolate alle estremit\u00e0, bianche, con il filo irregolare, intercalate da numerose lamellule non troncate.\nGambo.\n5-7 \u00d7 5\u20138\u00a0cm, cilindrico, biancastro, decorato con fibrille ocracee con una trama a forma di pelle di serpente o di fiamme.\nCarne.\nDi colore bianco.\nHabitat.\nQuesto fungo \u00e8 caratteristico delle zone costiere, lo si trova sulle dune sabbiose.\nCommestibilit\u00e0.\n\u00c8 una specie mortale.\nNotizie.\nQuesto fungo \u00e8 stato raccolto per la prima volta in Francia, dove fu associato al pino marittimo (\"Pinus pinaster\") o al leccio (\"Quercus ilex\"), sulle dune lungo la costa atlantica [Neville e Poumarat (2004)].\nBon (1925-) e Andary hanno considerato questa specie distinta dall\"Amanita phalloides\" (Fr. : Fr.) Link per le striature del margine del cappello, per la colorazione pallida del cappello, per l'assenza di amatossine negli \"exiccata\" e una quantit\u00e0 maggiore di falloidina rispetto all\"A. phalloides\"."}
{"id": "4158784", "revid": "729019", "url": "https://it.wikipedia.org/wiki?curid=4158784", "title": "Isidro Casanova", "text": "Isidro Casanova \u00e8 una citt\u00e0 argentina della provincia di Buenos Aires. \u00c8 situata nel partido di La Matanza e fa parte della area metropolitana della Grande Buenos Aires."}
{"id": "4158785", "revid": "71155", "url": "https://it.wikipedia.org/wiki?curid=4158785", "title": "Raoul de la Futaie", "text": "Biografia.\nFu monaco nel monastero di Saint-Jouin-de-Marnes, allora noto come \"monasterium Heresiense\". Divenne successivamente eremita nella foresta di Craon con Roberto d'Arbrissel, al quale rimase associato nelle opere, come anche a Vitale di Mortain.\nBernardo di Tiron li raggiunse, narra la sua biografia, al fine di formare la base quadrangolare che doveva erigere vasti edifici. \nCome Roberto d'Arbrissel e nel medesimo periodo (verso il 1100), Raoul fond\u00f2 nella foresta di Rennes l'abbazia di Notre-Dame du Nid-au-Merle, un'abbazia doppia, cio\u00e8 con monaci e monache diretti da una solo abate (o badessa).\nAlla sua morte, avvenuta il 16 agosto 1129, dipendevano da quest'abbazia una ventina di priorati ed un'altra decina furono fondati nel trentennio successivo.\nIl suo corpo venne deposto in una piccola cappella a volta nella chiesa abbaziale, ove Alberto Magno, nel XIII secolo, disse di aver visto la sua tomba e quella del suo compagno \"Aubert\".\nEredit\u00e0.\nNel 1117 venne qualificato \u00abmaestro dei religiosi\u00bb da Folco V, conte d'Angi\u00f2, che gli don\u00f2 la sua terra di Fontaines-Saint-Martin. Venne definito \u00ab\u2026uomo molto santo e molto religioso\u2026\u00bb da Guglielmo, vescovo di Poitiers, nell'atto di cessione della chiesa di Fougereuse. Guglielmo di Neubrige tuttavia non associa il suo nome a quello dei tre altri grandi rinnovatori della vita religiosa.\nEgli \u00e8 citato nello studio di Johannes von Walter su Roberto d'Arbrissel (\"Bulletin\", t. XXIII, p.\u00a0269, 271) e da Raoul de Ligni\u00e8res in \"Prieur\u00e9 de la Fontaine Saint-Martin\".\nDom Piolin lo cita nello studio a lui dedicato sulla \"Revue des questions historiques\" (t. XLII, P. 495-509), distinguendolo da Raoul, abate di Saint-Jouin-de-Marnes e fondatore dell'abbazia."}
{"id": "4158787", "revid": "767487", "url": "https://it.wikipedia.org/wiki?curid=4158787", "title": "Chiesa di Riddarholmen", "text": "La chiesa di Riddarholmen, in Svedese Riddarholmskyrkan \u00e8 un'antica abbazia della citt\u00e0 di Stoccolma. Situata nell'isola di Riddarholmen, \u00e8 il pantheon dei Sovrani di Svezia.\nStoria e descrizione.\nL'abbazia venne eretta a partire dal 1270 da Magnus Ladul\u00e5s per i Francescani. In circa quindici anni venne eretto il complesso, con la chiesa a due navate senza torre. All'inizio del XV secolo vi furono aggiunte le cappelle del transetto quelle del lato destro.\nNel 1527, con l'arrivo dei benedettini, i monaci furono costretti a lasciare il monastero, che pass\u00f2 direttamente alla Corona. Tra il 1569 e il 1590 si eresse la torre, completata da una guglia dall'architetto fiammingo Willelm Boyen. Il 28 luglio 1835 un fulmine la distrugge, e verr\u00e0 rimpiazzata nel 1846 con l'attuale guglia in ferro di 90 metri d'altezza.\nL'interno, diviso in tre navate, si presenta nella tipica architettura del gotico baltico, realizzata in mattoni. Alle pareti sono appesi numerosi blasoni dei Cavalieri dell'Ordine dei Serafini.\nDa segnalare la presenza del Mausoleo Carolino, opera seicentesca di Nicodemus Tessin il Vecchio, dove sono presenti angoli convessi tipicamente barocchi."}
{"id": "4158790", "revid": "106456", "url": "https://it.wikipedia.org/wiki?curid=4158790", "title": "Raoul de La Futaie", "text": ""}
{"id": "4158794", "revid": "106456", "url": "https://it.wikipedia.org/wiki?curid=4158794", "title": "Vitale di Mortain", "text": ""}
{"id": "4158798", "revid": "2033069", "url": "https://it.wikipedia.org/wiki?curid=4158798", "title": "Defiance (serie televisiva)", "text": "Defiance \u00e8 una serie televisiva statunitense di fantascienza trasmessa dal canale cavo Syfy a partire dal 15 aprile 2013 per tre stagioni.\nIn Italia \u00e8 stata trasmessa dal 17 settembre 2014 su AXN Sci-Fi.\nParallelamente alla serie \u00e8 stato prodotto un omonimo videogioco che condivide lo stesso universo fittizio della serie e la cui trama \u00e8 direttamente intrecciata a quella della fiction televisiva. Il 28 agosto 2015 si \u00e8 conclusa la terza ed ultima stagione.\nStoria.\nAntefatti.\nLa serie \u00e8 ambientata in un futuro prossimo, dove gli alieni, noti collettivamente come Votan, sono venuti sulla Terra in cerca di una nuova casa dopo che il loro sistema solare venne distrutto in una collisione stellare. Quando i Votan lasciarono il loro sistema solare 5000 anni fa, i loro strumenti non rilevarono segni di tecnologia sulla Terra, e pensarono che essa fosse disabitata. Al loro arrivo nel 2013, scoprirono che si era evoluta una razza intelligente, gli umani, i quali risposero alla loro venuta con ostilit\u00e0 e sospetto.\nUn numero limitato di Votan fu autorizzato a stabilirsi in una colonia in Brasile, ed infine in altre tre colonie, ma milioni di Votan rimasero in ipersonno a bordo delle loro navi in orbita attorno alla Terra, mentre seguivano i negoziati tra loro e i governi terrestri per costituire insediamenti su larga scala.\nDopo una decina d'anni Votan e governi umani erano sul punto di negoziare una soluzione pacifica, quando nel 2023 l'ambasciatore Votan alle Nazioni Unite fu assassinato da un umano scontento, fuori della sede delle Nazioni Unite a New York. Questo fatto scaten\u00f2 un conflitto globale disastroso tra umani e alieni, noto come le \"guerre pallide\".\nDopo sette anni di guerre, nel 2030 avvenne un caso apocalittico, chiamato \"Arkfall\", quando misteriosamente la flotta di arche in orbita esplose. Gli alieni pensarono che fosse stato un comandante umano il responsabile, mentre gli esseri umani pensarono che fosse un esperimento di armi aliene andato male. Milioni di Votan morirono e durante la caduta dei detriti delle navi sulla terra, accidentalmente, venne lanciata la tecnologia Votan di terraformazione.\nMentre i Votan avevano intenzione di usare la loro tecnologia in modo attentamente pianificato, l'episodio scaten\u00f2 cambiamenti caotici e radicali per la biosfera e per la geologia della Terra, rendendo il pianeta pericoloso per gli esseri umani e gli alieni. La terra venne bruciata, si aprirono voragini nel terreno, si sollevarono nuove catene montuose e la superficie del pianeta si ricopr\u00ec di polvere e detriti.\nSpecie animali e vegetali dal sistema stellare Votan vennero introdotte sulla Terra, e sia esse che le specie animali autoctone mutarono disastrosamente a causa della terraformazione incontrollata, creando ibridi bizzarri e pericolosi e nuove specie.\nLa guerra continu\u00f2 fino alla battaglia di Defiance a San Francisco nel 2031, quando prese vita un movimento per la pace in tutto il mondo tra umani e Votan. Venne sciolta la Coalizione militare terrestre e nacque la \"Repubblica Terrestre\". Venne istituita una zona neutrale, il territorio messicano, con la Repubblica Terrestre a nord e il collettivo Votan a sud.\nI detriti della flotta distrutta in orbita avevano creato attorno alla Terra la \"cintura dell'Arca\", dalla quale i detriti periodicamente cadevano al suolo causando pericoli per i sopravvissuti, ma fornendo anche preziose opportunit\u00e0 di recuperare qualche elemento della progredita tecnologia aliena. La distorsione elettromagnetica creata dai terraformatori Votan malfunzionanti aveva reso difficile la comunicazione a lunga distanza e impossibile il volo ad alta quota per lunghe distanze. Era divenuto cos\u00ec impossibile, ed era perci\u00f2 stato proibito, lanciare veicoli in orbita, in quanto ritenuto troppo pericoloso. La comunicazione a lunga distanza era quindi notevolmente problematica e solo quindici anni dopo l'armistizio, nel 2046, era stata progettata la costruzione di una linea ferroviaria a lungo raggio per unire la coste est e ovest del Nord America.\nTrama.\nNel 2046 gli esseri umani e i Votan lottano per ricostruire un mondo, la Terra, totalmente cambiata e semidistrutta. In tutto l'emisfero occidentale, i comandi generali dei Votan sono presenti in gran parte del Centro e Sud America, mentre la nuova e unificata Repubblica Terrestre ha un importante punto d'appoggio nelle citt\u00e0 popolose del nord-est del Nord America, ora riorganizzata come un'unit\u00e0 territoriale nota come \"Columbia\", che comprende BosWash, il Corridoio Qu\u00e9bec-Windsor e le Province marittime canadesi, con capitale New York. Il resto del Nord America rimane una regione di calanchi, lentamente ricolonizzata in diverse piccole repubbliche indipendenti e citt\u00e0-stato. Una di queste comunit\u00e0 \u00e8 la citt\u00e0-stato indipendente di Defiance, situata nel cuore del continente e costruita sulle rovine di St. Louis, nel Missouri. Il marine Joshua Nolan, nativo di Saint Louis che aveva lasciato all'et\u00e0 di dieci anni all'inizio della guerra con gli alieni, torna in quello che ormai \u00e8 poco pi\u00f9 che un campo profughi. Qui si unisce alla comunit\u00e0 locale, Defiance, impegnandosi a proteggerla da violenti scontri umani-alieni, sciacalli e altri eventuali pericolosi visitatori occasionali.\nRazze in Defiance.\nOltre agli umani, il mondo del 2046 \u00e8 frequentato da diverse altre razze.\nRazze Votan.\nI Castitani sono una razza nobile proveniente dal pianeta Daribo; hanno la pelle pallida, spesso bianca, e bianchi sono i loro capelli. Orgogliosi e molto conservatori per certi aspetti della loro vita quotidiana, come in politica e per la loro societ\u00e0 strettamente divisa in caste, sono tuttavia di costumi sessuali molto liberali. Sono invisi agli altri Votan per il loro modo di fare arrogante e imperialista. Possono riprodursi con gli esseri umani.\nGli Irathieni vengono dal pianeta Irath e sono i pi\u00f9 numerosi sulla Terra tra le razze Votan. Hanno una societ\u00e0 tribale che vive in stretto contatto con la natura, per questo motivo sono considerati dagli altri, umani compresi, dei selvaggi. Sono dotati di una profonda spiritualit\u00e0, anch'essa legata alla natura, e la maggior parte di essi si dedicano all'agricoltura, onorando in questo modo i loro antenati e il loro dio, Irzu. Hanno i capelli rossi e la pelle leggermente scura e, come i castitani, possono accoppiarsi con gli umani ed avere figli con loro.\nGli Indogeni sono una specie artificiale. Sono solitamente calvi, magri, e con la pelle a disegni esagonali, chiamata \"Protoform\", in grado di guarire le ferite degli Omec. Possono essere dotati di impianti addizionali specificatamente progettati per la professione da loro scelta. Venerano scienza e conoscenza, ed hanno inventato la maggior parte della tecnologia utilizzata dalle altre razze aliene.\nI Sensoti vengono da una specifica regione del pianeta Irath e hanno un aspetto imponente e scimmiesco. Hanno movenze che li fanno apparire pigri, parlano ed agiscono molto lentamente, ma hanno grande forza fisica e possono essere usati a scopo intimidatorio contro qualcuno, pur avendo quasi sempre una personalit\u00e0 gentile. Vengono spesso impiegati per lavori pesanti dai Castitani.\nI Liberata hanno un aspetto piccolo e tozzo e vengono poco considerati dalle altre razze Votan. Vengono impiegati spesso come servitori e in altri lavori umili. Respirano azoto invece che ossigeno, che, in dosi sovraelevate, pu\u00f2 invece causargli avvelenamenti.\nRazza guerriera temuta sia dai terrestri che dagli altri Votan, proveniente da un sistema diverso da quello dei Votan. I Volge conquistarono il pianeta degli Omec. Possono essere alti pi\u00f9 di 2,5 metri e indossano sempre l'armatura, anche perch\u00e9 sulla Terra non possono respirare ossigeno. Durante l'esodo Votan, le altre razze hanno scelto di lasciarsi i Volge alle spalle, tuttavia sorpresero gli altri Votan apparendo durante le Guerre Pallide.\nLa pi\u00f9 aliena e misteriosa delle razze Votan. Si ritiene che siano esseri di pura energia, che appaiono come grandi sfere di luce, anche se questa \u00e8 solo un'immagine proiettata dalle loro \"tute d'incapsulamento\", necessari per sostenerli in vita. Pochissimi di loro si trovano sulla Terra terraformata, in quanto molti rimasero sul loro pianeta, Gula, sicuri che sarebbero sopravvissuti alla distruzione del sistema Votanis. Sono poco conosciuti anche dalle altre razze Votan, che solo in tempi recenti ne hanno scoperto l'esistenza.\nGli Omec abitavano l'omonimo pianeta e svilupparono la tecnologia molto tempo prima che le altre razze Votan. Ogni 76 anni il loro pianeta si avvicinava agli altri mondi Votan e gli Omec arrivavano sui loro pianeti nel giorno dell'\"Efferata Mietitura\" cacciando gli altri Votan, che venivano poi utilizzati come schiavi, giocattoli sessuali e come cibo. Fisicamente hanno la pelle viola e i capelli bianchi. Dopo la ribellione degli altri Votan pochi di loro sono sopravvissuti, mettendosi poi in viaggio verso la Terra. Sono considerati diavoli dalle altre razze Votan e sono fortemente temuti per la loro natura di predatori.\nAltre razze non umane.\nI Biomen non sono alieni, ma una razza artificiale prodotta sulla Terra dai militari umani per fronteggiare gli attacchi alieni durante le Guerre Pallide. I Biomen sono alti e muscolosi, di un'ampia gamma di colori e tonalit\u00e0 della pelle e con un numero di lotto marchiato sul loro petto. Tutti i Biomen hanno un interruttore on/off da qualche parte sul loro corpo. Diventati inutili dal momento dell'armistizio, hanno molta difficolt\u00e0 ad integrarsi in tempo di pace (sia con gli umani che con i Votan) a causa della rabbia instillata come parte del loro carattere.\nSpecie di crostacei un tempo innocui che durante la terraformazione mutarono il loro DNA. Sono feroci predatori che vivono in collettivit\u00e0 con gerarchie simili a quelle delle formiche e delle api, comandate da una regina. Non sono state sterminate poich\u00e9 sono preziose per la produzione di un prodotto energetico, il Petrohol.\nProduzione.\nIl 6 giugno 2011 venne ufficialmente annunciata la produzione di un videogioco sparatutto MMO sviluppato dalla Trion Worlds, la cui trama sarebbe stata intrecciata a quella di una serie televisiva sceneggiata da Rockne S. O'Bannon e prodotta dalla Universal Cable Productions per Syfy. \"Defiance\", nome condiviso sia dalla serie TV che dal videogioco, costituisce la prima partnership tra una casa di produzione televisiva e un'azienda videoludica; entrambi i progetti, che condividono lo stesso universo narrativo, vennero quindi sviluppati in modo da influenzarsi l'un l'altro. Nel mese di dicembre 2011, per dirigire l'episodio pilota della serie, venne ingaggiato Scott Stewart.\nIl casting inizi\u00f2 nel mese di gennaio 2012, quando Grant Bowler venne ingaggiato per il ruolo del protagonista Joshua Nolan. Nel successivo mese di marzo si unirono al cast anche Julie Benz, per il ruolo di Amanda Rosewater; Tony Curran, interprete di Datak Tarr; Jaime Murray, interprete della moglie di Datak; Stephanie Leonidas, per il ruolo della combattente Irisa; e Graham Greene, interprete di Rafe McCawley. Nel mese successivo furono invece ingaggiate Mia Kirshner e Fionnula Flanagan, rispettivamente per i ruoli di Kenya e della mentore di Amanda Nicky.\nLe riprese del pilot iniziarono nei dintorni di Toronto alla fine del mese di aprile 2012; il resto degli episodi venne invece filmato dal successivo 24 luglio nella stessa citt\u00e0 canadese. Il debutto televisivo della serie, cos\u00ec come il lancio del videogioco, venne fissato per l'aprile 2013; il pilot and\u00f2 in onda il 15 aprile.\nDopo i buoni ascolti registrati dai primi episodi, il 10 maggio 2013 \"Defiance\" venne rinnovata per una seconda stagione di 13 episodi. Il 25 settembre 2014 viene rinnovata anche per una terza stagione, sempre da 13 episodi, venendo tuttavia cancellata dopo il termine della stessa, il 16 ottobre 2015.\nAccoglienza.\nAscolti.\nLa premi\u00e8re dell'episodio pilota ottenne una delle medie d'ascolto pi\u00f9 alte di sempre tra i debutti delle serie prodotte per Syfy, registrando una media di circa 3.834.000 spettatori.\nIl videogioco.\nIl videogioco prodotto parallelamente alla serie \u00e8 uno sparatutto in terza persona MMO, presentato per la prima volta all'Electronic Entertainment Expo del mese di giugno 2011. In occasione del Gamescom dell'agosto 2012 venne diffuso un primo \"developer diary\" in cui i produttori spiegarono vari aspetti del videogame. La caratteristica MMO consente al giocatore di confrontarsi con una moltitudine di utenti, ma allo stesso tempo comporta il fatto che l'universo narrativo, direttamente connesso a quello della serie televisiva, si evolva anche mentre si \u00e8 scollegati dal gioco: la storia, i personaggi e l'ambientazione mutano con il trascorrere del tempo, indipendentemente dalla presenza o meno del giocatore.\nGli utenti possono trovarsi di fronte a scenari di combattimento contro altri singoli giocatori, o con altri utenti in modalit\u00e0 cooperativa al fine di raggiungere obiettivi comuni. I principali mezzi meccanici di spostamento sono costituiti da fuoristrada quad Hannibal 1800TR, frutto della fusione di tecnologia umana e aliena; alcuni includono armi pesanti come una mitragliatrice o un lancia-missili. Secondo i produttori l'ampia disponibilit\u00e0 di diversi tipi di armi \u00e8 una delle principali caratteristiche del gioco, alcune possono essere assemblate a piacimento dall'utente con i pezzi e le configurazioni desiderate. L'accumulo di punti consente di acquisire abilit\u00e0 speciali, che possono essere sia offensive che difensive.\nTra gli elementi \"nemici\" del gioco risaltano gli hellbug, insetti giganti alieni che sbucano dalle profondit\u00e0 del terreno in cerca di cibo, seminando morte sul loro cammino; tuttavia i loro escrementi vengono lavorati per ricavare l'unica fonte di energia rinnovabile disponibile nella zona. L'atmosfera terrestre \u00e8 circondada da ark, le navicelle usate dagli alieni arrivati sulla Terra, rimaste nell'orbita terrestre dopo essere state danneggiate da misteriose esplosioni; occasionalmente tali navicelle precipitano sulla Terra dando origine agli eventi detti \"arkfall\": una navicella caduta pu\u00f2 nascondere preziose tecnologie aliene o spietati mostri pronti ad attaccare.\nDopo un mese dal lancio ufficiale, \"Defiance\" aveva gi\u00e0 raggiunto il traguardo di un milione di videogiocatori con un account attivo.\nIl 24 febbraio 2020 viene comunicato che il servizio online di Defiance chiuder\u00e0 definitivamente il 29 aprile dello stesso anno."}
{"id": "4158805", "revid": "682087", "url": "https://it.wikipedia.org/wiki?curid=4158805", "title": "Circolazione fetale", "text": ""}
{"id": "4158811", "revid": "290351", "url": "https://it.wikipedia.org/wiki?curid=4158811", "title": "Mortal Kombat Conquest", "text": ""}
{"id": "4158813", "revid": "585241", "url": "https://it.wikipedia.org/wiki?curid=4158813", "title": "Patriarchi di Antiochia", "text": ""}
{"id": "4158815", "revid": "125746277", "url": "https://it.wikipedia.org/wiki?curid=4158815", "title": "Life Savers", "text": "Life Savers \u00e8 un marchio di caramelle e mentine statunitensi a forma di salvagente inventate nel 1912 da Clarence Crane. Si possono considerare come le antagoniste delle caramelle Polo.\nStoria.\nCreazione.\nLe caramelle Life Savers sono state inventate nel 1912 da Clarence Crane, un produttore di cioccolato del Cleveland, Ohio, che voleva creare un prodotto che non si sciogliesse con il caldo dell'estate. Cos\u00ec ingaggi\u00f2 un produttore farmaceutico che lo aiutasse a creare una caramella dalla forma piatta e tonda con un buco centrale, diversa da quelle rettangolari famose in tutta Europa. Crane riusc\u00ec a creare il buco in mezzo alla caramella grazie a uno strumento usato dai farmacisti per produrre pillole. Il risultato fu una caramella che richiamava l'aspetto classico del salvagente rosso e bianco utilizzato, ad esempio, a bordo delle navi. Il fatto poi che questo modello di salvagente fosse divenuto particolarmente famoso a causa dell'affondamento del Titanic, avvenuto proprio nel 1912, convinse Crane a chiamare le sue caramelle \"Life Savers\", il termine inglese per \"salvagente\".\nVendita e successo.\nIl prodotto originale venne inizialmente commercializzato come mentina per l'alito e non come caramella. \nLa prima confezione originale mostrava un vecchio marinaio che lanciava un salvagente a una ragazza che stava nuotando. Le caramelle Life Savers sono diventate famose anche perch\u00e9 erano confezionate in un involucro in alluminio che le manteneva fresche. L'involucro veniva fabbricato manualmente fino al 1919, quando fu progettata una macchina per automatizzare il processo.\nIl successo del marchio arriv\u00f2 quando il proprietario Noble collabor\u00f2 con la catena di negozi United Cigar Stores per vendere le Life Savers a 5 centesimi nei loro negozi posizionandole alla cassa e sostituendole ai chiodi di garofano come cura per il cattivo alito.\nCambio di propriet\u00e0.\nClarence Crane registr\u00f2 il suo marchio Life Savers come \"Crane's Peppermint Life Savers\" e vendette i diritti nel 1913, prima che le caramelle diventassero popolari, a Edward Noble e J. Roy Allen di New York per 2.900 dollari.\nNoble e Allen formarono la societ\u00e0 Mint Prods. Co. per commercializzare la caramella, fornita inizialmente da Crane, che in seguito non trasse mai beneficio dal successo delle Life Savers.\nNel 2000 Kraft Foods ha comprato il marchio Life Savers introducendo nuovi gusti.\nNel 2004 l'azienda di gomme da masticare William Wrigley Jr ha comprato i diritti Life Savers dalla Kraft in un accordo di 1,5 milioni di dollari che comprendeva anche il marchio Altoids.\nProduzione.\nLe Life Savers sono state prodotte in Michigan fino al 2002.\nNel 2002 la produzione \u00e8 stata spostata in Canada perch\u00e9 il costo dello zucchero l\u00ec \u00e8 pi\u00f9 basso.\nGusti.\nIl gusto originale della caramella era Pep-O-Mint, menta piperita. In seguito sono state aggiunti pi\u00f9 di 40 gusti e variet\u00e0 di sapori e colori.\nNel 1918 \u00e8 stato introdotto il gusto Wint-O-Green.\nNel 1935 \u00e8 stata creata per la prima volta la confezione popolare con 5 gusti che conteneva arancia, limone, lime, ananas e ciliegia.\nDal 1920 al 1930 Noble si \u00e8 concentrato nel creare nuovi gusti alla frutta tra cui fragola, cocco, mandarino e altri ancora. La tecnologia per creare caramelle alla frutta era un po' diversa da quella utilizzata per le caramelle alla menta e il processo per perfezionarle ha richiesto molto tempo e sforzo.\nNel 1921 era in circolazione il gusto di violetta, introvabile al giorno d'oggi.\nNel 1992, quando il marchio apparteneva ancora alla Kraft, \u00e8 stata introdotta la linea di caramelle gommose Gummi Savers, ma ne \u00e8 stata iniziata la commercializzazione solo nel 1993, in concomitanza con lo spot pubblicitario programmato per maggio.\nNel 2004 la classica confezione da 5 gusti \u00e8 stata cambiata, sostituendo i gusti del classico rotolo con i gusti arancia, ciliegia, ananas, lampone e cocomero.\nNegli anni seguenti sono stati introdotti i gusti anice, rum, coca-cola e birra, e nel 2007 le versioni Life Savers senza zucchero.\nNel 2008 sono state introdotte le gomme da masticare anch'esse in diversi gusti.\nNel 2009 sono state aggiunte al marchio le caramelle gommose ricoperte di zucchero.\nConfezione.\nOltre che nella classica confezione a forma di rotolo contenente 5 gusti differenti, le Life Savers vengono vendute anche in altre confezioni quali sacchetti, pacchetti e scatole.\nValori nutrizionali.\nQuattro caramelle di una confezione Life Savers al gusto frutta equivalgono a 45 calorie con lo zero percento di grassi, proteine e sodio, 11 grammi di carboidrati e 9 grammi di zucchero.\nCultura di massa.\nLe caramelle Life Savers sono state sponsor per eventi e manifestazioni e vengono citate anche in film e videogame.\nIn \"Horse Feathers - I fratelli Marx al college\" Thelma Todd cade da una barca e chiede a Groucho Marx di lanciarle un salvagente, in inglese \"Life Saver\". Marx tira fuori un pacchetto di caramelle dalla tasca e gliene lancia una.\nIn \"Robin Hood - Un uomo in calzamaglia\" Latrine salva la vita allo sceriffo di Ruttingham pugnalato da Robin Hood usando una pillola magica (una Life Saver).\nNel Videogame \"Croc 2\" il giocatore pu\u00f2 comprare Gummi Savers e usarle per saltare pi\u00f9 in alto."}
{"id": "4158816", "revid": "1305772", "url": "https://it.wikipedia.org/wiki?curid=4158816", "title": "Medea Verde", "text": "Biografia.\nIn et\u00e0 infantile Medea Verde \u00e8 stata nuotatrice agonista, specialista della rana. Il suo passaggio alla pallanuoto si debbe all'allenatore Fabio Conti, che nel 2004, quando era alla guida dello Sporting Bracciano, ne intu\u00ec le doti e le propose, con successo, di tentare il nuovo sport.\nCarriera.\nStagioni 2004-2006.\nIl tecnico Fabio Conti le fa provare la pallanuoto, sono gli anni delle categorie giovanili e degli allenamenti con la prima squadra dello Sporting Bracciano.\nStagione 2007-2008.\nNella stagione 2007-2008 ha conquistato con La Roma Pallanuoto guidata in panchina da Fabio Conti la Coppa Len, ma soprattutto con le nazionali giovanili nate '91 a Gyor (Ungheria) e nate '89 Chania (Grecia) guidate entrambe da Roberto Fiori sale per 2 volte sul gradino pi\u00f9 alto del podio ai Campionati Europei.\nStagione 2008-2009.\n\u00c8 il centroboa titolare della Roma Pallanuoto guidata prima da Stefano Mancini e poi da Federico Fiori con cui vince i play-out salvezza, nello stesso anno nella piscina Scandone di Napoli vince l'argento nei Campionati Europei nate '89 con in panchina Fabio Conti come C.T.\nStagione 2009-2010.\nVede il trasferimento alla Varese Olona Nuoto, la cui stagione si rivela per\u00f2 travagliata, con la squadra che retrocede in serie A2; a fine campionato la Verde \u00e8 comunque convocata nel Setterosa del C.T. Fiori.\nStagione 2010-2011.\nNuovo trasferimento questa volta alla Fiorentina Waterpolo di Gianni De Magistris, dove si alterna nel ruolo di Centroboa con Elisa Casanova, partecipa alla Coppa Campioni e continua la sua permanenza nei collegiali e manifestazioni internazionali con il Setterosa.\nStagione 2011-2012.\nIndossa la calottina delle Campionesse d'Italia dell'Orizzonte Catania, partecipa alla Final Four di Coppa Campioni in Russia dove coglie un quarto posto, Conquista la I Coppa Italia battendo la Firenze Pallanuoto, partecipa alla Final Four Scudetto classificandosi al quarto posto.\nStagione 2012-2013.\nLa Stagione in corso vede il trasferimento alla Waterpolo Messina, dove attualmente gioca la Serie A1 e indossa nuovamente la calottina azzurra del Setterosa nella fase eliminatoria della World League. Partecipa con la nazionale alle XXVII Universiadi 2013 a Kazan (Russia) e conquista il Bronzo segnando 10 reti. Lascia la Waterpolo Messina.\nStagione 2013-2014.\nSi trasferisce a Padova nella societ\u00e0 Plebiscito Padova, con la societ\u00e0 padovana raggiunge i play-off della serie A1, battendo in semifinale scudetto le favorite dell'Orizzonte Catania e perdono poi la finale contro Imperia, laureandosi comunque vice campioni d'Italia."}
{"id": "4158822", "revid": "767487", "url": "https://it.wikipedia.org/wiki?curid=4158822", "title": "Porta della Resurrezione", "text": "La Porta della Resurrezione () \u00e8 la porta cittadina del Kitaj-gorod, a Mosca. Ai piedi dell'edificio sorge la celebre Cappella iberica (), mentre ai due lati si trovano il Museo statale di storia e l'ex Municipio di Mosca. Collega la Piazza Rossa alla Piazza del Maneggio e, per lungo tempo, ha dato il nome allo spazio oggi noto come Piazza della Rivoluzione.\nStoria e descrizione.\nPorta della Resurrezione.\nI lavori di costruzione dell'edificio iniziarono nel 1535, quando le vecchie mura del Kitaj-gorod vennero rifondate in mattoni, in base ad un progetto dell'architetto italiano Pietro Annibale, conosciuto in Russia con il soprannome di Petrok Malyj. Nel 1680 la porta fu ricostruita ed alla sua sommit\u00e0 furono erette due torri, entrambe coronate dall'emblema bizantino dell'aquila bicipite, mentre un'icona della Resurrezione di Ges\u00f9 fu posta nella parete che si affaccia sulla Piazza Rossa. Da quest'ultimo particolare deriva il nome della struttura. Fino al 1731 le due torri furono condivise dalla zecca e dalla direzione dell'ordine farmaceutico di Mosca. In seguito, alcuni locali dell'edificio ospitarono la tipografia dell'Universit\u00e0 statale fondata da Michail Lomonosov. Nikolaj Novikov, che diresse la tipografia sul finire del XVIII secolo, trasform\u00f2 il secondo piano della struttura nel suo luogo di lavoro.\nCappella iberica.\nNel 1669, ai piedi della Porta ed in direzione della Piazza Rossa, fu costruita una piccola cappella in legno, ospitante una copia della Panagia Portaitissa del Monastero di Iviron sul Monte Athos, l'icona miracolosa nota anche col nome di \"Vergine Iberica\". Nel 1781 la cappella in legno fu ristruttura, ma nel 1791 si decise di riedificarla in pietra, sulla base del progetto dell'architetto Matvej Kazakov. Nel 1812 il pittore italiano Pietro Gonzaga complet\u00f2 la decorazione interna ed esterna della costruzione, alla cui sommit\u00e0 fu posta la statua dorata di un angelo che sorregge la croce. La cappella fu poi affidata alla custodia del Monastero Nikolo-Perervinskij. Secondo la tradizione popolare, chiunque si muovesse in direzione della Piazza Rossa e del Cremlino visitava la cappella. I mendicanti e i fuorilegge pregavano in questo luogo accanto ai nobili ed allo stesso zar. Fu qui che il famoso ribelle Emel'jan Puga\u010d\u00ebv chiese perdono ai russi a poche ore di distanza dalla sua esecuzione. Della sempre gremita cappella, adorna di candele accese giorno e notte, si trovano riferimenti in alcune opere di autori come Lev Tolstoj, Ivan Bunin, Marina Cvetaeva, H. G. Wells e Astolphe de Custine. Una copia esatta dell'edificio fu costruita a Tomsk nel 1858, demolita dai sovietici nel 1932, e riedificata nel 2002.\nDemolizione e ricostruzione.\nSul finire degli anni venti il govern\u00f2 sovietico matur\u00f2 l'idea di abbattere la struttura, in quanto ritenuta d'ostacolo per i veicoli militari che transitavano sulla Piazza Rossa durante le frequenti parate. Fu cos\u00ec che nel 1929 fu demolita la cappella e due anni pi\u00f9 tardi la Porta. Tra il 1994 ed il 1995 l'intero complesso fu ricostruito ed una nuova icona della Vergine Iberica, dipinta sul Monte Athos, \u00e8 stata posta all'interno della cappella."}
{"id": "4158825", "revid": "1543377", "url": "https://it.wikipedia.org/wiki?curid=4158825", "title": "Copa Aerosur", "text": "La Copa Aerosur (\"Coppa della Bolivia\") \u00e8 una competizione ad eliminazione diretta sponsorizzata dalla AeroSur Airlane. Al torneo partecipano sei squadre di La Paz, Cochabamba e Santa Cruz. Funge da coppa nazionale.\nNel 2009 \u00e8 stata creata la Copa Aerosur del Sur alla quale partecipano sei squadre del sud della Bolivia.\nNel 2012 la realizzazione di entrambe le competizioni \u00e8 stata bloccata per i problemi economici attraversati dalla AeroSur Airlane."}
{"id": "4158828", "revid": "729019", "url": "https://it.wikipedia.org/wiki?curid=4158828", "title": "55\u00aa Divisione fanteria &quot;Savona&quot;", "text": "La 55\u00aa Divisione fanteria \"Savona\" fu una grande unit\u00e0 di fanteria del Regio Esercito durante la seconda guerra mondiale. Era in particolare una divisione autotrasportabile tipo Africa Settentrionale, ovvero come le autotrasportabili metropolitane prevedeva la motorizzazione dell'artiglieria e dei supporti divisionali, ma con l'aggiunta di un battaglione di carri leggeri e l'eliminazione di ogni componente di animali da soma o da traino, vista la difficolt\u00e0 di approvvigionamento di acqua e foraggio in ambiente desertico.\nStoria.\nLa divisione trae origine dalla Brigata \"Savona\", costituita il 25 ottobre 1831 sul 15\u00ba e 16\u00ba Reggimento fanteria e sciolta nel 1871. Nell'aprile 1939 i due reggimenti riconfluiscono, insieme al 12\u00ba Reggimento artiglieria \"Sila\" nella neocostituita \"55\u00aa Divisione fanteria \"Savona\"\", di tipo autotrasportabile.\nIl 10 giugno 1940, al momento della dichiarazione di guerra, la divisione \u00e8 dislocata sul confine libico-tunisino fino all'armistizio con la Francia, quando viene inviata ad el-Azizia, nei pressi di Tripoli.\nNel novembre del 1941 viene spostata sul confine libico-egiziano, tra il Forte Capuzzo e Sidi Omar, dove il 18 viene attaccata dall'VIII Armata britannica nell'ambito dell'Operazione Crusader. Aggirata da forze motorizzate e meccanizzate, dopo violenti scontri la divisione \u00e8 costretta a cedere i capisaldi di Frongia, Cirener (poi prontamente riconquistato) e Sidi Omar. Dal 25 novembre al 31 dicembre i reparti della divisione, a corto di viveri e munizioni ed ormai circondati, resistono a reiterati bombardamenti ed agli attacchi di mezzi corazzati nemici, riuscendo anche ad eseguire sortite e manovre di alleggerimento.\nAll'inizio del 1942, dopo la caduta di Bardia, la divisione, completamente isolata, senza rifornimenti e nell'impossibilit\u00e0 di essere evacuata via mare, resiste sui capisaldi di Sollum, Halfaya e Cirener, fino a quando il Comando Supremo autorizza il comandante della divisione, generale de Giorgis, a trattare la resa. La divisione viene cos\u00ec sciolta il 17 gennaio 1942 al passo di Halfaya. I superstiti, riuniti nel LV Battaglione \"Savona\", nei primi mesi del 1943 vennero aggregati al Raggruppamento sahariano \"Mannerini\".\nBibliografia.\nGeorge F. Nafziger, \"Italian Order of Battle: An organizational history of the Italian Army in World War II\", III vol."}
{"id": "4158829", "revid": "124123", "url": "https://it.wikipedia.org/wiki?curid=4158829", "title": "Anders Golding", "text": "Biografia.\nDi professione carpentiere, Golding pu\u00f2 dedicare all'allenamento solo una parte della sua giornata e utilizza le ferie per trascorrere l'inverno ad allenarsi in Italia, a Taranto, paese natale del commissario tecnico della squadra danese Pietro Genga, insieme al resto del team scandinavo, allenandosi nel poligono situato all'interno dello stabilimento Ilva di Taranto. \nProprio agli operai dell'azienda tarantina, che a ridosso del periodo dei Giochi olimpici di hanno vissuto momenti difficili come la chiusura per sequestro di alcune aree dello stabilimento da parte del GIP di Taranto e la conseguente perdita del proprio lavoro, Golding ha dedicato loro la medaglia d'argento conquistata a Londra nello skeet."}
{"id": "4158835", "revid": "1687355", "url": "https://it.wikipedia.org/wiki?curid=4158835", "title": "Sun Tiantian", "text": "Carriera.\nFa il suo esordio tra i professionisti nel 1999 dopo una breve carriera nei circuiti juniores. Negli anni si concentra principalmente nel doppio femminile ed \u00e8 in questa specialit\u00e0 che ottiene i risultati migliori, in particolare forma un team vincente con la connazionale Li Ting. La coppia Li-Sun vince i primi tre titoli nel 2003 ma la consacrazione arriva alle Olimpiadi di Atene 2004 dove, grazie a vittorie contro squadre pi\u00f9 quotate riescono a conquistare la medaglia d'oro. Sconfiggono sul loro percorso il team americano formato da Venus Williams e Chanda Rubin, le australiane e numero 4 del seeding Alicia Molik-Rennae Stubbs, le argentine Paola Su\u00e1rez-Patricia Tarabini e in finale le spagnole e teste di serie numero due Conchita Mart\u00ednez e Virginia Ruano Pascual.\nDopo la vittoria olimpica riescono a vincere altri cinque tornei e a raggiungere per la prima volta i quarti di finale in un torneo dello Slam, all'Open di Francia 2005. Dopo il ritiro della Li ha ottenuto altri buoni risultati, ha raggiunto i quarti di finale negli Australian Open 2007 insieme a Sun Shengnan e nello stesso anno ha raggiunto i quarti anche al Torneo di Wimbledon in coppia con Elena Lichovceva. L'anno successivo riesce a vincere un titolo dello Slam, agli Australian Open 2008 nel doppio misto, insieme a Nenad Zimonji\u0107. In Fed Cup gioca un totale di ventisei match, vincendone sedici.\nSi ritira nel 2009 con dodici titoli di doppio e uno in singolare nel suo palmar\u00e8s."}
{"id": "4158838", "revid": "253269", "url": "https://it.wikipedia.org/wiki?curid=4158838", "title": "Shotgun Slade", "text": "Shotgun Slade \u00e8 una serie televisiva statunitense in 78 episodi trasmessi per la prima volta nel corso di 2 stagioni dal 1959 al 1961.\n\u00c8 una serie western a sfondo investigativo incentrata sui casi affrontati da Shotgun Slade, pistolero e investigatore nel vecchio West.\n\"Shotgun Slade\" aveva tre caratteristiche che la rendevano unica ai tempi della sua uscita. La prima \u00e8 la professione di Slade. Invece di essere un marshal, uno sceriffo o un pistolero vagante, Slade \u00e8 un investigatore privato, ingaggiato per rintracciare i criminali, restituire il denaro rubato e altre funzioni analoghe. Questa caratteristica fu, ovviamente, influenzata dalla crescente popolarit\u00e0 dei detective nella televisione dell'epoca, con serie come \"Peter Gunn\", \"Richard Diamond\", \"Hawaiian Eye\" e altre. Un'altra peculiarit\u00e0 \u00e8 l'arma scelta da Slade. Invece della classica pistola a tamburo, Slade usa un fucile combinato che ha una canna superiore e una inferiore. La canna inferiore spara colpi calibro 12, mentre la canna superiore spara proiettili di fucile calibro 0,32. Con quest'arma Slade ha la possibilit\u00e0 di sparare a bersagli vicini e lontani con la stessa precisione. Anche altre serie western erano caratterizzate da armi distintive, come quelle utilizzate dai protagonisti di \"The Rifleman\", \"Le leggendarie imprese di Wyatt Earp\", \"Bat Masterson\", \"\" e \"The Rebel\", ma il fucile di Slade si distingueva per la sua doppia funzione. La terza caratteristica della serie \u00e8 la sua colonna sonora, una moderna musica jazz al posto delle tradizionali melodie western che erano la norma per le serie televisive e i film westen dell'epoca. Ancora una volta, questa caratteristica fu influenzata della popolarit\u00e0 del genere investigativo in voga in quegli anni.\nProduzione.\nLa serie, ideata da Frank Gruber, fu prodotta da Shotgun Productions e girata negli Universal Studios a Universal City, nel Bronson Canyon e nei Revue Studios a Hollywood in California. Le musiche furono composte da Gerald Fried.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 24 ottobre 1959 al 1961 in syndication."}
{"id": "4158841", "revid": "736476", "url": "https://it.wikipedia.org/wiki?curid=4158841", "title": "San Ronan", "text": ""}
{"id": "4158842", "revid": "128695", "url": "https://it.wikipedia.org/wiki?curid=4158842", "title": "Tian-Tian Sun", "text": ""}
{"id": "4158846", "revid": "436907", "url": "https://it.wikipedia.org/wiki?curid=4158846", "title": "Sounds That Can't Be Made", "text": "Sounds That Can't Be Made \u00e8 il diciassettesimo album in studio del gruppo musicale britannico Marillion, pubblicato il 17 settembre 2012 dalla earMUSIC.\nPromozione.\nIl 17 luglio 2012 il gruppo ha reso disponibile per l'ascolto attraverso il proprio canale YouTube il brano \"Power\" come anticipazione all'album. Sempre attraverso l'utilizzo di YouTube, i Marillion hanno presentato il trailer ufficiale del disco e il brano d'apertura \"Gaza\".\n\"Sounds That Can't Be Made\" \u00e8 stato inizialmente commercializzato in edizione standard da un disco e in edizione deluxe con un cofanetto comprensivo di un DVD aggiuntivo e un libro con testi e fotografie. L'11 novembre 2013 la earMUSIC ha ripubblicato l'album in formato doppio vinile e reso disponibile un'edizione speciale comprensiva di un secondo CD."}
{"id": "4158848", "revid": "271907", "url": "https://it.wikipedia.org/wiki?curid=4158848", "title": "Valerij Dmitrievi\u010d Osipov", "text": "Laureato in giornalismo all'Universit\u00e0 di Mosca nel 1954, scrisse nel 1958 il saggio \"Tajna sibirskoj platformy\" (\"Il segreto della piattaforma siberiana\"), da cui fu tratto due anni dopo il film \"La lettera non spedita\", di cui Osipov fu uno degli sceneggiatori.\n\u00c8 stato sposato con l'attrice Tat'jana Samojlova."}
{"id": "4158850", "revid": "271907", "url": "https://it.wikipedia.org/wiki?curid=4158850", "title": "Valerij Osipov", "text": ""}
{"id": "4158851", "revid": "290948", "url": "https://it.wikipedia.org/wiki?curid=4158851", "title": "Stampaggio a compressione", "text": "Lo stampaggio a compressione consiste nel processo di produzione di manufatti in gomma per mezzo di uno stampo in modo da conferirle una forma definitiva.\nDescrizione del processo.\nLo stampaggio a compressione consiste nel posizionare la gomma preparata, della opportuna forma e peso, all'interno dello stampo riscaldato e aperto, e solo successivamente chiuso in pressione per un tempo sufficiente a permettere la reticolazione della gomma nella sua nuova e definitiva forma. Il manufatto generalmente \u00e8 estratto manualmente e presenta sempre, in corrispondenza della chiusura dello stampo, una bava anche consistente che deve essere asportata dall'operatore.\nLo stampo, generalmente in alluminio o acciaio, riproduce la forma finale del manufatto da ottenere ed \u00e8 suddiviso in due o pi\u00f9 parti, a seconda della complessit\u00e0 del manufatto, in modo da permetterne l'estrazione a fine stampaggio.\nLa pressa su cui \u00e8 fissato lo stampo permette di aprirlo e chiuderlo con una pressione variabile da poche decine fino a oltre 800 tonnellate, a seconda della dimensione dello stampo stesso. La pressa inoltre permette, tramite pianali riscaldati elettricamente e termocontrollati, di mantenere lo stampo alla temperatura adatta allo stampaggio dell'elastomero che si sta processando, generalmente da 150 a 170 \u00b0C.\nLa gomma da processare deve essere prima preparata: generalmente calandrata in lastre dello spessore adatto e successivamente tagliata in pezzetti delle misure e del peso voluto, oppure prima estrusa in tondi o altre forme e successivamente sempre tagliata alla misura e al peso adatto.\nDifferenze con altri processi simili.\nDifferisce dallo stampaggio ad iniezione in quanto in quest'ultimo metodo la gomma viene iniettata calda, tramite un estrusore, direttamente all'interno dello stampo gi\u00e0 chiuso e in pressione. Il manufatto generalmente viene estratto automaticamente e anche la sbavatura, se necessaria, viene eseguita in modo totalmente automatizzato. Le presse, anche se simili, sono prodotte specificatamente per le due tipologie di stampaggio.\nLo stampaggio a compressione \u00e8 molto flessibile e permette pi\u00f9 facilmente di inglobare nel manufatto inserti tipo quelli tessili, e permette di processare elastomeri dalle caratteristiche superiori ma difficilmente processabili ad iniezione; \u00e8 sicuramente pi\u00f9 adatto per produzioni piccole e medie.\nLo stampaggio ad iniezione invece garantisce l'uniformit\u00e0, anche estetica, dei manufatti e consente tempi di produzione pi\u00f9 bassi col conseguente vantaggio economico; \u00e8 sicuramente pi\u00f9 adatto per produzioni medio-alte e alte a causa del maggior tempo necessario per l'approntamento della pressa e del maggior tempo richiesto per l'ammortamento del costo dello stampo."}
{"id": "4158852", "revid": "773636", "url": "https://it.wikipedia.org/wiki?curid=4158852", "title": "Copa Inca", "text": "La Copa Inca, nota come Coppa del Per\u00f9, \u00e8 stata una competizione calcistica organizzata dalla Asociaci\u00f3n Deportiva del F\u00fatbol Profesional (ADFP). Fungeva da coppa nazionale.\nStoria.\nLa prima edizione si \u00e8 svolta nel 2011, la squadra vincente ha poi affrontato la squadra campione nazionale nella Copa Federaci\u00f3n (Supercoppa del Per\u00f9).\nNel 2012 l'organizzazione della competizione \u00e8 stata bloccata per ragioni amministrative.\nNel 2014 la manifestazione \u00e8 stata riproposta dalla federazione: il torneo si \u00e8 svolto in apertura di stagione prima del Campeonato Descentralizado e vi hanno preso parte le 16 formazioni della massima divisione nazionale. La squadra vincitrice della finale ha ottenuto la qualificazione alla Coppa Libertadores 2015 mentre la finalista perdente si \u00e8 qualificata per la Coppa Sudamericana 2015.\nFormula.\nAlla prima edizione hanno partecipato 32 squadre: 16 della Primera Divisi\u00f3n, 5 della Segunda Divisi\u00f3n e 11 della Copa Per\u00fa. La formula prevedeva una prima fase preliminare a cui partecipavano le squadre provenienti dalle divisioni pi\u00f9 basse basata sull'eliminazione diretta in gara singola, dagli ottavi di finale in poi restava in vigore l'eliminazione diretta ma sulla base del doppio confronto di andata e ritorno.\nLa seconda edizione del torneo si \u00e8 svolta con la formula del girone all'italiana: le 16 partecipanti sono state divise in due gruppi da 8 e si sono affrontate in gare di andata e ritorno, le due prime classificate di ciascun raggruppamento hanno raggiunto la finale disputata in gara unica in campo neutro.\nLa terza edizione si \u00e8 svolta con una prima fase composta da tre gironi all'italiana (due da sei squadre e uno da cinque) con gare di andata e ritorno; le prime di ciascun gruppo e la migliore tra le seconde hanno ottenuto la qualificazione alla fase ad eliminazione diretta. Le semifinali si sono svolte con la formula A/R mentre la finale si \u00e8 disputata in gara unica."}
{"id": "4158864", "revid": "380453", "url": "https://it.wikipedia.org/wiki?curid=4158864", "title": "Reinder Nummerdor", "text": "Biografia.\nInizi\u00f2 la sua carriera di pallavolista nel 1990, nel ruolo di schiacciatore, nella squadra olandese dell'.\nDal 1998 al 2006 gioc\u00f2 nella Serie A1 italiana, con quattro differenti club.\nCon la nazionale dei ha giocato per diversi anni, conquistando il titolo europeo nell'edizione di casa del 1997, occasione in cui ottenne anche il premio di miglior ricevitore del torneo.\nHa inoltre partecipato a due edizioni dei Giochi olimpici: a e ad in cui si \u00e8 piazzato rispettivamente al 5\u00ba e 9\u00ba posto.\nNel 2006 decise di dedicarsi al beach volley concludendo quindi la sua carriera di pallavolista.\nHa debuttato nel circuito professionistico internazionale il 7 giugno 2006 a Roseto degli Abruzzi, in Italia, in coppia con Richard Schuil piazzandosi in 33\u00aa posizione. Il 12 maggio 2007 ha ottenuto la sua prima vittoria nel World tour a Manama, in Bahrain, sempre insieme a Richard Schuil. Nel massimo circuito FIVB ha trionfato per nove volte e sempre con Schuil.\nHa preso parte a due edizioni dei Giochi olimpici: a , dove si \u00e8 classificato al quinto posto, ed a , in cui ha raggiunto la quarta posizione, entrambe le volte in coppia con Richard Schuil.\nHa preso parte altres\u00ec a quattro edizioni dei campionati mondiali ed in tutte le occasioni si \u00e8 piazzato al diciassettesimo posto: sia a Gstaad 2007, sia a Stavanger 2009, sia a Roma 2011 e sia a Stare Jab\u0142onki 2013, sempre in coppia con Richard Schuil.\nHa vinto tre medaglie d'oro ai campionati europei, arrivando primo a Sochi 2008, a Sochi 2009 ed a Berlino 2010; ha inoltre vinto l'argento a Valencia 2007 ed il bronzo a Kristiansand 2011, in tutte le occasioni sempre insieme a Richard Schuil."}
{"id": "4158868", "revid": "767487", "url": "https://it.wikipedia.org/wiki?curid=4158868", "title": "The Last Stand - L'ultima sfida", "text": "The Last Stand - L'ultima sfida (\"The Last Stand\") \u00e8 un film del 2013 diretto da Kim Ji-Woon.\n\u00c8 stato il primo film di Arnold Schwarzenegger dopo aver concluso l'esperienza da governatore della California (in carica dal 2003 al 2011), e nonch\u00e9 la prima pellicola in lingua inglese per il regista sudcoreano.\nTrama.\nRay Owens, un ex poliziotto del dipartimento di polizia di Los Angeles, vive oggi a Sommerton Juncton, una tranquilla cittadina in Arizona, vicino al confine messicano, dove si guadagna da vivere come sceriffo. Un giorno il boss di un cartello della droga, Gabriel Cortez, sfugge all'FBI scomparendo dal tribunale in cui \u00e8 sottoposto a processo, ruba un'auto e fugge a tutta velocit\u00e0 verso il confine con il Messico. Lo sceriffo, con l'aiuto di alcuni inesperti aiutanti, dovr\u00e0 rincorrere il fuggitivo per impedirgli di espatriare.\nProduzione.\nProgetto e sviluppo.\nLo sviluppo del progetto \u00e8 stato concepito su uno spec script del novizio sceneggiatore Andrew Knauer, gi\u00e0 apparso nella \"Black List\" del 2009, oss\u00eca l'elenco delle sceneggiature pi\u00f9 apprezzate di quell'anno ma non ancora prodotte che \u00e8 stilato da esponenti dell'industria cinematografica hollywoodiana. Nel 2011 Lorenzo Di Bonaventura, che aveva gi\u00e0 in precedenza acquistato i diritti cinematografici per produrre il film, stipul\u00f2 un contratto finanziario con la Lions Gate Entertainment sulla base del quale quest'ultima avrebbe cooperato nelle spese relative a questioni di marketing e distribuzione cinematografica. Successivamente vengono assunti Jeffrey Nachmanoff e George Nolfi per rimaneggiare la sceneggiatura mentre il budget stanziato per la realizzazione del film ammonta a 30 milioni di dollari. La fotografia e la colonna sonora del film sono state affidate rispettivamente a Ji-yong Kim e Mowg, connazionali del regista con il quale avevano gi\u00e0 collaborato in precedenti pellicole. Franco-Giacomo Carbone fu incaricato come disegnatore di produzione.\nRegia.\nNel settembre 2010 \u00e8 stato reso noto che Kim Ji-Woon avrebbe diretto il film. Appena ingaggiato, il regista ha dichiarato che avrebbe cercato di far fronte alle pretese del sistema hollywoodiano per difendere il suo stile e la sua visione del film mentre riguardo al modo in cui si sarebbe approcciato a dirigere si \u00e8 cos\u00ec espresso: \u00ab\"La mia idea per il film \u00e8 realizzare una specie di mix tra Die Hard, storia tesa in cui si rischia di uccidere chiunque, e Mezzogiorno di fuoco, in cui bisogna proteggere qualcosa. Quindi il mio film riguarder\u00e0 qualcosa che va protetto a costo della vita\"\u00bb. Durante la lavorazione il regista, di madrelingua coreana, si \u00e8 affidato a due interpreti per dare indicazioni al cast artistico e tecnico. Sebbene sia stato complicato all'inizio, il cast e la troupe si sono abituati in fretta, e lo stile enfatico e mimico di Kim Ji-Woon nel dirigere i film ha favorito la comprensione. Il coordinatore degli stunt Darrin Prescott si occup\u00f2 di dirigere la seconda unit\u00e0 delle riprese dei film. In qualit\u00e0 di produzione statunitense, il regista ha introdotto novit\u00e0 sul metodo di regia, che riguarda l'editing in loco e l'uso di filtri sulla pellicola durante la lavorazione. Egli ha descritto il film come \"una tela americana con i suoi colori sopra\". Paragona la regia del suo primo film americano ad un matrimonio, eccitante e, a volte, disagevole all'inizio, ma ci si prende la mano col tempo. Schwarzenegger comment\u00f2 la sua regia dicendo: \u00ab\"Sotto molti aspetti, Kim Ji-woon \u00e8 come James Cameron, si occupa di tutto, dai dettagli fino alle riprese. Quando gesticola per mostrarci come vuole girare una scena, si pu\u00f2 capire dove vuole arrivare e non c'\u00e8 bisogno di aspettare la traduzione\"\u00bb.\nCommentando l'esperienza fatta negli Stati Uniti il regista ha dichiarato: \u00ab\"Girare a Hollywood non era necessariamente il mio obiettivo come regista, ma in qualche modo ho fatto qualcosa che mi piace. Voglio solo dare al pubblico la possibilit\u00e0 di godere di un film che parla di un'esperienza universale\"\u00bb. Bench\u00e9 Kim Ji-Woon fosse la prima scelta come regista, la produzione contatt\u00f2 anche il russo Timur Bekmambetov, a cui piacque il progetto ma decise invece di dirigere \"La leggenda del cacciatore di vampiri\".\nCast.\nLiam Neeson era originariamente indicato come maggiore interprete tanto da firmare un pre-contratto a cui per\u00f2 ha rinunciato all'inizio del 2011 in favore di \"Taken - La vendetta\".\nAd aprile 2011 un distributore polacco impegnato nel finanziamento di \"The Last Stand\", ha annunciato che Arnold Schwarzenegger sarebbe stato uno dei protagonisti del film. Nel mese successivo l'attore sembr\u00f2 aver rifiutato il ruolo per interpretare il drammatico \"Cry Macho\". Il regista si \u00e8 recato personalmente a casa di Schwarzenegger per convincerlo a recitare nel film. La sua partecipazione al film \u00e8 rimasta in bilico dopo che aveva deciso di rinunciare nuovamente alla carriera cinematografica per gestire lo scandalo mediatico e il divorzio che lo avevano travolto a maggio. Il 12 luglio la Lionsgate ufficializza con un comunicato stampa che Arnold Schwarzenegger \u00e8 stato scritturato per la parte del protagonista, pubblicando anche la sinossi del film. Un membro della casa di produzione della pellicola, ha riferito che il film \u00e8 stato pensato specificamente per un uomo di 63 anni che dovr\u00e0 prendere alcune importanti decisioni morali: \u00ab\"Abbiamo bisogno di un'icona per rivestirlo e Arnold \u00e8 l'uomo giusto\"\u00bb. A settembre Peter Stormare entra in trattative con la produzione per recitare la parte di Burrell, un veterano di guerra al soldo del villain. Nello stesso mese \"Latino Review\" ha appreso che Rodrigo Santoro interpreta il ruolo del poliziotto Frank Martinez. Jerry Bailey \u00e8 il personaggio impersonato da Zach Gilford che \u00e8 stato ingaggiato in ottobre insieme a Jaimie Alexander, la quale veste i panni di Sarah Torrance. L'11 ottobre inizia il casting delle comparse e \"Variety\" annuncia che l'antagonista principale del film \u00e8 lo spagnolo Eduardo Noriega, che riveste il ruolo di Gabriel Cortez. Il 17 ottobre, data fissata per l'inizio delle riprese, la produzione rivela che sono stati ingaggiati Forest Whitaker, Luis Guzm\u00e1n, Harry Dean Stanton e Johnny Knoxville. Il 31 ottobre viene riportato che l'ultima attrice a unirsi al cast artistico \u00e8 stata G\u00e9nesis Rodr\u00edguez per figurare nel ruolo di un agente dell'FBI.\nRiprese.\nTra agosto e settembre, su indicazione del regista, sono stati compiuti sopralluoghi sui luoghi pi\u00f9 funzionali alla trama e alle riprese esterne del film. Il set degli esterni per Summerton Juncton \u00e8 stato allestito tra settembre e ottobre nella cittadina di Belen, nel Nuovo Messico. Schwarzenegger si \u00e8 recato nel set il 4 ottobre per effettuare delle prove di ripresa, poi si \u00e8 dovuto trasferire in quello de \"I mercenari 2\" in Bulgaria per compiere quattro giorni di riprese. Il 17 ottobre 2011 \u00e8 stata avviata la lavorazione del film con location divise tra Nuovo Messico e Nevada. Il 18 novembre 2011, durante una inquadratura ravvicinata, Schwarzenegger si \u00e8 schiantato contro una telecamera procurandosi una ferita alla fronte che ha richiesto 8 punti di sutura. Inoltre, a riprese ultimate si sarebbe sottoposto a un intervento alla spalla per ricucire quattro tendini al braccio, conseguenza della scelta di non voler essere sostituito dalla controfigura durante le riprese girando di persona tutte le scene pericolose. Il divo ha ammesso di non essere pi\u00f9 agile e scattante come un tempo: \u00ab\"Avrei anche potuto interpretare un personaggio pi\u00f9 tranquillo ma per me \u00e8 una conquista tornare a saltare da un edificio all'altro, essere spettatore di enormi esplosioni, fare gli inseguimenti in macchina e prendere a pugni il nemico\"\u00bb. Dopo la prima settimana di dicembre la troupe si \u00e8 spostata negli studi cinematografici di Albuquerque dove sono state filmate scene in uno stage a prova di suono. Le riprese sono state sospese il 17 dicembre per pausa festiva e sono ricominciate il 3 gennaio 2012 per girare scene ambientate in localit\u00e0 come Bosque Farms, Laguna Pueblo, Mesita, Santa Fe e Albuquerque. La lavorazione si \u00e8 conclusa il 2 febbraio 2012 e la susseguente post produzione \u00e8 proseguita a Los Angeles.\nPost produzione.\nGli effetti speciali sono stati realizzati dagli studi Lidar Guys e Method Studios, rappresentati da Josh Hakian come supervisore del campo visivo. La \"Movie Director Association\" ha concesso al regista dieci settimane di tempo per il montaggio del film, curato da Steven Kemper, senza possibilit\u00e0 di rettifiche ulteriori in corso d'opera. L'aggiunta degli effetti sonori \u00e8 avvenuta in soli otto giorni; a tal proposito il rumorista Michael Broomberg defin\u00ec \"ridicolo\" il tempo avuto a disposizione per una fase che in genere richiede un mese di lavoro. Il missaggio del suono e della colonna sonora (registrata a Seattle) si \u00e8 svolto nell'ottobre 2012, quindi il mese successivo il film \u00e8 stato ultimato.\nPromozione.\nIl 1\u00ba agosto 2012 sull'edizione online di USA Today \u00e8 stata divulgata la prima immagine ufficiale che mostra Arnold Schwarzenegger nei panni dello sceriffo Ray Owens. Due settimane dopo il programma televisivo \"Entertaiment Tonight\" trasmette un breve spot su The Last Stand mentre il sito web IGN pubblica la prima locandina del film, che ritrae la figura intera di Ray Owens con una pistola in mano, ed \u00e8 presente la tagline \u00ab\"Not in his town. Not on his watch\"\u00bb. Il 16 agosto Apple.com ha diffuso su iTunes il primo trailer in lingua originale, e il giorno seguente \u00e8 stato allegato alle copie cinematografiche de \"I mercenari 2\", al debutto nei cinema. L'11 ottobre, in occasione della convention New York Comic Con \u00e8 stato mostrato un secondo poster realizzato con disegni stilizzati a tono fumettistico. Il trailer definitivo, pi\u00f9 lungo, \u00e8 stato lanciato online in data 7 novembre dal sito MovieClips.com sul social network Google+. Il 14 novembre viene diffusa in rete la locandina finale del film che mostra Ray Owens mentre imbraccia una mitragliatrice a canne rotanti; sottostante al titolo c'\u00e8 la tagline \u00ab\"Retirement Is for Sissies\"\u00bb. Il 26 novembre \u00e8 stato pubblicato il trailer internazionale, della durata di due minuti. Il 10 dicembre \u00e8 uscito il terzo trailer americano, e tre giorni dopo \u00e8 stato lanciato online quello in lingua italiana. Il 21 dicembre la FilmAuro pubblica sulla propria pagina Facebook la locandina italiana del film. A dieci giorni dall'uscita nelle sale statunitensi \u00e8 stato inoltre diffuso sul web un backstage di 4 minuti che mostra alcuni momenti salienti nella lavorazione del film. Un red band trailer, che presenta il film senza censure, fu pubblicato da Yahoo! Movies l'8 gennaio 2013,; lo stesso giorno l'edizione online del Corriere dello Sport pubblica uno spot italiano di 30 secondi.\nDistribuzione.\nData di uscita.\nLa distribuzione nelle sale cinematografiche statunitensi \u00e8 fissato per il 18 gennaio 2013. Lionsgate detiene i diritti di distribuzione casalinga e mondiale del film. La prima mondiale del film ebbe luogo il 14 gennaio 2013 a Hollywood, Los Angeles. In Italia viene distribuito da FilmAuro attraverso l'appoggio della Universal Pictures, a partire dal 31 gennaio 2013.\nLe date di uscita internazionali previste nel corso del 2013 a tutt'oggi sono:"}
{"id": "4158877", "revid": "443016", "url": "https://it.wikipedia.org/wiki?curid=4158877", "title": "\u00c9cole nationale sup\u00e9rieure des t\u00e9l\u00e9communications", "text": ""}
{"id": "4158878", "revid": "1305772", "url": "https://it.wikipedia.org/wiki?curid=4158878", "title": "Heckmann", "text": "Per Heckmann si pu\u00f2 intendere:"}
{"id": "4158881", "revid": "991694", "url": "https://it.wikipedia.org/wiki?curid=4158881", "title": "Societ\u00e0 Calcistica Vall\u00e9e d'Aoste", "text": ""}
{"id": "4158884", "revid": "767487", "url": "https://it.wikipedia.org/wiki?curid=4158884", "title": "Pietro Fullone", "text": "Biografia.\nScrisse prevalentemente in siciliano. \u00c8 stato il pi\u00f9 celebre scrittore siciliano del XVII secolo. Rappresenta il legame tra Antonio Veneziano, che scrisse nel XVI secolo, Giovanni Meli e Domenico Tempio, che scrissero tra la fine del XVIII e l'inizio del XIX secolo.\nI temi della sua poesia trattano spesso dei misteri della vita e dell'universo. Come Meli e Martoglio, soleva trattare queste tematiche con grande ironia. \u00c8 citato nel \"Folklore Italiano\" di Giuseppe Cucchiara e nella \"Biblioteca Siciliana\" di Giuseppe Pitr\u00e8. Una lista delle sue opere si trova nel \"Dizionario Bibliografico Siciliano\" di Giuseppe Maria Mira."}
{"id": "4158885", "revid": "62748", "url": "https://it.wikipedia.org/wiki?curid=4158885", "title": "Chiesa di San Jacopo (Stoccolma)", "text": ""}
{"id": "4158887", "revid": "287204", "url": "https://it.wikipedia.org/wiki?curid=4158887", "title": "Richard Schuil", "text": "Biografia.\nInizi\u00f2 la sua carriera come pallavolista e dal 1997 al 2006, tranne una breve parentesi di una stagione, gioc\u00f2 nella Serie A1 italiana, con sei differenti club.\nCon la nazionale dei ha giocato per diversi anni, conquistando l'oro olimpico ad , oltre alla World league di Rotterdam dello stesso anno ed il titolo europeo nell'edizione di casa del 1997.\nHa inoltre partecipato ad altre due edizioni dei Giochi olimpici: a e ad in cui si \u00e8 piazzato rispettivamente al 5\u00ba e 9\u00ba posto.\nNel 2006 decise di dedicarsi al beach volley concludendo quindi la sua carriera di pallavolista.\nHa debuttato nel circuito professionistico internazionale il 7 giugno 2006 a Roseto degli Abruzzi, in Italia, in coppia con Reinder Nummerdor piazzandosi in 33\u00aa posizione. Il 12 maggio 2007 ha ottenuto la sua prima vittoria nel World tour a Manama, in Bahrain, sempre insieme a Reinder Nummerdor. Nel massimo circuito FIVB ha trionfato per nove volte e sempre con Nummerdor.\nHa preso parte a due edizioni dei Giochi olimpici: a , dove si \u00e8 classificato al quinto posto, ed a , in cui ha raggiunto la quarta posizione, entrambe le volte in coppia con Reinder Nummerdor.\nHa preso parte altres\u00ec a quattro edizioni dei campionati mondiali ed in tutte le occasioni si \u00e8 piazzato al diciassettesimo posto: sia a Gstaad 2007, sia a Stavanger 2009, sia a Roma 2011 e sia a Stare Jab\u0142onki 2013, sempre in coppia con Reinder Nummerdor.\nHa vinto tre medaglie d'oro ai campionati europei, arrivando primo a Sochi 2008, a Sochi 2009 ed a Berlino 2010; ha inoltre conquistato l'argento a Valencia 2007 ed il bronzo a Kristiansand 2011, in tutte le occasioni sempre insieme a Reinder Nummerdor."}
{"id": "4158891", "revid": "443016", "url": "https://it.wikipedia.org/wiki?curid=4158891", "title": "\u00c9cole sup\u00e9rieure de physique et de chimie industrielles de la ville de Paris", "text": ""}
{"id": "4158892", "revid": "287204", "url": "https://it.wikipedia.org/wiki?curid=4158892", "title": "Breva e Tivan", "text": ""}
{"id": "4158900", "revid": "278830", "url": "https://it.wikipedia.org/wiki?curid=4158900", "title": "Dirty Jobs", "text": ""}
{"id": "4158901", "revid": "76963", "url": "https://it.wikipedia.org/wiki?curid=4158901", "title": "Sarah L\u00e9vy", "text": ""}
{"id": "4158902", "revid": "124922593", "url": "https://it.wikipedia.org/wiki?curid=4158902", "title": "Enuka Okuma", "text": "Biografia.\nCon pi\u00f9 di 45 ruoli televisivi al suo attivo, Enuka Okuma \u00e8 meglio conosciuta al pubblico come Traci Nash, il poliziotto novellino, nella serie di successo della ABC estate, \"Rookie Blue\". Tre volte candidata al premio Gemini (equivalente canadese per l'Emmy), questa attrice ha vinto il premio illustre Artistic Merit Award nel Film Vancouver nel 1999, che \u00e8 un premio dato al interprete donna la cui opera \u00e8 di alto valore artistico al Vancouver International Film Festival.\nCarriera.\nEnuka \u00e8 apparsa in una serie di Serie TV di successo tra cui \"Grey's Anatomy\", \"Medium\", \"24\", e \"Cold case - Delitti irrisolti\", e ha condiviso il grande schermo con molti attori famosi di Hollywood, tra cui Tommy Lee Jones in \"Colpevole d'innocenza\" (1999), Ben Affleck in \"Trappola criminale\" (2000), e Jon Hamm in \"Stolen - Rapiti\". Presto, Enuka si vedr\u00e0 al fianco di Tom Hanks e Julia Roberts nel film \"Larry Crowne\", scritto e diretto da Tom Hanks (2011). Enuka ha scritto, diretto e prodotto il cortometraggio \"Cookie\", interpretato da Jennifer Finnigan e Jonathan Silverman."}
{"id": "4158911", "revid": "119636972", "url": "https://it.wikipedia.org/wiki?curid=4158911", "title": "Borro di Serravalle", "text": "Il Borro o Fosso di Serravalle \u00e8 un piccolo torrente, appartenente al bacino idrografico del Sesia.\nPercorso.\nNasce presso il colle chiamato \"Alpino\" e riceve le acque (periodiche) dei \"canaloni\" che scendono dalle ripide vallate circostanti. Sfocia nel Sesia presso Serravalle Sesia, dopo aver percorso circa 10\u00a0km.\nPortata.\nIl Borro ha una portata molto limitata per la scarsa ampiezza del bacino; tuttavia in casi di forti precipitazioni (vedi nel 1968), pu\u00f2 esondare facilmente provocando notevoli danni.\nFauna ittica.\nLa fauna ittica del Borro di Serravalle risulta scarsamente strutturata per la portata che nelle estati particolarmente calde si riduce nulla. Rimangono delle popolazioni nel tratto iniziale di trota fario.\nInquinamento.\nLa scarsa portata, fa s\u00ec che nel tratto finale le acque siano particolarmente inquinate per scarichi di vario genere; tuttavia si \u00e8 visto un netto miglioramento dai primi anni del XXI secolo."}
{"id": "4158915", "revid": "1574485", "url": "https://it.wikipedia.org/wiki?curid=4158915", "title": "Effervescent Elephants", "text": "Gli Effervescent Elephants sono stati un gruppo italiano di rock psichedelico formatosi a Vercelli nel 1985 sulle ceneri di un gruppo precedente, i Clown. Sono stati assieme ai No Strange, i Birdmen of Alkatraz e gli Steeplejack i principali esponenti della scena neopsichedelica italiana.\nStoria degli Effervescent Elephants.\nLa formazione iniziale era composta da Lodovico Ellena (chitarra, testi), Corrado Giolito (voce), Lorenzo Provebio (tastiere), Sergio Monti (basso), Aldo Casciano (batteria).\nIl nome del gruppo si collega al brano \"Effervescing Elephant\" di Syd Barrett.\nIspirati quindi dalla psichedelia inglese, hanno esordito nel 1986 per la Electric Eye con l'EP \"Radio Muezzin\" bissato l'anno seguente dall'album \"Something to Say\", ricco di suggestioni di acid rock.\nDopo la pubblicazione della cassetta \"16 Pages\" inaspettatamente il gruppo si scioglie, alcuni componenti formano i Folli di Dio di cui viene stampato il loro album omonimo dalla Mellow nel 1992, gli altri i Clockmakers.\nNel 1989 il gruppo si riforma nella formazione originaria tranne il cantante Corrado Giolito. Pubblicano per la Face Records l'EP \"Indian Corn Expansion\". Mentre il gruppo sta preparando il secondo album in studio si scioglie. I brani di questo secondo lavoro, intitolato \"Sand and Wind\" mai pubblicato, sono stati inclusi nel libro di Ellena \"Quando gli spinaci erano stravolti\" e poi nell'album \"Ghosts in the Fog\" dei The Mirrors guidato da Ellena che successivamente \u00e8 entrato a far parte di altre formazioni: Folli di Dio, The Arcanes, Lodovico Ellena e gli Assurdi, gli Astral Weeks per poi incidere 2 album da solista. In questo stesso periodo l'etichetta inglese di Steve Lines, la Acid Tapes, pubblica una manciata di inediti registrati nello studio della band intitolata \"Another summer of grass\".\nNel 2010 viene pubblicato dalla Psych-Out Records un album di inediti del gruppo intitolato \"From the End to the Beginning\".\nNel 2011, grazie ad un incontro con il cantautore psichedelico Claudio Rocchi, nasce un disco con Rocchi stesso alla voce che rivede la momentanea ricostituzione degli Effervescent Elephants originali. In seguito a quelle sessions il quartetto si riunisce ancora una volta per incidere nel 2013 su Cd il testamento artistico della band, \"Ganesh sessions\", che Area Pirata pubblicher\u00e0 nel 2017.\nNel 2015 un Cd-tributo al prematuramente scomparso Claudio Rocchi vede ancora una volta gli Effervescent Elephants insieme al flautista Domenico Salussolia ripescare dagli archivi la particolare versione originale di \"Esistono porte\", che Rocchi nel disco in collaborazione con il gruppo trasformer\u00e0 poi in \"Niente di meno\".\nAlcuni componenti (Aldo Casciano, Lodovico Ellena e Sergio Monti) hanno inoltre partecipato alla realizzazione di un disco, \"Sinfonia psichedelica\", con ospite d'onore Jenny Sorrenti, regina del progressive italiano. A tale lavoro ha partecipato la crema della psichedelia nazionale: Alberto Ezzu (No-Strange) e Fabrizio Cecchi (Trip Hill) tra gli altri insieme ad Aldo Mella, quest'ultimo contrabbassista del pianista jazz Franco D'Andrea (ex Perigeo).\nNel 2018 grazie all'etichetta Onde Italiane viene ristampato in edizione limitata e colorata il vinile del primo Lp del gruppo con bonus tracks, mentre un brano della band in formazione ancora originale viene pubblicato nel 2019 sulla cd-compilation \"Psychedelic paradise\"; si tratta di un brano strumentale improvvisato durante le registrazioni di Ganesh Sessions."}
{"id": "4158916", "revid": "121658", "url": "https://it.wikipedia.org/wiki?curid=4158916", "title": "Folli di Dio", "text": ""}
{"id": "4158918", "revid": "1543377", "url": "https://it.wikipedia.org/wiki?curid=4158918", "title": "Cesare Giardini", "text": "Biografia.\nScrisse per il quotidiano \"La Stampa\" negli anni trenta e quaranta e collabor\u00f2 alla rivista \"La Fiera Letteraria\"; nel corso della sua vita tradusse dal francese, dall'inglese, dallo spagnolo, dall'armeno e dal danese. Autore della prima traduzione del libro \"Il grande Gatsby\" di Francis Scott Fitzgerald, lavor\u00f2 prevalentemente per Mondadori, per cui cur\u00f2 diversi volumi della collana \"Il Giallo\" e scrisse di storia della Francia, in special modo del periodo post-Rivoluzione e napoleonico. Fu anche direttore della casa editrice Alpes, con sede a Milano, e nel medesimo periodo sodale dell'intellettuale armeno esule in Puglia, Hrand Nazariantz.\nMor\u00ec a Milano e venne sepolto al locale Cimitero Maggiore."}
{"id": "4158921", "revid": "2149966", "url": "https://it.wikipedia.org/wiki?curid=4158921", "title": "Museo degli strumenti musicali (Milano)", "text": "Il Museo degli strumenti musicali di Milano, ospitato nelle sale del castello sforzesco, espone una ricca e variegata collezione di strumenti musicali a partire dal XV secolo a.C. fino al XX secolo. \nStoria.\nIl museo nacque nel 1958 grazie all'acquisto, da parte dell'Amministrazione comunale di allora, della collezione di strumenti appartenuta al maestro cremasco Natale Gallini, che venne unita ad alcuni piccoli nuclei gi\u00e0 appartenenti al Comune. Inizialmente gli strumenti furono collocati presso Palazzo Morando, sede del Museo di Milano, ma la sede risult\u00f2 presto insufficiente per la grande raccolta, ampliata nuovamente nel 1963 dal maestro Gallini, che fu quindi spostata definitivamente al primo piano della rocchetta nel Castello Sforzesco, in un allestimento curato dallo Studio BBPR.\nSi compone di cinque sale, dalla 34 alla 38, dove sono esposti strumenti ad arco, a pizzico, a fiato e a tastiera. Un piccolo nucleo di strumenti extraeuropei provenienti da Africa, Cina, Giappone, Australia, completa la raccolta. Sono state praticate anche analisi tecnico-scientifiche degli strumenti, riportate nei pannelli a muro disposti vicino alle opere. \nRicco di oltre 700 strumenti musicali europei di diverse tipologie, il \"Civico Museo degli Strumenti Musicali\" \u00e8 la riprova dell'attenzione della citt\u00e0 verso il collezionismo di oggetti d'arte. In questo modo si \u00e8 inoltre consentito di mantenere sul territorio importanti strumenti musicali italiani antichi, evitandone la diaspora verso importanti musei stranieri (Bruxelles e Lipsia su tutti) come accadde alla collezione Arrigoni, presentata all'esposizione musicale di Milano del 1881 e venduta dopo pochi anni interamente a Parigi. \nLa collezione Monzino.\nLa collezione del museo si ampli\u00f2 nuovamente nel 2000 grazie alla donazione di Antonio Monzino: la raccolta di famiglia, liutai milanesi (1700- 1900). Questa raccolta \u00e8 composta per lo pi\u00f9 da strumenti a corda e ad arco. La maggior parte degli strumenti \u00e8 di produzione propria e cinque pezzi in particolare risalgono all'epoca barocca. Curiosit\u00e0 della collezione sono la chitarra-arpa e il terzetto da esposizione (chitarra con due mandolini affiancati, costruiti pi\u00f9 per far risaltare l'abilit\u00e0 del liutaio che per essere suonati). L'esposizione si apre proprio con questa collezione, dislocata in due sale (34, 35): una dedicata alla visione degli strumenti e l'altra dedicata alla didattica, ovvero alla illustrazione della produzione di uno strumento ad arco, presentando anche i materiali utilizzati. L'esposizione di strumenti musicali del Castello Sforzesco \u00e8 sempre rimasta nella citt\u00e0 nella quale \u00e8 nata e cresciuta, questo \u00e8 segno di grande sensibilit\u00e0 e rispetto per le opere stesse.\nCollezione.\nStrumenti extraeuropei.\nL'esposizione \u00e8 organizzata per tipologie e proseguendo (36) si trovano strumenti europei \"ad arco\", \"a pizzico\" e \"a fiato\" dal Cinquecento al Novecento; strumenti extraeuropei provenienti da Africa, Cina, Giappone e Australia.\nMolte opere sono realizzate con materiali naturali, anche di origine naturale: \"pelle di serpente\", \"zanne di elefante\", \"gusci di tartaruga\".\nUno strumento degno di nota \u00e8 il \"Didgeridoo\", usato dagli aborigeni australiani; \u00e8 decorato con disegni geometrici incisi usando un'unghia di canguro su legno bruciato superficialmente.\nMandolini.\nIl gruppo di Mandolini esposto \u00e8 formato da 48 esemplari.\nI mandolini di origine milanese sono 16.\nDiffusi soprattutto tra il Settecento e l'Ottocento, questi strumenti sono sopravvissuti, se pur con alcune modifiche, nel tempo fino ad oggi.\nIl mandolino milanese di maggiore importanza esposto al Castello \u00e8 sicuramente quello di Giuseppe e Carlo Fixer (1759). I fratelli furono tra i pi\u00f9 grandi liutai del loro periodo ed apportarono diverse modifiche al mandolino classico: aumentarono lo spazio di adesione del ponticello e rinforzarono la struttura sostituendo le corde di budello.\nIl mandolino genovese \u00e8 rappresentato da un unico esemplare.\nI mandolini Bresciani sono quattro, di cui uno a ordini doppi.\nViolini.\nTra i violini esposti quello pi\u00f9 importante \u00e8 il \"violino cremonese\" del 1650 circa, probabilmente creato da Andrea Guarneri. Il violino ha subito variazioni per adattarsi alle esigenze dei musicisti, ma, oltre al valore storico ed estetico, \u00e8 molto apprezzato per le caratteristiche sonore eccezionali. Prestato per essere suonato in diverse occasioni dopo l'ultimo restauro del 1989.\nViole.\nLa \"viola\" di Giovanni Grancino (1662) \u00e8 uno strumento di grande interesse estetico. Infatti la sua forma ed i suoi dettagli non sono tipici del suo tempo.\nQuesto strumento non sub\u00ec i cambiamenti richiesti dall'evolversi delle esigenze musicali e del gusto, conservando la sua bellezza e la fama del suo autore. Lo strumento, come altre opere di questa sezione del museo, viene ancor oggi usato in concerti di rilevante importanza.\nChitarre.\nIl gruppo di chitarre raccolte \u00e8 formato in tutto da 20 strumenti, due in particolare del periodo barocco mentre vi sono 9 chitarre a sei corde.\nLa collezione presenta anche 5 chitarre battenti, in particolare spicca tra le altre la chitarra battente di Mango Longo del Seicento, che colpisce per la raffinatezza dei dettagli e la cura nella realizzazione. \nMolti dettagli non sono originali e, come molti strumenti antichi, venne modificata da chitarra battente a chitarra barocca per soddisfare le mutevoli necessit\u00e0 del tempo e dei musicisti.\nStrumenti a fiato.\nTra gli strumenti a fiato, i pi\u00f9 rilevanti sono l'oboe d'avorio di Anciuti del 1722, conservato in perfetto stato e di importanza mondiale per perfezione e rarit\u00e0, il flauto dolce tenore di Bressan (1663-1731) che, malgrado i danni subiti nel tempo, raggiunge ancora eccezionali qualit\u00e0 timbriche, e due corni da orchestra viennesi del 1712, riconosciuti come i pi\u00f9 antichi del mondo.\nStudio di fonologia musicale di Milano della RAI: la liuteria del XX secolo.\nDopo la seconda guerra mondiale fu necessario rialzare lo scenario culturale di Milano e dopo molte iniziative nel 1955 nacque lo studio di fonologia musicale della RAI progettato da Lietti, ad opera dei musicisti Berio e Maderna. Il salto di qualit\u00e0 avvenne con la costruzione dei 9 oscillatori, che con la voce di Cathy Berberian, divennero 10. Lo scopo \u00e8 quello di creare la prima musica elettronica e la messa in onda di commenti e musica tramite la radio.\nL'ambiente attuale \u00e8 stato realizzato dall'architetto Michele De Lucchi sulla base di fotografie e filmati successivi al 1968 e comprende, oltre alle apparecchiature tecniche, gli arredi originali disegnati da Gi\u00f2 Ponti. Nella sala sono esposte apparecchiature per la generazione del suono, per la trasformazione e la combinazione, per la registrazione e la produzione e apparecchiature per l'ascolto.\nStrumenti a tastiera.\nTra tutti i clavicembali, i virginali, le spinette, gli organi ed i pianoforti, meritano attenzione particolare il \"virginale doppio\" di Ruckers del Seicento, strumento della famiglia \"mother and child\", ovvero contiene al suo interno un virginale pi\u00f9 piccolo, degno di nota anche il dipinto di una scena musicale all'interno del coperchio; il \"clavicembalo veneziano\" della fine del Cinquecento, la cui struttura originale, pur avendo subito modifiche, non \u00e8 stata molto compromessa, costituisce inoltre una preziosa testimonianza della scuola italiana del Cinquecento; il \"clavicembalo\" di Taskin del 1788, strumento costruito da uno dei pi\u00f9 grandi maestri della scuola parigina, appartenente all'ultima generazione di cembali, succeduti dall'avvento del pianoforte..\nLa Sala della Balla.\nLa \"Sala della Balla\" \u00e8 situata al primo piano della \"Rocchetta\" del castello. Sappiamo che gi\u00e0 dalla fine del 1400, un documento parla di una sala del castello che veniva utilizzata come sala per gli eventi pi\u00f9 importanti: feste e ricevimenti, balli e giochi come quello della \"Balla\". Luca Beltrami, alla fine dell'800, identific\u00f2 erroneamente questa sala con quella descritta nel documento quattrocentesco. Recenti studi pi\u00f9 accurati identificano la sala dedicata alle feste nella zona del cortile ducale, dove ora si trova il Museo dei mobili. Questa sala soprannominata della balla in realt\u00e0 era invece adibita a deposito delle granaglie e delle farine di tutto il castello: questo spiega anche le grandi dimensioni. \nL'allestimento oggi visibile \u00e8 quello proposto dallo studio BBPR all'inizio degli anni settanta: nell'ala destra, si trova l'esposizione degli strumenti a tastiera e parte del Museo degli strumenti musicali. Nell'ala sinistra, a partire dagli anni '80, furono allestiti degli \"Arazzi dei Mesi\" tessuti su cartoni di Bramantino, detti \"Arazzi Trivulzio\", dal nome del committente. "}
{"id": "4158922", "revid": "76963", "url": "https://it.wikipedia.org/wiki?curid=4158922", "title": "Lillias White", "text": "Ha partecipato anche a numerosi musical, tra cui \"Dreamgirls, Cats\" e \"The Life,\" grazie al quale vinse il Tony Award alla miglior attrice non protagonista in un musical nel 1997."}
{"id": "4158928", "revid": "1573940", "url": "https://it.wikipedia.org/wiki?curid=4158928", "title": "Norchi Dinamoeli Tbilisi", "text": "La Norchi Dinamoeli Tbilisi \u00e8 una squadra di calcio georgiana, societ\u00e0 calcistica della citt\u00e0 di Tbilisi, che milita nel massimo campionato georgiano.\nStoria.\nLa Scuola Calcio Norchi Dinamoeli \u00e8 stata istituita dal FC Dinamo Tbilisi nel 1949. Lo scopo principale della scuola era quello di preparare i giovani giocatori per il club. Il FC Norchi Dinamoeli \u00e8 diventato il vincitore della Pirveli Liga nel 1999 e promosso all'Umaglesi Liga, dove ha partecipato come FC Tbilisi. Prima stagione \u00e8 stata disputata nella Umaglesi Liga. La stagione successiva il Club unito al FC Merani-91 Tbilisi ha partecipato come Norchi Dinamo-Merani-B. Nel 2002, FC Merani ha dovuto affrontare problemi finanziari a causa del crollo della squadra e venne retrocesso dalla Liga Umaglesi. Dal 2003, l'FC Norchi Dinamoeli ha giocato nella Meore Liga. La squadra ha vinto la Meore Liga nel 2006 ed \u00e8 passata nella Pirveli Liga. Il club partecipa al Pirveli Liga."}
{"id": "4158930", "revid": "767487", "url": "https://it.wikipedia.org/wiki?curid=4158930", "title": "ITunes Live from SoHo (Secondhand Serenade)", "text": "iTunes Live from SoHo \u00e8 il primo EP live di Secondhand Serenade, pubblicato nel 2009."}
{"id": "4158931", "revid": "729019", "url": "https://it.wikipedia.org/wiki?curid=4158931", "title": "Jean-Guy Gautier", "text": "Biografia.\nPartecip\u00f2 alle Olimpiadi di Parigi del 1900 conquistando una medaglia d'oro nel rugby a 15 con la Union des Soci\u00e9t\u00e9s Fran\u00e7ais de Sports Athletiques, squadra rappresentante la Francia.\nNella sua carriera rugbista fu per due volte campione di Francia con l'Olympique de Paris (1896) e con lo Stade fran\u00e7ais (1901)."}
{"id": "4158932", "revid": "682087", "url": "https://it.wikipedia.org/wiki?curid=4158932", "title": "Isopropilantipirina", "text": ""}
{"id": "4158933", "revid": "422900", "url": "https://it.wikipedia.org/wiki?curid=4158933", "title": "Jean-Guy Gauthier", "text": ""}
{"id": "4158946", "revid": "684805", "url": "https://it.wikipedia.org/wiki?curid=4158946", "title": "Imtg", "text": ""}
{"id": "4158950", "revid": "409613", "url": "https://it.wikipedia.org/wiki?curid=4158950", "title": "Mental Ray", "text": ""}
{"id": "4158973", "revid": "300067", "url": "https://it.wikipedia.org/wiki?curid=4158973", "title": "Adriel Jeremiah Green", "text": ""}
{"id": "4158974", "revid": "599013", "url": "https://it.wikipedia.org/wiki?curid=4158974", "title": "Johan Zuidema", "text": "Carriera.\nClub.\nDopo aver iniziato la carriera tra le file del Cambuur, Zuidema si trasferisca nel 1973 al Twente, con cui raggiunge la finale della Coppa UEFA 1974-1975, perdendo per\u00f2 nel doppio confronto giocato con il Borussia M\u00f6nchengladbach; nella stessa competizione ha segnato tre gol nel doppio match di semifinale contro la Juventus.\nDopo la finale persa, passa al N.E.C. dove resta una sola stagione, firmando l'anno seguente per l', con cui chiude la carriera nel 1979. Con la squadra della capitale vince due campionati (1976-1977 e 1978-1979) e una KNVB beker (1978-1979).\nNazionale.\nZuidema ha giocato due partite per la Nazionale olandese, entrambe nel 1975: la prima contro il Belgio, ad Anversa, e la seconda contro la Germania Ovest, a Francoforte."}
{"id": "4158982", "revid": "287204", "url": "https://it.wikipedia.org/wiki?curid=4158982", "title": "Nicole Bradtke", "text": "Biografia.\nNata come Nicole Provis, si sposa nel 1994 con il cestista australiano Mark Bradtke e ne prende il cognome. Sua sorella Natasha si \u00e8 sposata con il tennista Todd Woodbridge, il che lo rende suo cognato.\nCarriera.\nOttiene buoni risultati gi\u00e0 a livello giovanile, arriva alla finale del singolare ragazze all'Open di Francia 1986 e agli Australian Open 1987, uscendone in entrambi i casi sconfitta.\nTra i professionisti vince tre titoli WTA nel singolare e nove nel doppio, a cui si aggiungono due titoli nel doppio misto vinti entrambi nel 1992 insieme a Mark Woodforde.\nNei titoli dello Slam in singolare ha raggiunto come miglior risultato la semifinale, al Roland Garros 88, dove si \u00e8 arresa in tre set a Nata\u0161a Zvereva.\nAnche nel doppio femminile si ferma al massimo alle semifinali, in tutti gli Slam tranne quello australiano, a cui si aggiunge la semifinale persa alle Olimpiadi di Barcellona che le permette di conquistare una medaglia di bronzo.\nVa meglio nel doppio misto dove, oltre alle due vittorie, raggiunge una finale anche al Roland Garros 1990 e al Torneo di Wimbledon 1987.\nIn Fed Cup gioca un totale di ventisette match con la squadra australiana vincendone diciotto."}
{"id": "4158983", "revid": "128695", "url": "https://it.wikipedia.org/wiki?curid=4158983", "title": "Nicole Provis", "text": ""}
{"id": "4158987", "revid": "767487", "url": "https://it.wikipedia.org/wiki?curid=4158987", "title": "AsiaWorld\u2013Arena", "text": "L'Asia World Arena (cinese: \u4e9e\u6d32\u570b\u969b\u535a\u89bd\u9928 Arena., anche Padiglione 1 di AsiaWorld-Expo) \u00e8 la pi\u00f9 grande sala al coperto a Hong Kong. Ha una superficie totale di 10.880 metri quadrati, una capienza massima di 14.000 posti / 16.000 posti in piedi. Si trova vicino all'Aeroporto Internazionale di Hong Kong. Ospita molti concerti, eventi sportivi, e altre forme di intrattenimento."}
{"id": "4158988", "revid": "76069", "url": "https://it.wikipedia.org/wiki?curid=4158988", "title": "C.J. Wilson", "text": ""}
{"id": "4158989", "revid": "287204", "url": "https://it.wikipedia.org/wiki?curid=4158989", "title": "Maximilian Benassi", "text": "Biografia.\nNato in Germania da padre italiano e madre tedesca, da bambino Benassi si trasfer\u00ec a Carrara dove trascorse l'infanzia. In seguito si avvicin\u00f2 alla canoa e cominci\u00f2 a praticare lo sport fino a diventare professionista.\nDopo aver gareggiato negli under 23, Benassi entr\u00f2 a far parte dei seniores e prese parte a diverse competizioni a livello internazionale. Vinse un argento a squadre durante i campionati del mondo di discesa nel 2006, per poi ottenere l'oro come singolo nel 2008.\nL'anno successivo ai Giochi del Mediterraneo vinse due ori, uno nel K1-1000 m e l'altro nel K2-1000 m insieme a Luca Piemonte. Partecip\u00f2 poi a due campionati del mondo consecutivi, nel 2010 e nel 2011 e in entrambi riusc\u00ec a conquistare la medaglia di bronzo nel K1-5000 m.\nNel 2012 ottenne il pass per i Giochi olimpici e gareggi\u00f2 nel K1-1000 m, venendo tuttavia eliminato nelle batterie."}
{"id": "4158991", "revid": "767487", "url": "https://it.wikipedia.org/wiki?curid=4158991", "title": "Metal Gathering Tour Live in Japan 2010", "text": "Metal Gathering Tour Live in Japan 2010 \u00e8 un DVD della tribute band The Iron Maidens, pubblicato solo in Giappone.\nIl disco.\nIl disco contiene due DVD: il primo contiene venti tracce registrate durante il loro tour lungo il Giappone nel gennaio 2010; il secondo contiene due tracce live aggiuntive, un'intervista alla band e il dietro le quinte del tour.\nQuesta \u00e8 la prima pubblicazione della band con Kirsten Rosenberg e Courtney Cox (rispettivamente nuova cantante e chitarrista del gruppo), e l'ultima con Sara Marsh, che si separ\u00f2 dalla band proprio alla fine di questo tour.\nTracce.\nTesti e musiche di Steve Harris, tranne dove indicato."}
{"id": "4158996", "revid": "300067", "url": "https://it.wikipedia.org/wiki?curid=4158996", "title": "Taylor Jonathan Yates", "text": ""}
{"id": "4158998", "revid": "94321280", "url": "https://it.wikipedia.org/wiki?curid=4158998", "title": "Roma, il trionfo e la caduta", "text": "Roma, il trionfo e la caduta (\"Rome: Rise and Fall of an Empire\") \u00e8 un programma televisivo del 2008 trasmesso da History Channel.\nLa serie \u00e8 costituita da 13 puntate di 50 minuti circa ciascuna. \nIn Italia il programma \u00e8 andato in onda sul canale di Sky The History Channel e in seguito in prima tv in chiaro sul canale Focus dal 27 dicembre 2017 al 31 gennaio 2018. \nTrama.\nQuesta serie ripercorre la storia della civilt\u00e0 romana dagli albori fino alla caduta."}
{"id": "4159001", "revid": "125205182", "url": "https://it.wikipedia.org/wiki?curid=4159001", "title": "Barbara Barrie", "text": "Biografia.\nNel 1964 vinse il premio per la miglior interpretazione femminile al Festival di Cannes per il film \"La dura legge\".\nPer il grande schermo lavor\u00f2 anche in film d'animazione come \"Hercules\", dove doppi\u00f2 Alcmena.\nFu sposata col produttore e regista Jay Malcolm Harnick, da cui ebbe i figli Jane e Aaron.\nDoppiatrici italiane.\nNelle versioni in italiano dei suoi film, Barbara Barrie \u00e8 stata doppiata da:\nDa doppiatrice \u00e8 sostituita da:"}
{"id": "4159003", "revid": "300067", "url": "https://it.wikipedia.org/wiki?curid=4159003", "title": "Kenneth J. Wright", "text": ""}
{"id": "4159004", "revid": "1573940", "url": "https://it.wikipedia.org/wiki?curid=4159004", "title": "Iron Brigade", "text": "Iron Brigade, conosciuto anche con il titolo Trenched, \u00e8 un videogioco per Xbox 360 del 2011 sviluppato dalla Double Fine Productions e pubblicato dalla Microsoft Studios come titolo disponibile per il download digitale su Xbox Live Arcade. Successivamente \u00e8 stato reso disponibile per Microsoft Windows nel 2012. Annunciato in occasione del Game Developers Conference del 2011 da Tim Schafer, \"Iron Brigade\" \u00e8 un videogioco che unisce gli elementi dei generi tower defense e sparatutto in terza persona, ambientato dopo la prima guerra mondiale in una realt\u00e0 alternativa, in cui il giocatore controlla delle unit\u00e0 della \"Mobile Trench Brigade\" che devono combattere delle creature robotiche conosciute come Monovision. Il giocatore controlla dei giganti mecha con armamenti e corazze personalizzabili in numerose missioni ambientate in tutto il mondo. Il gioco \u00e8 stato pubblicato sul servizio Xbox Live il 22 giugno 2011, mentre l'uscita sul mercato europeo \u00e8 stata posticipata dal 30 novembre 2011 al 1\u00ba dicembre 2011 per via di alcuni problemi di copyright legati al nome \"Trenched\", che \u00e8 stato quindi cambiato in \"Iron Brigade\". In seguito all'uscita del titolo in Europa, il nome internazionale del videogioco \u00e8 stato aggiornato in \"Iron Brigade\"."}
{"id": "4159006", "revid": "300067", "url": "https://it.wikipedia.org/wiki?curid=4159006", "title": "Clifford J. Spiller", "text": ""}
{"id": "4159015", "revid": "124131566", "url": "https://it.wikipedia.org/wiki?curid=4159015", "title": "LaChanze", "text": "Biografia.\nHa alternato la carriera di cantante con quella di attrice e ballerina, ma ha fatto anche la doppiatrice nel film \"Hercules\" e nell'omonima serie animata derivata.\nNel 2006 ha vinto il Tony Award alla miglior attrice protagonista in un musical per la sua interpretazione nel musical \"Il colore viola\". \nNel 1998 ha sposato Calvin J. Gooding, morto nell'attentato dell'11 settembre 2001, da cui ha avuto due figlie: Celia Rose e Zaya.\nNel 2005 si \u00e8 risposata con Derek Fordjour, da cui ha divorziato nel 2014."}
{"id": "4159021", "revid": "599013", "url": "https://it.wikipedia.org/wiki?curid=4159021", "title": "Diga del lago Bianco S\u00fcd", "text": ""}
{"id": "4159033", "revid": "300067", "url": "https://it.wikipedia.org/wiki?curid=4159033", "title": "B. J. Cunningham", "text": ""}
{"id": "4159037", "revid": "1305772", "url": "https://it.wikipedia.org/wiki?curid=4159037", "title": "D.J. Campbell", "text": ""}
{"id": "4159038", "revid": "463686", "url": "https://it.wikipedia.org/wiki?curid=4159038", "title": "Hinterland genovese", "text": ""}
{"id": "4159044", "revid": "2044019", "url": "https://it.wikipedia.org/wiki?curid=4159044", "title": "Il mio finto fidanzato", "text": "Il mio finto fidanzato (\"My Fake Fianc\u00e9\") \u00e8 un film per la televisione del 2009 diretto da Gil Junger.\nInterpretato da Melissa Joan Hart e Joey Lawrence, \u00e8 stato trasmesso in prima visione sul canale ABC Family il 19 aprile 2009.\nTrama.\nJennifer Verti \u00e8 una giovane donna senza alcun interesse per l'amore. In occasione di un matrimonio conosce Vince, donnaiolo e giocatore d'azzardo che ha un debito con un tale che si fa chiamare lo Scimmione.\nMentre Jennifer sta per effettuare un trasloco, tutti i suoi oggetti le vengono rubati, ritrovandosi solamente con un pacco pieno di cuscini. Una delle sue amiche vorrebbe che Jennifer le presentasse Vince, cos\u00ec chiede il suo numero allo Scimmione, chiamato con il suo telefono proprio da Vince il giorno del matrimonio. Quando Jennifer e Vince si incontrano, lei gli rivela del furto e insieme si rendono conto di trovarsi entrambi sul lastrico: per rimediare, decidono di organizzare un finto matrimonio al solo scopo di ricevere regali e tanti soldi cosicch\u00e9 lui possa pagare il suo debito di gioco da dollari e lei possa ricomprarsi tutti gli oggetti.\nLo Scimmione, che in realt\u00e0 si chiama Innocenzo, venuto a sapere del piano del matrimonio, concede a Vince un tempo massimo di un mese per pagare il debito. Intanto i due iniziano a presentarsi alle famiglie: i genitori di entrambi, all'annuncio del matrimonio, si propongono di sostenere tutte le spese; i genitori di Jennifer scoprono per\u00f2 che Vince gioca d'azzardo e quindi non vogliono pi\u00f9 concedere la mano della figlia, ma cambiano idea quando lei dice loro che Vince partecipa a un'associazione giocatori d'azzardo anonimi. In questa associazione Vince invita al matrimonio un uomo diventato ricco e viene sedotto da un'altra donna.\nIn seguito ad un incidente avuto dalla sorella di Jennifer, la coppia si occupa dei suoi due figli e lei vede come Vince voglia molto bene a loro. Lui scopre anche che i due non possono andare al college perch\u00e9 i soldi per l'iscrizione sono destinati al matrimonio. Decide cos\u00ec di incontrare suo padre, con cui ha un passato tumultuoso, in quanto ha abbandonato il figlio durante la sua adolescenza: in questa circostanza, il padre gli d\u00e0 un'ingente somma di denaro con la quale Vince finanzia il matrimonio anzich\u00e9 pagare subito lo Scimmione.\nJennifer sente il peso che questa situazione sta creando ai due e durante la cena prematrimoniale, vorrebbe rivelare a tutti il piano, ma Vince la persuade a portare a termine la missione, ricordandole lo scopo di questa e il pericolo di ferire ulteriormente i parenti. Il giorno del matrimonio lei \u00e8 nuovamente preoccupata e di nuovo sul punto di dire al padre la verit\u00e0 dei fatti e, piena di tensione, entra in chiesa. Durante lo scambio delle promesse i due scoprono di essersi innamorati durante tutto il periodo che si conoscevano, nonostante ognuno di loro abbia i suoi difetti e alla fine accettano di essere veramente marito e moglie."}
{"id": "4159045", "revid": "1305772", "url": "https://it.wikipedia.org/wiki?curid=4159045", "title": "Krasnoslobodsk", "text": ""}
{"id": "4159048", "revid": "300067", "url": "https://it.wikipedia.org/wiki?curid=4159048", "title": "James Jerry Hardy", "text": ""}
{"id": "4159049", "revid": "767487", "url": "https://it.wikipedia.org/wiki?curid=4159049", "title": "Pseudodalatias", "text": "Pseudodalatias \u00e8 uno squalo estinto, dalla posizione sistematica incerta. Visse tra il Triassico medio e il Triassico superiore (circa 240 - 205 milioni di anni fa) e i suoi resti fossili (esclusivamente denti) sono stati ritrovati in Italia, in Spagna, in Francia, in Belgio e in Inghilterra.\nDescrizione.\nTutto ci\u00f2 che si conosce di questo animale sono alcuni denti fossili, che si rinvengono isolati o in piccole serie complete da undici denti ciascuna. Le serie di denti non sono di grandi dimensioni, e raggiungono al massimo tre centimetri di lunghezza. Una serie completa \u00e8 composta da un dente centrale (sinfisale) dal profilo laterale simmetrico, e da cinque coppie di denti laterali a profilo asimmetrico. I denti sono seghettati e portano dai quattro ai sei dentelli su ciascun lato. L'aspetto dell'animale \u00e8 del tutto misterioso; si trattava probabilmente di un minuscolo squalo predatore.\nClassificazione.\n\"Pseudodalatias\" \u00e8 noto esclusivamente grazie ai suoi denti, che si rinvengono in alcuni giacimenti europei. Denti isolati della specie tipo, Pseudodalatias barnstonensis, si trovano nei \"bonebeds\" inglesi e in Francia, mentre in Italia sono state ritrovate alcune serie complete, soprattutto in provincia di Bergamo. In Spagna, in livelli pi\u00f9 antichi (Triassico medio, circa 240 milioni di anni fa) sono stati ritrovati i fossili di un'altra specie, P. henarejensis, che dimostra come la dentatura di questi animali si sia specializzata nel corso dei milioni di anni verso una funzione tagliente.\nNon \u00e8 chiaro quale fosse la classificazione di \"Pseudodalatias\"; di certo la morfologia dentaria \u00e8 molto diversa da quella dei contemporanei ibodonti. Il genere \u00e8 stato ascritto al gruppo degli Euselachii in una famiglia a s\u00e9 stante (Pseudodalatidiidae). \"Pseudodalatias\" presenta una dentatura caratteristica che richiama i neoselaci, ma \u00e8 sprovvista della microstruttura lamellare a tre livelli tipica del gruppo. \u00c8 probabile che \"Pseudodalatias\" fosse un rappresentante primitivo dei batoidi o dei neoselaci, mentre sembra poco plausibile che fosse uno squalo ibodonte aberrante.\nPaleobiologia.\nI sedimenti in cui sono stati ritrovati i fossili di questo animale indicano che \"Pseudodalatias\" viveva in acque superficiali di bacini marini tropicali chiusi, i cui fondali erano caratterizzati dall'estrema scarsit\u00e0 o carenza di ossigeno. La dentatura di \"Pseudodalatias\" permetteva a questo animale di trattenere e tagliare a pezzi le sue prede."}
{"id": "4159053", "revid": "767487", "url": "https://it.wikipedia.org/wiki?curid=4159053", "title": "Ivory Joe Hunter", "text": "\u00c8 stato pubblicizzato come \"Il barone del Boogie\" (\"The Baron of the Boogie\"), e soprannominato anche \"L'uomo vivente pi\u00f9 felice\" (\"The Happiest Man Alive\").\nBiografia.\nHunter \u00e8 nato a Kirbyville, in Texas. \"Ivory Joe Hunter\" era il suo nome di battesimo, non un soprannome, n\u00e9 un nome d'arte.\nDa giovane, Hunter ha sviluppato un precoce interesse per la musica dal padre, Dave Hunter, chitarrista, e il canto gospel grazie alla madre. Gi\u00e0 all'et\u00e0 di 13 anni era un talentuoso pianista e, diciannovenne, ha fatto la sua prima registrazione per Alan Lomax e la Library of Congress nel 1933.\nHunter \u00e8 morto nel 1974 all'et\u00e0 di 60 anni a causa di un cancro ai polmoni mentre si trovava a Memphis. \u00c8 sepolto nella sua nativa Kirbyville."}
{"id": "4159054", "revid": "300067", "url": "https://it.wikipedia.org/wiki?curid=4159054", "title": "James Anthony Abbott", "text": ""}
{"id": "4159056", "revid": "287204", "url": "https://it.wikipedia.org/wiki?curid=4159056", "title": "Alex Rios", "text": ""}
{"id": "4159057", "revid": "1305772", "url": "https://it.wikipedia.org/wiki?curid=4159057", "title": "Papo &amp; Yo", "text": "Papo &amp; Yo \u00e8 un videogioco d'avventura fantasy, pubblicato il 14 agosto 2012 per PlayStation 3 (PS3) attraverso PlayStation Network (PSN), e il 13 aprile 2013 su Personal Computer, tramite Steam.\nAnnunciato il 3 giugno 2011 durante l'Electronic Entertainment Expo (E3), il videogioco segna il debutto della casa di sviluppo di videogiochi di Montr\u00e9al Minority. Lo sviluppo di \"Papo &amp; Yo\" \u00e8 stato supportato dalla Sony, che ha sostenuto economicamente gli sviluppatori.\n\"Papo &amp; Yo\" \u00e8 stato pubblicato via PlayStation Network il 14 agosto 2012.\nTrama.\nUn bambino brasiliano di nome Quico, rinchiuso in uno sgabuzzino, abbracciando il suo giocattolo robot, si nasconde da un'ombra cupa e mostruosa che si vede fuori dalla porta che sembra lo stia cercando.\nUn portale luminoso si apre improvvisamente davanti a lui. Il bambino, entrandovici, si ritrova in una misteriosa favela apparentemente disabitata. Quico fa la conoscenza di una bambina con particolari tatuaggi sul corpo simili a quelli di una sciamana che si sposta per la favela tramite disegni fatti col gessetto. La favela \u00e8 disseminata da disegni magici, fatti con un gessetto che se toccati si materializzano, dando vita agli oggetti inanimati, comprese le case.\nIl robot giocattolo prende vita facendosi chiamare Lula, definendosi il migliore amico del bambino e che si preoccupa per lui quando essi sono separati. Girando per la favela, oltre alla bambina, Quico fa la conoscenza di un altro personaggio, un mostro enorme di colore rosa con un corno sulla fronte, molto ghiotto di noci. In certe circostanze il mostro si nutre anche di rane, ma queste gli causano una tremenda furia facendolo diventare estremamente aggressivo, e solo dandogli noci marce esso riesce a calmarsi.\nDopo alcune diffidenze il bambino in compagnia del suo amico robot Lula, riescono a raggiungere la bambina. La bambina chiede a Quico di aiutarla a portare il Mostro dallo \"\"sciamano\",\" perch\u00e9 egli non riesce a controllarsi finendo poi per fare del male agli altri. La bambina afferma che l'unico che ha la cura per aiutare il mostro \u00e8 lo sciamano. Verso la fine, Quico incontra quello che dovrebbe essere lo sciamano in mezzo a delle statue che raffigurano il mostro. Ma si rivela essere un fuoco che parla. Il fuoco spiega a Quico che non c'\u00e8 mai stato uno sciamano e tutto quello che Quico ha visto sono ricordi che ha voluto dimenticare per la paura e il dolore. Si scopre infine che il Mostro che Quico voleva salvare, non \u00e8 altri che una rappresentazione immaginaria di suo padre, che era violento e dedito all'alcool e che lo pacchiava spesso insieme alla sorella, utilizzando in modo brutale anche la cinghia.\nCi\u00f2 viene rappresentato come un mostro abominevole che mangia le rane, che indica la fantasia adolescente di rifiutare la realt\u00e0. Il robot giocattolo parlante di Quico, \u00e8 la comparsa di un amico immaginario per proteggere il bambino dallo shock di avere assistito il padre compiere un omicidio. La bambina sciamana, non era altri che la sorella di Quico che cercava di collaborare con il fratello per aiutare il padre a smettere di bere. Il fuoco che parla pu\u00f2 essere riferito allo psicologo che aiuta il bambino a superare i ricordi orribili che ha vissuto. Quico capisce che non c'\u00e8 cura per il mostro e che deve lasciarlo andare.\nIl bambino ricordando infine la verit\u00e0, spinge il mostro, che cade dormiente in un vortice di nuvole per poi infine scomparire. Quico riattraversa il portale tornado infine alla realt\u00e0."}
{"id": "4159060", "revid": "287204", "url": "https://it.wikipedia.org/wiki?curid=4159060", "title": "Edgar Martinez", "text": ""}
{"id": "4159062", "revid": "300067", "url": "https://it.wikipedia.org/wiki?curid=4159062", "title": "R. A. Dickey", "text": ""}
{"id": "4159064", "revid": "51837314", "url": "https://it.wikipedia.org/wiki?curid=4159064", "title": "Annales ecclesiastici", "text": ""}
{"id": "4159066", "revid": "671029", "url": "https://it.wikipedia.org/wiki?curid=4159066", "title": "Mazda Soccer Club 1988-1989", "text": "Questa voce raccoglie le informazioni riguardanti il Mazda Soccer Club nelle competizioni ufficiali della stagione 1988-1989.\nStagione.\nAppena retrocesso dalla prima divisione, il Mazda fu nuovamente affidato a Kazuo Imanishi (coadiuvato dall'ex giocatore del Manchester United Bill Foulkes) che ricostru\u00ec parzialmente la squadra acquistando i professionisti Park Yoon-Ki e Ian Griffiths, rispettivamente provenienti dalla K-League e dalla terza divisione inglese. Presto eliminato dalle coppe, il Mazda super\u00f2 agevolmente la prima fase della seconda divisione ottenendo la qualificazione al gruppo per la promozione, in cui ottenne dei risultati altalenanti concludendo al quinto posto, lontano dalle posizioni valide per l'accesso in massima serie.\nMaglie e sponsor.\nLe maglie, prodotte dall'Adidas, recano sulla parte anteriore il logo della Mazda."}
{"id": "4159067", "revid": "767487", "url": "https://it.wikipedia.org/wiki?curid=4159067", "title": "Ain't 2 Proud 2 Beg", "text": "Ain't 2 Proud 2 Beg \u00e8 il singolo di debutto della band R&amp;B statunitense TLC, pubblicato nel novembre del 1991 tramite la LaFace Records per promuovere il primo album del trio, \"Ooooooohhh... On the TLC Tip\". Il brano \u00e8 stato scritto e prodotto da Dallas Austin e contiene molti elementi della musica Hip hop dei primi anni novanta. Il singolo \u00e8 arrivato alla posizione numero 2 della classifica R&amp;B di Billboard e alla numero 6 della Hot 100, aprendo cos\u00ec la strada per il futuro successo del gruppo; inoltre \u00e8 stato certificato disco di platino dalla RIAA. Il singolo \u00e8 stato nominato come Miglior canzone R&amp;B ai Grammy Awards del 1993.\nRicezione.\nIl singolo \u00e8 entrato nella top10 della classifica R&amp;B di Billboard il 14 marzo 1992, per poi arrivare alla posizione numero 2. Il singolo ha passato un totale di 22 settimane in questa classifica. Nella Hot 100 il singolo ha raggiunto la sesta posizione, e anche in questa classifica ha speso un totale di 22 settimane, di cui 9 passate nella top10. Con oltre il milione di copie vendute il singolo ha ricevuto la certificazione di disco di platino dalla RIAA. Billboard ha inserito la canzone al numero 36 nella lista dei 100 singoli di maggior successo del 1992. Le TLC sono presenti nella lista con altri due singoli tratti dallo stesso album, tra cui \"Baby-Baby-Baby\" al numero 5. Nel Regno Unito il singolo \u00e8 entrato nella top20, arrivando fino al numero 13.\nTracce.\nUS CD\nUS CD Promo\nUS CD Promo\nUS 12\" Vinyl\n\"Side A\"\n\"Side B\"\nUK CD\nUK CD\nUK 12\" Vinyl\n\"Side A\"\n\"Side B\"\nUK 12\" Vinyl Promo\n\"Side A\"\n\"Side B\"\nDEU 7\" Vinyl\n\"Side A\"\n\"Side B\"\nDEU 12\" Vinyl\n\"Side A\"\n\"Side B\""}
{"id": "4159076", "revid": "599013", "url": "https://it.wikipedia.org/wiki?curid=4159076", "title": "Strada provinciale 27 Mazzarino-Riesi", "text": "La strada provinciale 27 Mazzarino-Riesi (SP 27) \u00e8 una strada provinciale della provincia di Caltanissetta, principale direttrice di traffico tra Mazzarino e Riesi.\nStoria.\nLa strada, gestita dal comune di Mazzarino fino al 1960, fu provincializzata con il decreto del Ministero dei Lavori Pubblici del 17 giugno 1960, e consegnata alla provincia di Caltanissetta il 30 luglio successivo dal provveditorato delle opere pubbliche di Palermo. In seguito sono stati eseguiti lavori di ammodernamento per adeguarla agli standard richiesti dalla legge per le strade provinciali; in particolare la sede stradale \u00e8 stata allargata e portata a nove metri.\nNei primi anni novanta \u00e8 stata realizzata una piccola variante che ha permesso di eliminare dal tracciato due curve particolarmente pericolose. Il vecchio tracciato \u00e8 individuabile nel bivio per contrada Mulara.\nPercorso.\nLa strada ha origine sulla strada statale 191 di Pietraperzia alle porte di Mazzarino, e prosegue in direzione sud-ovest attraverso contrada Fontanella. Superata la Portella di Pitta, sulla sinistra \u00e8 ubicato l'abbeveratoio \"Fontana di Pitta\". Lungo il percorso vi si innestano la strada provinciale 254 Mastra-Contessa (per Barrafranca) e la strada provinciale 178 che la collega alla strada provinciale 7 Ponte Braemi-Le Schette. La strada termina sulla strada statale 190 delle Solfare in contrada Judeca (Butera), a quattro chilometri da Riesi e a qualche metro dallo svincolo Judeca sullo scorrimento veloce Caltanissetta-Gela."}
{"id": "4159082", "revid": "86599", "url": "https://it.wikipedia.org/wiki?curid=4159082", "title": "Jos\u00e9 Manteca", "text": "Lavora all'Osservatorio di Begues nei pressi di Barcellona.\nIl Minor Planet Center gli accredita la scoperta di tredici asteroidi, effettuate tra il 2000 e il 2005, di cui uno in collaborazione con J. Mu\u00f1oz.\nGli \u00e8 stato dedicato l'asteroide 542926 Manteca."}
{"id": "4159087", "revid": "287204", "url": "https://it.wikipedia.org/wiki?curid=4159087", "title": "115561 Frankherbert", "text": "115561 Frankherbert \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 3,0335325\u00a0UA e da un'eccentricit\u00e0 di 0,1018161, inclinata di 11,95620\u00b0 rispetto all'eclittica.\nL'asteroide \u00e8 dedicato allo scrittore statunitense Frank Patrick Herbert."}
{"id": "4159089", "revid": "287204", "url": "https://it.wikipedia.org/wiki?curid=4159089", "title": "120103 Dolero", "text": "120103 Dolero \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,7660344\u00a0UA e da un'eccentricit\u00e0 di 0,2026102, inclinata di 18,05711\u00b0 rispetto all'eclittica."}
{"id": "4159090", "revid": "287204", "url": "https://it.wikipedia.org/wiki?curid=4159090", "title": "129234 Silly", "text": "129234 Silly \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 2,2430795\u00a0UA e da un'eccentricit\u00e0 di 0,0384735, inclinata di 6,67684\u00b0 rispetto all'eclittica."}
{"id": "4159094", "revid": "1516087", "url": "https://it.wikipedia.org/wiki?curid=4159094", "title": "Classe Concordia", "text": "La classe Concordia \u00e8 una categoria di navi da crociera progettata per il gruppo crocieristico Carnival Corporation &amp; PLC per i marchi controllati Costa Crociere e Carnival Cruise Line. \u00c8 composta da sei unit\u00e0, la pi\u00f9 nota delle quali \u00e8 proprio la capoclasse, \"Costa Concordia\", naufragata il 13 gennaio 2012 all'isola del Giglio.\nStoria.\nIl progetto \u00e8 un'evoluzione della precedente classe di navi \"Destiny\", di cui fanno parte anche Costa Fortuna e Costa Magica. La classe in origine era specificamente progettata per il marchio Costa Crociere ma un'unit\u00e0, Carnival Splendor, \u00e8 stata trasferita durante la costruzione nel cantiere a Carnival Cruise Line .\nTutte le navi sono state costruite dai cantieri navali di Fincantieri a Sestri Ponente e Marghera.\nCaratteristiche.\nLe navi, rispetto a quelle della precedente classe Destiny, presentano una lunghezza maggiore di circa 18 metri e possiedono delle sovrastrutture con coperture semoventi in cristallo e delle ampie vetrate attorno alla piscine principali. La \"classe Concordia\", inoltre, dispone di strutture termali ampliate dislocate su due ponti in circa 6.000 m\u00b2.\nLe pi\u00f9 recenti unit\u00e0 della classe, Costa Favolosa, Costa Fascinosa e Carnival Splendor mostrano alcune caratteristiche differenti rispetto all\u2019originale progetto della classe. In particolare, le modifiche si concentrano nella parte poppiera delle navi, che risulta essere scoperta e sprovvista di una copertura semovente. Ci\u00f2 rende le tre unit\u00e0 pi\u00f9 vicine alle scelte effettuate nel seguente progetto di classe Dream, risalente al 2009, cui fa parte anche Costa Diadema. Le navi dispongono, inoltre, di cinque vasche idromassaggio Jacuzzi ad acqua calda, di un campo polisportivo e di un percorso jogging esterno.\nNavi.\nLa classe, comprendente in totale di 6 navi di cui 5 in servizio, \u00e8 composta da:\nIncidenti.\n\"Carnival Splendor\".\nIl 9 novembre 2010, la \"Carnival Splendor\", mentre era in navigazione nel Pacifico al largo del Messico, con a bordo 4.500 passeggeri, fu vittima di un incendio in sala macchine che ne determin\u00f2 una perdita di potenza, a causa di cui la nave rimase alla deriva; i passeggeri furono soccorsi ed evacuati grazie all'intervento della Guardia Costiera e della Marina statunitensi, che contribuirono anche ai necessari rifornimenti di generi di prima necessit\u00e0 a bordo.\n\"Costa Concordia\".\nLa sera del 13 gennaio 2012, la \"Costa Concordia\", che stava effettuando una crociera nel Mediterraneo con partenza da Civitavecchia e scali previsti a Savona, Marsiglia, Barcellona, Palma de Maiorca, Cagliari, Palermo, ha urtato alle 21:42 il pi\u00f9 piccolo degli scogli de Le Scole, situato a circa 500 metri dal porto dell'Isola del Giglio, provocando uno squarcio di 70 metri nello scafo e causando 32 morti e numerosi feriti.\nIl 31 gennaio 2012 gli armatori della Costa Crociere hanno dichiarato che, una volta recuperata, la \"Costa Concordia\" non sarebbe tornata in servizio.\nNel 2014 la nave \u00e8 stata rimessa in assetto verticale, e nel luglio 2014 \u00e8 stata rimorchiata nel suo porto di origine Genova, dove \u00e8 stata smantellata ed infine demolita."}
{"id": "4159095", "revid": "198277", "url": "https://it.wikipedia.org/wiki?curid=4159095", "title": "Happy and Glorious", "text": ""}
{"id": "4159109", "revid": "86599", "url": "https://it.wikipedia.org/wiki?curid=4159109", "title": "Bernard Christophe", "text": "Il Minor Planet Center gli accredita la scoperta di ottantotto asteroidi, effettuate tra il 2003 e il 2010."}
{"id": "4159113", "revid": "287204", "url": "https://it.wikipedia.org/wiki?curid=4159113", "title": "116166 Andremaeder", "text": ""}
{"id": "4159123", "revid": "287204", "url": "https://it.wikipedia.org/wiki?curid=4159123", "title": "116166 Andr\u00e9maeder", "text": "116166 Andr\u00e9maeder \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 3,1187002\u00a0UA e da un'eccentricit\u00e0 di 0,2299929, inclinata di 5,10061\u00b0 rispetto all'eclittica.\nL'asteroide \u00e8 dedicato all'astronomo svizzero Andr\u00e9 Maeder, gi\u00e0 direttore dell'Osservatorio di Ginevra."}
{"id": "4159125", "revid": "125675381", "url": "https://it.wikipedia.org/wiki?curid=4159125", "title": "Butterfinger", "text": "Le Butterfinger sono delle barrette al cioccolato e burro di arachidi distribuite dalla Ferrero. Sono uno dei marchi di barrette pi\u00f9 famose in Nord America.\nStoria.\nNel 1923 l'inventore Drew Seibold di Florence, Wisconsin, cre\u00f2 la prima barretta Butterfinger , una lunga barretta con uno ripieno croccante di burro d'arachidi ricoperto di cioccolato.\nLa barretta venne commercializzata dall'azienda Curtiss Candy Company di Chicago che per darle un nome indisse un concorso pubblico. Per il nome \u00e8 stato scelto un termine slang che descrive una persona goffa, termine usato soprattutto in ambito sportivo per un atleta a cui spesso casca la palla.\nFino al 1981 il marchio Butterfinger \u00e8 rimasto di propriet\u00e0 dell'azienda originale Curtiss Candy Company.\nNel 1981 la Nabisco, National Biscuit Company, inventrice dei biscotti \"Oreo\", acquist\u00f2 l'azienda Curtiss Candy e cos\u00ec anche il marchio Butterfinger.\nNel 1990 la Nestl\u00e9 compr\u00f2 il marchio Butterfinger e lo possedette fino ad inizio 2018, quando pass\u00f2 alla Ferrero.\nRicetta.\nSecondo una leggenda la ricetta originale della barretta Butterfinger and\u00f2 perduta quando la Nabisco compr\u00f2 la Curtiss Candy Company nel 1981. Nabisco svilupp\u00f2 ricette simili per mantenere alte le vendite e il consenso del pubblico, riscuotendo ugualmente successo.\nAlcuni fan del marchio hanno creato le loro ricette di dolci, gelati, biscotti, brownies, con lo stesso gusto della barretta.\nPubblicit\u00e0.\nPer pubblicizzare la barretta Butterfinger per la prima volta, la Curtiss Candy Company utilizz\u00f2 una strategia di marketing che consisteva nel lanciare barrette gratis da un aeroplano sopra diverse citt\u00e0 degli Stati Uniti. La barretta Butterfinger divenne cos\u00ec uno dei prodotti principali dell'azienda assieme alle famose barrette Baby Ruth.\nLa barretta Butterfinger fu pubblicizzata nel film del 1934 \"Baby Take a Bow\" con Shirley Temple\nDal 1990 al 2001 alcuni personaggi del cartone animato \"I Simpson\" sono apparsi in pi\u00f9 di 150 r\u00e9clame del prodotto. Ogni pubblicit\u00e0 terminava con Bart Simpson che recitava una delle seguenti frasi ad effetto:\nAlcune di queste pubblicit\u00e0 sono state pubblicate insieme ai DVD de \"I Simpson\"\nIl primo aprile 2008 la Nestl\u00e9 ha ideato una strategia di marketing giocando un pesce d'aprile ai suoi clienti, annunciando che, a causa di riscontri negativi con il pubblico, il nome \"Butterfinger\" sarebbe stato ritirato e sostituito con il nome \"The Finger\". Per reggere il gioco quel giorno \u00e8 stato creato un falso sito, sono state trasmesse immagini della nuova confezione, e distribuite barrette gratuite nel negozio 7-Eleven a 200.000 persone. Successivamente l'azienda ha rivelato lo scherzo e il falso sito \u00e8 stato animato in modo da rimandare al sito ufficiale.\nNel 2009 la Nestl\u00e9 ha mandato in onda una pubblicit\u00e0 della barretta Butterfinger che richiamava la vecchia r\u00e9clame con Bart Simpson.\nNel 2011 \u00e8 stato prodotto il film horror \"Butterfinger the 13th\" per promuovere la barretta.\nNegli ultimi anni negli Stati Uniti sono state distribuite barrette Butterfinger con scritte in lingua inglese e spagnola sulla confezione per attirare un pubblico pi\u00f9 ampio.\nGli attuali slogan sono:\nCaratteristiche.\nLe barrette Butterfinger contengono un ripieno di burro d'arachidi color arancio di consistenza friabile e croccante ricoperto di cioccolato al latte.\nLe altre variet\u00e0 della barretta hanno caratteristiche simili.\nVariet\u00e0.\nLa classica barretta sottile \u00e8 quella pi\u00f9 conosciuta ma ci sono altre versioni di Butterfinger. A partire dal 1990 la Nestl\u00e9 inizi\u00f2 ad aggiungere elementi sempre nuovi alle barrette per migliorare il gusto del burro di arachidi.\nI prodotti Butterfnger comprendono oggi oltre la classica barretta iniziale in diversi formati, la barretta Butterfinger con wafer all'interno in versione piccola e grande, le praline Butterfinger, i biscotti e il gelato Butterfinger dello stesso gusto della barretta.\nNel 2009 \u00e8 stata pubblicata un'edizione limitata chiamata \"Butterfinger Buzz\" contenente in ciascuna barretta 80 milligrammi di caffeina, una quantit\u00e0 pari a quella contenuta nella maggior parte delle bibite con la caffeina.\nDurante le festivit\u00e0 vengono vendute barrette di forma diversa che richiamano la ricorrenza festeggiata.\nValori nutrizionali.\nUna barretta contiene:\nRiferimenti nella cultura di massa.\nNel gennaio del 2002, per scherzare sul prodotto, in una scena dell'episodio de \"I Simpson\" intitolato \"Dolce e amara Marge\" compare una barretta Butterfinger impossibile da bruciare, e il Commissario Winchester esclama \"Persino il fuoco non la vuole.\""}
{"id": "4159127", "revid": "298229", "url": "https://it.wikipedia.org/wiki?curid=4159127", "title": "Victoria Stjopina", "text": ""}
{"id": "4159129", "revid": "72396", "url": "https://it.wikipedia.org/wiki?curid=4159129", "title": "Lodewijk van den Berg", "text": "Nel 1985 ha preso parte alla missione STS-51-B a bordo dello Space Shuttle Challenger come specialista di carico.\nGli \u00e8 stato dedicato l'asteroide 11430 Lodewijkberg."}
{"id": "4159130", "revid": "124808", "url": "https://it.wikipedia.org/wiki?curid=4159130", "title": "Pelham 123", "text": ""}
{"id": "4159132", "revid": "298229", "url": "https://it.wikipedia.org/wiki?curid=4159132", "title": "Vita Stopina", "text": ""}
{"id": "4159133", "revid": "298229", "url": "https://it.wikipedia.org/wiki?curid=4159133", "title": "Viktorija St'opina", "text": ""}
{"id": "4159134", "revid": "298229", "url": "https://it.wikipedia.org/wiki?curid=4159134", "title": "Vita Styopina", "text": ""}
{"id": "4159142", "revid": "298229", "url": "https://it.wikipedia.org/wiki?curid=4159142", "title": "Svetlana Krivelova", "text": ""}
{"id": "4159143", "revid": "253269", "url": "https://it.wikipedia.org/wiki?curid=4159143", "title": "Tonye Patano", "text": "\u00c8 nota soprattutto per aver interpretato il personaggio di Heylia James nella serie televisiva \"Weeds\" trasmessa da Showtime.\nHa recitato anche in diverse altre serie televisive come \"Law &amp; Order\", \"Eli Stone\", \"Detective Monk\" e \"Sex and the City\"."}
{"id": "4159146", "revid": "1543377", "url": "https://it.wikipedia.org/wiki?curid=4159146", "title": "Igor' Badam\u0161in", "text": "Fino alla dissoluzione dell'Unione Sovietica (1991) gareggi\u00f2 per la nazionale sovietica.\nBiografia.\nSpos\u00f2 la sciatrice Nina Gavryljuk.\nCarriera sciistica.\nIn Coppa del Mondo ottenne il primo risultato di rilievo il 14 dicembre 1988 a Bohinj (10\u00b0) e l'unico podio il 17 dicembre 1989 a Calgary (2\u00b0).\nIn carriera prese parte a un'edizione dei Giochi olimpici invernali, (16\u00b0 nella 30\u00a0km, 14\u00b0 nella 50\u00a0km), e a quattro dei Campionati mondiali, vincendo una medaglia.\nCarriera da allenatore.\nDopo il ritiro divenne allenatore di sci nordico negli Stati Uniti, dove mor\u00ec nel 2014, all'et\u00e0 di 47 anni, colpito da un attacco cardiaco mentre sciava."}
{"id": "4159147", "revid": "104458", "url": "https://it.wikipedia.org/wiki?curid=4159147", "title": "Igor Badamsin", "text": ""}
{"id": "4159148", "revid": "104458", "url": "https://it.wikipedia.org/wiki?curid=4159148", "title": "Igor Badamshin", "text": ""}
{"id": "4159149", "revid": "830939", "url": "https://it.wikipedia.org/wiki?curid=4159149", "title": "Norm Evans", "text": "Carriera professionistica.\nEvans inizi\u00f2 la carriera professionistica nel football nel 1965 con gli Houston Oilers della American Football League. Dopo una stagione pass\u00f2 ai Miami Dolphins sempre della AFL, con cui rimase 10 stagioni, tutte giocate come titolare. Nel 1970, in seguito alla fusione tra AFL e NFL, i Dolphins si spostarono nella nuova lega. Evans e i Dolphins conquistarono il Super Bowl in due stagioni consecutive, nel 1972 e 1973, concludendo l'annata 1972 da imbattuti, primo e unico caso nella storia della NFL. Quando Evans lasci\u00f2 i Dolphins, nel 1976, egli deteneva con 138 partite il primato di gare disputate con la franchigia della Florida. I Seattle Seahawks, neonata franchigia al debutto nella lega, lo selezionarono nell'expansion draft del 1976. Evans disput\u00f2 le ultime tre stagioni della carriera a Seattle, prendendo parte a 36 partite, di cui 25 come titolare."}
{"id": "4159150", "revid": "2034231", "url": "https://it.wikipedia.org/wiki?curid=4159150", "title": "Eugene H. Trinh", "text": "Nel 1992 ha preso parte alla missione STS-50 a bordo dello Space Shuttle Columbia come specialista di carico."}
{"id": "4159152", "revid": "124808", "url": "https://it.wikipedia.org/wiki?curid=4159152", "title": "La Chanze", "text": ""}
{"id": "4159154", "revid": "827882", "url": "https://it.wikipedia.org/wiki?curid=4159154", "title": "Sharelin", "text": "Sharelin \u00e8 un client peer to peer open source per la rete Gnutella2 (conosciuta anche come G2) con interfaccia grafica web-based (il che significa che vi si accede tramite normale browser web). Attualmente \u00e8 l'unico client Gnutella2 pensato esplicitamente per sistemi Unix e Unix-like.\nStoria.\nNato nel 2008, il progetto \u00e8 ospitato da SourceForge. Sharelin implementa molte o tutte le caratteristiche della rete Gnutella2 utilizzate da Shareaza.\nIl programma interagisce con l'utente tramite interfaccia web-based, permettendone il controllo per mezzo di un normalissimo browser. Cosa che ne rende l'uso possibile in tutti i diversi ambienti grafici comunemente utilizzati dalle varie distribuzioni GNU/Linux senza che l'utente debba installare librerie grafiche aggiuntive non appartenenti al proprio ambiente desktop.\nL'ideatore e lo sviluppatore di Sharelin \u00e8 \"Sav\", uno degli sviluppatori del progetto Shareaza. L'idea iniziale alla base di Sharelin era quella di consentire a Shareaza e alla rete Gnutella2 di caricare e scaricare file anche poggiandosi su server Unix-based. Le ultime informazioni sul progetto iniziale sono presenti sul forum di Shareaza e sulla homepage di Sharelin.\nCaratteristiche.\nLeggerissimo e potente, scritto per poter girare anche su un normalissimo router, una piccola porzione del suo codice \u00e8 basata su Shareaza. Questo giustifica la somiglianza dei due nomi.\nTuttavia non pi\u00f9 di circa 100 linee di codice sono state prese direttamente da Shareaza. L'intero codice della rete G2 ad esempio \u00e8 stato completamente riscritto da zero e le implementazioni per l'hashing e la codifica base32/64 utilizzano codice importato da altri progetti simili distribuiti sotto medesima licenza GPL o altre licenze free software..\nUn port di Sharelin per le distribuzioni basate su Arch Linux (il che comprende anche Arch Linux stessa ovviamente) \u00e8 attivamente mantenuto su AUR."}
{"id": "4159157", "revid": "121831405", "url": "https://it.wikipedia.org/wiki?curid=4159157", "title": "Baselios Mar Thoma Paulose II", "text": "Biografia.\nDiscendente dal lato materno dalla nobile famiglia cristiana Pulikkottil, di Kunnamkulam, Paulose fu battezzato nella Chiesa Ortodossa di Santa Maria, a Pazhani, frequent\u00f2 le scuole a Mangala, vicino a Thrissur. Trasferitosi nella citt\u00e0 per gli studi superiori, si laure\u00f2 a peni voti al St. Thomas College locale, proseguendo con un corso post-universitario in sociologia al CMS College di Kottayam.\nL'8 aprile 1972 fu ordinato suddiacono presso il seminario di Parumala dal metropolita della diocesi di Kochi, Yuhanon Mar Severios, diacono al seminario di Sion (Koratty, il 31 maggio 1973), e infine sacerdote da Mar Severios di Sion il 2 giugno 1973. La sua vocazione sacerdotale fu influenzata dall'educazione famigliare e dall'incontro col metropolita Paulose Mar Severios all'et\u00e0 di tredici anni, nel corso del rito pasquale lavanda dei piedi.\nDopo essere stato pastore in varie chiese ortodosse (St. Marys di Ernakulam, di Moolepat Pazhanji, del convento di St. Marys Magdalene Adappotty, del Kummanmkulam e della cappella del Medical College a Kottayam), il 29 maggio 1982 fu eletto metropolita dall'assemblea cristiana della Chiesa Siriaca del Malankara, il 14 maggio 1983 divenne \"Ramban\" al Seminario Parumala per tramite di Baselios Mar Thoma Mathews II. Il 15 maggio 1985 fu consacrato vescovo da Baselius Marthoma Mathews I, assumendo il nome di Paulose Mar Milithios, per divenire nello stesso anno la prima autorit\u00e0 della neocostituita diocesi di Madras-Kunnamkulam.\nDirettore della \"Syrian Sunday school association of the east\" (OSSAE), organizzazione religiosa che si occupa della formazione spirituale dell'infanzia nelle della Chiese Ortodosse di tutto il mondo, in seguito \u00e8 divenuto vicepresidente del Movimento Cristiano Ortodosso Studentesco Indiano, il cui patrono \u00e8 san Gregorio di Parumala, e presidente del Movimento Giovanile Ortodosso.\nIl 27 settembre 2006 il Sinodo Dei Vescovi lo ha nominato Metropolita di Malankara e \"Catholik\u00f2s\" d'Oriente, carica in cui si \u00e8 insediato il 1\u00ba novembre 2010.\nPaulose \u00e8 morto nel 2021 per complicazioni da Covid-19."}
{"id": "4159158", "revid": "1305772", "url": "https://it.wikipedia.org/wiki?curid=4159158", "title": "Gigantes de Carolina", "text": ""}
{"id": "4159163", "revid": "298229", "url": "https://it.wikipedia.org/wiki?curid=4159163", "title": "Tatiana Kotova", "text": ""}
{"id": "4159165", "revid": "1543377", "url": "https://it.wikipedia.org/wiki?curid=4159165", "title": "Markus Gandler", "text": "Biografia.\nIn Coppa del Mondo ottenne il primo risultato di rilievo il 15 gennaio 1988 a \u0160trbsk\u00e9 Pleso (7\u00b0) e l'unico podio il 16 dicembre 1989 a Calgary (3\u00b0).\nIn carriera prese parte a due edizioni dei Giochi olimpici invernali, (34\u00b0 nella 10\u00a0km, 41\u00b0 nella 50\u00a0km, 28\u00b0 nell'inseguimento) e (2\u00b0 nella 10\u00a0km, 7\u00b0 nell'inseguimento, 9\u00b0 nella staffetta), e a tre dei Campionati mondiali, vincendo una medaglia."}
{"id": "4159166", "revid": "287204", "url": "https://it.wikipedia.org/wiki?curid=4159166", "title": "Lawrence DeLucas", "text": "Nel 1992 ha preso parte alla missione STS-50 a bordo dello Space Shuttle Columbia come specialista del carico utile."}
{"id": "4159167", "revid": "51839041", "url": "https://it.wikipedia.org/wiki?curid=4159167", "title": "Computer mainframe", "text": ""}
{"id": "4159169", "revid": "767487", "url": "https://it.wikipedia.org/wiki?curid=4159169", "title": "Wietse Veenstra", "text": "Carriera.\nClub.\nGli inizi.\nVeenstra inizia la carriera professionistica nel 1964 tra le file del Go Ahead Eagles, dove rimane per cinque stagioni, in questo periodo le sue buone prestazioni gli faranno conquistare la prima convocazione in Nazionale olandese nel 1968. Nel 1969 avviene il trasferimento al PSV Eindhoven, dove resta fino al 1971.\nIl periodo in Belgio.\nDopo due anni passati nella squadra di Eindhoven, Veenstra cambia campionato e va a giocare per la squadra belga del Club Bruges, dove per\u00f2 rimane solo un anno, prima di passare al RWD Molenbeek. Vince un campionato nella stagione 1974-1975 e nel 1976 cambia squadra per l'ultima volta firmando per il Cercle Brugge.\nSi ritira nel 1979, nella sua ultima stagione conquista la promozione in Pro League.\nNazionale.\nVeenstra ha giocato in totale nove partite con la Nazionale olandese tra il 1968 e il 1970. segnando un goal; fa il suo esordio il 5 giugno 1968 a Bucarest contro la Romania.\nSegna il suo unico gol contro la Bulgaria, giocher\u00e0 la sua ultima partita con gli Oranje l'11 novembre 1970 a Rotterdam contro la Jugoslavia."}
{"id": "4159186", "revid": "1305772", "url": "https://it.wikipedia.org/wiki?curid=4159186", "title": "Gaio Claudio", "text": ""}
{"id": "4159190", "revid": "1543377", "url": "https://it.wikipedia.org/wiki?curid=4159190", "title": "Thomas Hennen", "text": "Ufficiale dell'esercito statunitense, si \u00e8 occupato per molti anni di Imagery Intelligence.\nNel 1991 ha partecipato alla missione STS-44 dello Space Shuttle Atlantis. \u00c8 stato il primo ufficiale dell'esercito statunitense a partecipare ad una missione spaziale dello Space Shuttle."}
{"id": "4159191", "revid": "363629", "url": "https://it.wikipedia.org/wiki?curid=4159191", "title": "Tremolo (chitarra elettrica)", "text": ""}
{"id": "4159193", "revid": "585241", "url": "https://it.wikipedia.org/wiki?curid=4159193", "title": "My Fake Fianc\u00e9", "text": ""}
{"id": "4159215", "revid": "15756", "url": "https://it.wikipedia.org/wiki?curid=4159215", "title": "Grand Fantasia", "text": "Grand Fantasia \u00e8 un MMORPG gratuito (\"Massively Multiplayer Online Role Playing Game\") creato dalla Aeria Games &amp; Entertainment, che narra le avventure degli eroi che cercano di riportare l'armonia nel fantastico mondo di Saphael, dilaniato da una guerra che sembra senza fine.\nModalit\u00e0 di gioco.\nIl giocatore potr\u00e0 scegliere tra diverse classi e far salire di livello il proprio personaggio, portando a termine un'infinit\u00e0 di quest sparse per le diverse regioni del gioco. Potr\u00e0 inoltre creare un simpatico compagno di avventure, lo Sprite, che rimarr\u00e0 sempre al suo fianco e potr\u00e0 raccogliere i materiali di cui avr\u00e0 bisogno per fabbricare armi e armature. Le altre caratteristiche di rilievo sono i combattimenti PvP, la gestione delle Gilde e della community, le aste, una rete di supporto incredibile e la grande variet\u00e0 di quest da completare con lo Sprite.\nL'inizio: la creazione del personaggio.\nAll'inizio del gioco appare una schermata dove bisogna creare e personalizzare il personaggio e il proprio sprite. Questa e una delle fasi pi\u00f9 importanti del gioco in quanta da questa dipende tutto l'andamento futuro del gioco (anche se andando avanti nel gioco, all'asta o con scambi con i giocatori, compriate la Borsetta Dei Trucchi, che permette di modificare l'aspetto del vostro personaggio. Solo una volta per Borsetta Dei Trucchi).\nLe classi.\nEcco una breve sintesi schematica delle classi:\nNovizio --&gt; Combattente --&gt; Guerriero --&gt; Berserker / Paladino --&gt; Gladiatore / Templare --&gt; Titano / Cavaliere\nNovizio --&gt; Cacciatore --&gt; Arciere --&gt; Killer / Ranger --&gt; Ninja / Cecchino --&gt; Shinobi / Sniper\nNovizio --&gt; Incantatore --&gt; Mago --&gt; Negromante / Stregone --&gt; Demonologo / Arcimago --&gt; Shinigami / Avatar\nNovizio --&gt; Accolito --&gt; Sacerdote --&gt; Chierico / Druido --&gt; Profeta / Mistico --&gt; Arcangelo / Sciamano\nNovizio.\nTutti i giocatori di \"Grand Fantasia\" iniziano la loro avventura come semplici Novizi, sull'Isola di Siwa. \u00c8 l\u00ec che il personaggio muover\u00e0 i suoi primi passi come Messaggero degli Sprite! Questa piccola isola paradisiaca \u00e8 il luogo ideale per imparare le basi del gioco.\nQuests:\nIl viaggio inizia con le quest dell'Isola di Siwa. Quando i Personaggi Non Giocanti (NPC) hanno una quest da assegnare, un libro giallo (visibile anche sulla Mappa) apparir\u00e0 sopra la loro testa. Se invece stanno aspettando per assegnare la ricompensa per una quest conclusa, sulla loro testa apparir\u00e0 un sacco di monete giallo.\nI Novizi sceglieranno la loro classe di specializzazione a livello 5. Pi\u00f9 avanti, lontano dall'Isola di Siwa, si specializzeranno ulteriormente, ai livelli 15, 30, 65 e 85\nCombattente.\nIl Combattente \u00e8 una classe che fa danno fisico, Indossa un'armatura e utilizza lo scudo. Pu\u00f2 inoltre utilizzare un numero significativo di armi, tra cui Asce, Martelli, e Spade. Come il Cacciatore, anche lui pu\u00f2 usare archi e pistole per fare danno a distanza, ma non ha alcuna abilit\u00e0 specifica per il danno a distanza\nIl combattente avanza a livello di Guerriero al livello 15\nGuerriero.\nQuesta classe vanta HP alti e potenza di attacco fisico, ma MP bassi. Questa classe \u00e8 in grado di utilizzare una variet\u00e0 di armi e armature e scudi. La classe Guerriero ha un alto tasso di sopravvivenza che diventa anche maggiore salendo di livello. Le tre armi da mischia principali sono la spada, l'ascia e il martello. La spada \u00e8 l'arma pi\u00f9 veloce in questa classe, ma fa un danno basso. L'ascia \u00e8 l'arma pi\u00f9 potente che pu\u00f2 usare un guerriero, ma \u00e8 anche la pi\u00f9 lenta a colpire. Il martello \u00e8 l'ultimo si tratta di una media tra il danno inflitto e la velocit\u00e0 di attacco. Il Guerriero pu\u00f2 avanzare a una classe successiva al livello di 30 scegliendo tra Berserker e Paladino.\nBerserker.\nIl berserker \u00e8 il tanker secondario del gioco, esso ha un'elevata quantit\u00e0 di attacco fisico, molti HP e una difesa alta ma non quanto quella di un paladino. Ha delle skill quasi unicamente di attacco e all'incirca la meta sono AOE (attacchi ad area),possiede anche dei buff per aumentare l'attacco. Il berserker diventa gladiatore al livello 65 dopo la quest del maestro di classe. Il berserker come il paladino \u00e8 in grado di tankare (e anche sconfiggere) da solo i boss chiaramente ha un po' pi\u00f9 di difficolt\u00e0 per il concetto di essere il secondo tanker del gioco. Il berserker essendo il secondo tanker del gioco \u00e8 anche lui ricercato molto per dungeons e boss(in quanto ha un elevato attacco e un'elevata difesa).\nPaladino.\nIl paladino pu\u00f2 curarsi ed eliminare i malus, ovviamente non come un chierico o un druido. Il paladino diventa templare al livello 65 dopo la quest del maestro di classe. Il paladino \u00e8 capace di tankare (e anche sconfiggere) da solo alcuni boss. Il paladino \u00e8 ricercatissimo per i dungeons e per i Boss (Data la sua alta difesa e la grande quantit\u00e0 di HP).\nCacciatore.\nI cacciatori sono maestri di attacchi a distanza, in grado di usare le spade, archi e pistole. Essendo una classe a distanza, d\u00e0 loro un enorme vantaggio in battaglia I cacciatori possono diventare Arcieri al livello 15\nArciere.\nI cacciatori possono diventare Arcieri quando raggiungono il livello 15. Possono usare due spade a una mano, archi e pistole. L'Arciere \u00e8 una classe di partenza come il guerriero, il mago... Attacca di solito a distanza e utilizza due spade, naturalmente ha gli attacchi corpo a corpo, abilit\u00e0 a distanza si applicano con l'arco o con il fucile ma ha alcuni appassionati che aumentano la sua velocit\u00e0 e la schivata che consentono di essere pi\u00f9 efficace nel corpo a corpo.\nRanger.\nQuando un Arciere arriva al livello 30, decide se diventare Killer o Ranger, questa guida \u00e8 mirata su quest'ultimo, il Ranger.\nIl Ranger \u00e8 senza dubbio il predatore pi\u00f9 eccezionale se parliamo di attacco fisico a distanza, purtroppo,non dispone di un'altissima difesa,ma in compenso l'elusione \u00e8 buona. Come il Killer, il Ranger dispone di una skill di invisibilit\u00e0 e al livello 40, il Ranger ottiene anche una evocazione: una Pantera (Skill ottenibile al livello 40, \"Richiamo della Natura\") Il Ranger pu\u00f2 utilizzare ovviamente l'Arco, il Fucile, Spada a due mani, Spada ad una mano.\nKiller.\nIl Killer \u00e8 senza dubbio il cacciatore pi\u00f9 eccezionale se parliamo di attacco fisico ravvicinato, \u00e8 un tipo di classe che pu\u00f2 usare due spade e un fucile o arco. Dispone di un'elevata elusione e ha una skill capace di renderlo invisibile anche in combattimento (cosa impossibile per altre classi).\nIncantatore.\nAl livello 4, otterrete la quest S una volta raggiunto il livello 5, consegnate la quest parlando con Muha. Prendere la quest Diventare Incantatore e confermare parlando nuovamente.\nMago.\nUn incantatore arrivato al livello 15 diviene mago grazie a una quest presso il maestro di classe. Il mago dispone di un alto attacco magico ma scarsa difesa, possiede 2 skill bloccanti (prigione delle lame danzanti e giogo stregato),una skill da lontano (freccia stregata), una skill (nube tossica d'Islanda) che causa danni ai nemici vicini, ed infine una skill a combo dotata di un ampio raggio che colpisce pi\u00f9 avversari vicini fra loro (raggio di vertigini).\nNegromante.\nQuando un Mago arriva al livello 30, decide se diventare Stregone o Negromante, questa guida \u00e8 sul Negromante. Il Negromante \u00e8 una classe specializzata sulle invocazioni, che stando quasi sempre vicino a lui lo aiutano nei combattimenti, inoltre possiede molti debuff e ha una skill che permette di risucchiare la vita dall'avversario. Possiede molto Attacco Magico ma non quanto uno Stregone. Le armi che si possono utilizzare con questa classe sono ovviamente i Bastoni e le Reliquie. Il negromante usa attacchi di tipo oscuro ed ha una skill che aumenta la schivata, gli attacchi richiedono una di una carica abbastanza lunga quindi il negromante e un po' lento nel finire un avversario. Il Negromante ha skill che danno debuff di tutti i tipi, quindi sono molto fastidiosi in arena, visto che immobilizza e non fa \"skillare\" l'avversario\nStregone.\nLo stregone e la classe con l'attacco magico pi\u00f9 alto del gioco ma scarsa difesa, usa il potere di 3 elementi: Fuoco, fulmine e ghiaccio (\u00e8 l'unica classe in grado di usare questi elementi), rispettivamente gli attacchi hanno un tempo di carica ed un consumo di mana alto per gli attacchi infuocati, medio per quelli elettrici e basso per quelli di ghiaccio. Gli strumenti adatti a questa classe sono il bastone e la reliquia. Lo stregone e una delle classi pi\u00f9 complicate da usare, data la sua scarsissima difesa egli deve fare in modo di bloccare e confondere l'avversario in modo tale che il nemico non si avvicini. Di fatto possiede molte skill che confondono l'avversario. Infine lo stregone pu\u00f2 colpire una vasta area con pi\u00f9 nemici,ed ha due skill a combo che aumentano la velocit\u00e0 di esecuzione delle abilit\u00e0 ed il tasso dei critici magici.\nAccolito.\nAl livello 4, otterrete la quest Scegli la tua classe da Babama Una volta raggiunto il livello 5, consegnate la quest parlando con Muha. Prendere la quest Diventare Accolito e confermare parlando nuovamente a Muha. Complimenti: Accolito. Si passa automaticamente fino al livello 6.\nSacerdote.\nIl Sacerdote \u00e8 una classe che ha un sacco di vita, e un sacco di difesa e attacco, soprattutto magica. Questa \u00e8 principalmente una classe di cure e protezione, il sacerdote ha due tecniche di attacco e il resto sono usati per curare e proteggere.\nDruido.\nAl livello 30 quando si \u00e8 Sacerdoti \u00e8 possibile scegliere tra 2 classi: Il Druido e il Chierico.\nIl Druido \u00e8 una classe in grado di controllare la natura e trasformarsi in 3 animali ognuno con le proprie caratteristiche:\nL'Aquila (livello 31 e ampliamento delle skill lv 32) \u00e8 una trasformazione in grado di camminare ad alta velocit\u00e0 e sferrare attacchi magici, non \u00e8 molto utilizzata nel combattimento ma solo nel trasporto quando non si utilizza una cavalcatura.\nIl Lupo (livello 34 e ampliamento delle skill livello 36) \u00e8 una trasformazione basata sull'attacco critico ed \u00e8 in grado di rendersi invisibile. Molto utilizzata nel combattimento soprattutto nelle arene per via dell'invisibilit\u00e0 e nel combattimento contro i comuni mostri/animali.\nIl Gorilla (livello 38 e ampliamento delle skill livello 40) \u00e8 una trasformazione basata sulla difesa. \u00e8 in grado di assorbire molti danni, ovviamente non quanto il Paladino, ed \u00e8 in grado di potenziarsi e debuffare il nemico. Il Gorilla \u00e8 utilizzato soprattutto nei Dungeon contro i boss sia come tanker che come attaccante per via dei suoi de-buff. In forma Umana \u00e8 pi\u00f9 portato per le cure e a volte per stunnare (immobilizzare) il nemico nei duelli. Le armi consigliate per le forme lupo e gorilla sono le mazze a due mani, che danno pi\u00f9 velocit\u00e0 di attacco corpo a corpo (utilizzabili solo se si possiede il talento \"guerriero della giungla\") e la reliquia, per le forme umana ed aquila invece \u00e8 consigliabile usare bastone e reliquia. Il druido e la classe pi\u00f9 versatile del gioco e se viene impostato bene e con i giusti talenti pu\u00f2 fare anche dei dungeon da solo.\nGli sprite.\nDi seguito sono elencati tutti i vari tipi di sprite e le loro abilit\u00e0:\nSanguartello ~ Miniera / Caccia / Armature Guerriero\nLungastella ~ Miniera / Raccolta / Armi da fuoco\nBelfiore ~ Miniera / Raccolta / Arco\nSanchiarore ~ Miniera / Raccolta / Scudo\nMormorluna ~ Miniera / Raccolta / Bastone\nVentombra ~ Miniera / Raccolta / Spade\nArcobaleno ~ Raccolta / Caccia / Armatura Mago\nAgolampo ~ Raccolta / Caccia / Armatura Sacerdote\nFogliargento ~ Miniera / Raccolta / Caccia\nCantastella ~ Miniera / Raccolta / Martello\nSolardente ~ Miniera / Raccolta / Ascia\nUrlavento ~ Miniera / Caccia / Armatura Arciere\nLe cavalcature.\nLe cavalcature sono creature evocabili, che un giocatore pu\u00f2 cavalcare. Si va da una cavalcatura temporanea a una permanente, e varia fino a raggiungere il 100%. Alcune cavalcature potrebbero richiedere un certo livello per poter essere utilizzate. Queste cavalcature non possono essere usate durante il combattimento nei dungeon. Quando si tenta di attaccare, o di utilizzare un oggetto (come una gemma per la reputazione) dallo zaino, scenderete dalla cavalcatura o, nel caso di cavalcatura temporanea scomparir\u00e0. Recentemente nel gioco sono state introdotte 2 nuovi tipi di cavalcatura: La cavalcatura a 2 posti, come dice il nome \u00e8 in grado di trasportare ben 2 personaggi mediante invito ad un altro giocatore. Inoltre, grazie allo scalapremio MenInBlack \u00e8 stata introdotta la prima cavalcatura da combattimento, in questo modo si potr\u00e0 combattere senza scendere dalla cavalcatura.\nLo zaino.\nLo zaino in \"Grand Fantasia\" \u00e8 un contenitore dove si possono mettere gli oggetti trovati o comprati, e dove si possono vedere i propri ori, argenti e rami. \u00c8 possibile ingrandire i posti a disposizione nello zaino comprando le apposite espansioni."}
{"id": "4159217", "revid": "666668", "url": "https://it.wikipedia.org/wiki?curid=4159217", "title": "TT Pro League", "text": "La TT Pro League \u00e8 la massima divisione del campionato trinidadiano di calcio."}
{"id": "4159220", "revid": "729019", "url": "https://it.wikipedia.org/wiki?curid=4159220", "title": "61\u00aa Divisione fanteria &quot;Sirte&quot;", "text": "La 61\u00aa Divisione fanteria \"Sirte\" fu una grande unit\u00e0 di fanteria del Regio Esercito durante la seconda guerra mondiale. Era in particolare una divisione autotrasportabile tipo Africa Settentrionale, ovvero come le autotrasportabili metropolitane prevedeva la motorizzazione dell'artiglieria e dei supporti divisionali, ma con l'aggiunta di un battaglione di carri leggeri e l'eliminazione di ogni componente di animali da soma o da traino, vista la difficolt\u00e0 di approvvigionamento di acqua e foraggio in ambiente desertico.\nStoria.\nLa divisione trae origine dalla Brigata \"Ancona\", costituita il 1\u00ba agosto 1862 sul 69\u00ba e 70\u00ba Reggimento fanteria e sciolta il 15 marzo 1871. Nel 1937 i due reggimenti riconfluiscono, insieme al 43\u00ba Reggimento artiglieria \"Sirte\" nella neocostituita \"55\u00aa Divisione fanteria \"Sirte\"\", di tipo autotrasportabile A.S. (Africa Settentrionale).\nIl 10 giugno 1940, al momento della dichiarazione di guerra, la divisione \u00e8 dislocata sul confine libico-tunisino, fino a quando viene trasferita in Cirenaica, nella zona di Gambut, assegnata alla protezione delle retrovie. A dicembre, al momento dell'offensiva britannica, la divisione viene schierata a difesa di Tobruk e delle vie di comunicazione tra il Forte Capuzzo e Ain el-Gazala. Dopo violenti scontri, dall'8 gennaio 1941 i reparti della divisione vengono sottoposti a pesanti a logoranti bombardamenti. Investita alle spalle il 20 gennaio, il successivo 23 la divisione viene sciolta in seguito alla caduta degli ultimi capisaldi.\nBibliografia.\nGeorge F.Nafziger \"Italian Order of Battle: An organizational history of the Italian Army in World War II\" (3 vol)"}
{"id": "4159221", "revid": "767487", "url": "https://it.wikipedia.org/wiki?curid=4159221", "title": "A Filthy Lesson for Lovers", "text": "A Filthy Lesson for Lovers \u00e8 l'album d'esordio degli Spiral69, progetto di Riccardo Sabetti, nato dopo la sua dipartita dagli Argine.\nL'album \u00e8 stato scritto, arrangiato e suonato interamente da Sabetti ed \u00e8 prodotto in collaborazione con l'etichetta indipendente romana Megasound.\nIl lavoro contiene 10 tracce nella versione digitale distribuita da Zebralution e 11 nella versione CD, comprendendo una cover del celebre brano dei Beatles \"And I Love Her\"."}
{"id": "4159226", "revid": "579331", "url": "https://it.wikipedia.org/wiki?curid=4159226", "title": "Komova", "text": ""}
{"id": "4159227", "revid": "767487", "url": "https://it.wikipedia.org/wiki?curid=4159227", "title": "Away Goes Prudence", "text": "Away Goes Prudence \u00e8 un film muto del 1920 diretto da John S. Robertson e interpretato da Billie Burke.\nTrama.\nPrudence, giovane donna che appartiene alla buona societ\u00e0, ha il pallino del volo. Ma suo padre e Hewitt, il fidanzato, vogliono che smetta di volare. Lei, allora, mette in scena un falso rapimento ma Hewitt, scoperto il piano, la fa rapire sul serio per darle una lezione. Solo che i rapitori ingaggiati decidono di tenersi la ragazza e derubano il loro mandante. Prudence, per salvarsi, finge di unirsi alla banda e con questa, assalta la casa di Hewitt in un tentativo di rapina. Arriva la polizia che sorprende i ladri. Prudence riesce a scappare e si rifugia a casa sua, dove si riunisce alla famiglia. Suo padre e il fidanzato alla fine acconsentono che lei prosegua nella sua carriera di aviatrice.\nProduzione.\nIl film fu prodotto dalla Famous Players-Lasky Corporation.\nDistribuzione.\nIl copyright del film, richiesto dalla Famous Players-Lasky Corp., fu registrato il 29 giugno 1920 con il numero LP15330.\nDistribuito dalla Paramount-Artcraft Pictures, usc\u00ec nelle sale cinematografiche statunitensi nel luglio 1920.\nNon si conoscono copie ancora esistenti della pellicola che viene considerata presumibilmente perduta."}
{"id": "4159246", "revid": "36426", "url": "https://it.wikipedia.org/wiki?curid=4159246", "title": "Francesco Monsignori", "text": ""}
{"id": "4159247", "revid": "36426", "url": "https://it.wikipedia.org/wiki?curid=4159247", "title": "Francesco Dai Libri", "text": ""}
{"id": "4159251", "revid": "36426", "url": "https://it.wikipedia.org/wiki?curid=4159251", "title": "Pellegrino da Modena", "text": ""}
{"id": "4159255", "revid": "767487", "url": "https://it.wikipedia.org/wiki?curid=4159255", "title": "Marin Ani\u010di\u0107", "text": "Caratteristiche tecniche.\nDifensore centrale di piede mancino forte fisicamente, Ani\u010di\u0107 pu\u00f2 giocare anche da mediano.\nNazionale.\nNel settembre 2015 viene convocato per la prima volta dalla Nazionale bosniaca dal CT della nazionale Mehmed Ba\u017edarevi\u0107 senza per\u00f2 mai scendere in campo.\nDebutta ufficialmente il 25 marzo 2016, con la nazionale bosniaca in amichevole contro il giocando interamente tutti e 90 minuti.\nStatistiche.\nPresenze e reti nei club.\n\"Statistiche aggiornate al 1\u00ba agosto 2019.\""}
{"id": "4159256", "revid": "7077", "url": "https://it.wikipedia.org/wiki?curid=4159256", "title": "Sulle tracce di Cthulhu", "text": ""}
{"id": "4159260", "revid": "599013", "url": "https://it.wikipedia.org/wiki?curid=4159260", "title": "Samir Duro", "text": "Caratteristiche tecniche.\n\u00c8 un mediano."}
{"id": "4159261", "revid": "767487", "url": "https://it.wikipedia.org/wiki?curid=4159261", "title": "Mecochirus", "text": "Il mecochiro (gen. Mecochirus) \u00e8 un crostaceo estinto, appartenente ai decapodi. Visse tra il Giurassico inferiore e il Cretaceo superiore (circa 195 \u2013 70 milioni di anni fa) e i suoi resti fossili sono stati ritrovati in Europa, Groenlandia, Sudamerica, Antartide, Australia e Nuova Zelanda.\nDescrizione.\nQuesto strano crostaceo possedeva in aspetto insolito, dovuto principalmente alla lunghezza del primo paio di appendici toraciche (pereiopodi), lunghe pi\u00f9 del resto del corpo dell'animale. Queste ultime, anzich\u00e9 portare chele terminali come avviene in molti crostacei, erano dotate di un segmento semplice e allungato, a cui non faceva da contraltare il classico \"dito\" fisso della chela. Il pereiopode allungatissimo era finemente ricoperto da tubercoli e, almeno in alcune specie (ad es. Mecochirus germari), percorso da carene longitudinali e parallele. Il margine inferiore del pereiopode era dotato di numerosi dentelli, e in molte specie vi erano vere e proprie frange finissime (ad es. Mecochirus longimanatus).\nIl carapace era generalmente ricoperto da una fitta ornamentazione di tubercoli, con un margine rostrale corto e privo di dentelli, mentre l'incisione oculare era poco profonda. \nLe dimensioni di \"Mecochirus\" variavano da pochi centimetri di lunghezza a oltre 10 centimetri. \nClassificazione.\nI primi fossili di \"Mecochirus\" vennero raccolti nel ben noto giacimento di Solnhofen e vennero descritti da Schlotheim nel 1820 sotto il nome di \"Macrourites longimanatus\". Successivamente Germar (1827) attribu\u00ec questa specie a un nuovo genere di crostacei, \"Mecochirus\" appunto.\nSono note numerose specie di questo animale, diffuse tra il Giurassico inferiore e il Cretaceo superiore (circa 195 \u2013 70 milioni di anni fa) e i resti fossili si rinvengono in numerosi giacimenti in varie parti del mondo. Tra le specie pi\u00f9 antiche si ricordano la gi\u00e0 citata \"Mecochirus germari\", proveniente dal Giurassico inferiore di Osteno (Italia), \"M. robbianoi\" dell'Argentina e \"M. olifex\" della Germania. Nel Giurassico medio visse \"M. clypeatus\" dell'Inghilterra, mentre nel Giurassico superiore il genere \u00e8 molto diffuso con numerose specie note in Francia, Inghilterra e Germania (tra cui \"M. longimanatus\", \"M. peytoni\", \"M. minimus\"), ma sono note anche forme del Cile (\"M. chilensis\") e della Nuova Zelanda (\"M. marwicki\"). Nel Cretaceo si ebbe una drastica riduzione della variet\u00e0 specifica e della diffusione di questi animali; oltre alle specie dell'Aptiano dell'Australia (\"M. mcclymontorum, M. bartholomaii, M. lanceolatus\"), i pi\u00f9 recenti fossili noti sono stati ritrovati curiosamente in Antartide (\"M. crofti\") e in Groenlandia (\"M. rostratus\").\n\"Mecochirus\" appartiene a un gruppo di crostacei decapodi noto come glifeoidi, attualmente rappresentato solo da due specie ma che nel corso del Mesozoico ebbe larga diffusione. \"Mecochirus\" si distingue da generi come \"Glyphea\" per le notevoli appendici toraciche, e viene classificato in una famiglia a s\u00e9 stante (Mecochiridae), alla quale appartengono altre forme simili (come \"Pseudoglyphea\"), anche se con appendici non cos\u00ec allungate.\nPaleoecologia e paleobiologia.\nQuale fosse la funzione degli straordinari pereiopodi non \u00e8 chiaro. Probabilmente si trattava di organi utili nell'accoppiamento o nella nutrizione. \nAlcuni eccezionali fossili provenienti da Solnhofen mostrano un esemplare di \"Mecochirus\" al termine di una traccia da lui stesso lasciata: probabilmente l'animale stava camminando sul fondale marino quando \u00e8 incappato in una zona povera di ossigeno e non \u00e8 riuscito ad allontanarsene."}
{"id": "4159267", "revid": "51841263", "url": "https://it.wikipedia.org/wiki?curid=4159267", "title": "Street-art", "text": ""}
{"id": "4159270", "revid": "767487", "url": "https://it.wikipedia.org/wiki?curid=4159270", "title": "Vu\u010dina \u0160\u0107epanovi\u0107", "text": "Vanta almeno 8 presenze nelle competizioni calcistiche europee.\nCaratteristiche tecniche.\n\u00c8 un'ala destra."}
{"id": "4159271", "revid": "2233717", "url": "https://it.wikipedia.org/wiki?curid=4159271", "title": "Christian Gytkj\u00e6r", "text": "Biografia.\n\u00c8 il fratello di Frederik Gytkj\u00e6r, anch'egli calciatore professionista.\nCarriera.\nClub.\nGli inizi.\nGytkj\u00e6r entr\u00f2 a far parte delle giovanili del Lyngby nel 2005. Ad ottobre 2007, fu invitato dagli inglesi del Liverpool per sostenere un provino, che comunque non port\u00f2 ad accordi contrattuali. Rimase cos\u00ec al Lyngby e divent\u00f2 il capocannoniere della squadra Under-18 nel campionato 2007-2008.\nNell'estate 2008, fu promosso nella formazione titolare del club, firmando un contratto valido per i successivi due anni. Realizz\u00f2 3 reti in 8 partite di campionato, nella sua stagione di debutto. Il 2 febbraio 2010, fu confermato che Gytkj\u00e6r avrebbe lasciato il Lyngby a fine stagione, trasferendosi a parametro zero al Nordsj\u00e6lland, squadra a cui si leg\u00f2 con un contratto triennale. L'attaccante termin\u00f2 comunque la stagione al Lyngby, venendo per\u00f2 bersagliato dai tifosi, che disapprovavano la sua scelta di firmare per una formazione rivale. Le frizioni aumentarono quando Gytkj\u00e6r fu fotografato con una maglietta del Nordsj\u00e6lland, mentre era ancora in forza al Lyngby.\nI vari trasferimenti.\nEsord\u00ec nella Superligaen in data 14 agosto 2010, quando fu tra i titolari del Nordsj\u00e6lland nella sconfitta per 2-0 sul campo del Copenaghen. L'11 settembre successivo arriv\u00f2 la prima rete che risult\u00f2 decisiva per il successo in trasferta per 0-1 contro l'Odense. Nella prima stagione contribu\u00ec al successo finale nella Coppa di Danimarca 2010-2011.\nA gennaio 2012 fu ceduto in prestito all'AB, compagine di 1. Division. Rientr\u00f2 poi al Nordsj\u00e6lland, prima di trasferirsi ai norvegesi del Sandnes Ulf con la stessa formula.\nConcluso il prestito, torn\u00f2 al Nordsj\u00e6lland, per poi essere ceduto a titolo definitivo allo Haugesund, in data 23 gennaio 2013. Dopo aver collezionato 27 goal in 61 presenze, si trasferisce al Rosenborg il 6 gennaio 2016. Il 24 ottobre successivo riceve la candidatura come miglior attaccante del campionato al premio Kniksen. Il 27 gennaio 2017 passa al Monaco 1860 collezionando 15 presenze e 2 gol.\nIl 28 giugno 2017 viene ufficializzato il suo passaggio al Lech Pozna\u0144, con cui milita per tre stagioni realizzando 65 reti e laureandosi capocannoniere nella stagione 2019-2020 (con 24 gol segnati). Il 20 luglio 2020 il Lech Pozna\u0144 annuncia che Gytkjaer lascer\u00e0 la squadra.\nL\u2019approdo in Italia.\nIl 22 luglio 2020 il Monza, squadra neopromossa in Serie B, ne annuncia l\u2019ingaggio. Il debutto con i brianzoli avviene il 3 ottobre in occasione della sfida con l'Empoli, mentre il 31 dello stesso mese realizza su rigore la sua prima marcatura, in occasione del successo per 2-1 in casa del Cittadella. L'attaccante ha poi rinnovato nel febbraio 2022 il suo contratto in scadenza, prolungandolo fino al giugno 2023.\nNazionale.\nConta diverse presenze con le varie rappresentative giovanili della . Nel novembre 2016 ha debuttato nella nazionale maggiore danese in un'amichevole disputata contro la Repubblica Ceca.\nStatistiche.\nPresenze e reti nei club.\n\"Statistiche aggiornate al 25 febbraio 2022.\""}
{"id": "4159272", "revid": "36426", "url": "https://it.wikipedia.org/wiki?curid=4159272", "title": "Museo della citt\u00e0 di Palazzo di San Sebastiano", "text": ""}
{"id": "4159273", "revid": "36426", "url": "https://it.wikipedia.org/wiki?curid=4159273", "title": "Museo della citt\u00e0 di Palazzo San Sebastiano", "text": ""}
{"id": "4159276", "revid": "1543377", "url": "https://it.wikipedia.org/wiki?curid=4159276", "title": "Douglas Tybor Durig", "text": "Laureatosi in chimica, fisica e matematica all'Universit\u00e0 della Virginia nel 1979, ha ottenuto il baccellierato in chimica matematica all'Universit\u00e0 della Carolina del Sud nel 1983. Nello stesso istituto ha raggiunto nel 1987 il dottorato in fisica matematica.\nLavora all'Osservatorio Cordell-Lorenz dell'Universit\u00e0 del Sud a Sewanee in Tennessee.\nIl Minor Planet Center gli accredita la scoperta di trentasette asteroidi, effettuate tra il 2000 e il 2009, in parte in collaborazione con altri astronomi: Mary Alice Mathison, Alric Duane McDermott e V. L. Nixon."}
{"id": "4159277", "revid": "92723", "url": "https://it.wikipedia.org/wiki?curid=4159277", "title": "Daniel T\u00e1llayi", "text": "Biografia.\nApparteneva ad una famiglia nobile e ricevette la sua istruzione al ginnasio di Levo\u010da, quindi al collegio protestante di Debrecen, fra il 1780 e il 1782 frequent\u00f2 il liceo evangelico di Presburgo, l'odierna Bratislava. \nDopo gli studi inizi\u00f2 la carriera come sostituto dell'editore Landerer, a cui succedette nel 1784. Fino al 1786 diresse la redazione di \"Pressburger Zeitung\". Nel 1786-1787 fu redattore di altri giornali in lingua tedesca e ungherese \"Magyar Hirmond\u00f3\", \"A Poszonyi Magyar Musa\", \"Magyar Kurir\" e \"Pressburger Mercur\".\nCome tedesco dello Spi\u0161 padroneggiava il tedesco, si impossess\u00f2 del latino e dell'ungherese durante gli studi e naturalmente conosceva il dialetto slovacco dello Spi\u0161. Aveva anche una discreta conoscenza del ceco biblico (\"bibli\u010dtina\").\nFu pioniere dell'informazione giornalistica in slovacco, in tedesco e in ungherese durante la stagione dell'illuminismo a Presburgo. Come seguace di Giuseppe II in politica, ne propagand\u00f2 il pensiero e gli sforzi di riforme, ma segu\u00ec anche i propri obiettivi imprenditoriali.\nIl 23 marzo 1783 pubblic\u00f2 sul giornale presburghese \"Noviny o roln\u00edm a poln\u00edm hospod\u00e1\u0159stvi\", un inserto bilingue slovacco-tedesco di un foglio, in cui annunciava la futura uscita di un giornale in lingua slovacca, \"Pre\u0161pursk\u00e9 Noviny\", in cui accanto al notiziario si sarebbe dato spazio anche all'approfondimento di argomenti scientifici e tecnici, poich\u00e9 il periodico era dedicato agli abitanti della capitale, agli artigiani e ai commercianti.\n\"Pre\u0161pursk\u00e9 Noviny\" usc\u00ec a partire dal 1783-1784 con cadenza bisettimanale. La sua tendenza illuministica e l'uso del ceco biblico non raccolsero un'ampia adesione del pubblico: verso la fine il giornale aveva appena 36 abbonati. Il 30 giugno 1787 il giornale dovette chiudere per motivi finanziari.\nFra il 1785 e il 1786 Daniel T\u00e1llayi promosse e redasse anche il mensile \"Star\u00e9 noviny litern\u00edho umen\u00ed\".\nOttenne successivamente un impiego come funzionario prima al comitato di Pozsony, quindi al municipio della stessa citt\u00e0 di Presburgo. Nel 1815 coron\u00f2 la sua carriera di funzionario della pubblica amministrazione con la nomina a consigliere comunale."}
{"id": "4159279", "revid": "767487", "url": "https://it.wikipedia.org/wiki?curid=4159279", "title": "Igor \u017dur\u017einov", "text": "Vanta 8 presenze nelle competizioni calcistiche europee.\nCaratteristiche tecniche.\nTerzino sinistro, pu\u00f2 svolgere anche il ruolo di esterno sulla stessa fascia."}
{"id": "4159281", "revid": "287204", "url": "https://it.wikipedia.org/wiki?curid=4159281", "title": "117032 Davidlane", "text": "117032 Davidlane \u00e8 un asteroide della fascia principale. Scoperto nel 2004, presenta un'orbita caratterizzata da un semiasse maggiore pari a 2,7125971\u00a0UA e da un'eccentricit\u00e0 di 0,1420501, inclinata di 11,56487\u00b0 rispetto all'eclittica.\nL'asteroide \u00e8 dedicato all'astronomo canadese David Lane."}
{"id": "4159284", "revid": "120471031", "url": "https://it.wikipedia.org/wiki?curid=4159284", "title": "Palazzo delle Nazioni", "text": "Per Palazzo delle Nazioni si pu\u00f2 intendere:"}
{"id": "4159289", "revid": "219110", "url": "https://it.wikipedia.org/wiki?curid=4159289", "title": "IBM System/360", "text": "IBM System/360 (S/360) \u00e8 una famiglia di mainframe computer annunciati da IBM il 7 aprile 1964 e realizzati tra il 1965 e il 1978. Il progettista capo per gli S/360 fu Gene Amdahl. \nLa prima universit\u00e0 in Italia ad averlo avuto fu quella di Pisa (presso il Centro Nazionale Universitario di Calcolo Elettronico) che serviva anche a fornire connessione per quella di Genova. L'IBM era conservato in una camera refrigerata per il calore che emetteva e solo poche persone potevano accedervi.\nI modelli 40, 50, 65 e 75 furono introdotti tutti nel 1964.\nAlcuni dati:\nCollegamenti esterni.\nDa: IBM Journal of Research and Development (PDF):"}
{"id": "4159290", "revid": "767487", "url": "https://it.wikipedia.org/wiki?curid=4159290", "title": "Amer Beki\u0107", "text": ""}
{"id": "4159291", "revid": "227767", "url": "https://it.wikipedia.org/wiki?curid=4159291", "title": "Heinrich Friedrich Karl, barone von e zum Stein", "text": ""}
{"id": "4159297", "revid": "339392", "url": "https://it.wikipedia.org/wiki?curid=4159297", "title": "Conglomerato polimittico", "text": ""}
{"id": "4159298", "revid": "339392", "url": "https://it.wikipedia.org/wiki?curid=4159298", "title": "Conglomerato poligenico", "text": ""}
{"id": "4159299", "revid": "339392", "url": "https://it.wikipedia.org/wiki?curid=4159299", "title": "Polimittico", "text": ""}
{"id": "4159301", "revid": "1870933", "url": "https://it.wikipedia.org/wiki?curid=4159301", "title": "Damjan Bohar", "text": "Caratteristiche tecniche.\nAla destra, pu\u00f2 giocare nello stesso ruolo sulla fascia opposta."}
{"id": "4159302", "revid": "599013", "url": "https://it.wikipedia.org/wiki?curid=4159302", "title": "Kristoffer Weckstr\u00f6m", "text": "Carriera.\nClub.\nWeckstr\u00f6m cominci\u00f2 la carriera con la maglia del Mariehamn. Pass\u00f2 poi agli inglesi del Derby County, ma non scese mai in campo con la maglia dei \"Rams\". Nel 2005 torn\u00f2 cos\u00ec al Mariehamn, per essere poi ingaggiato dai norvegesi del Sarpsborg Sparta. Esord\u00ec nell'Adeccoligaen in data 19 aprile 2008, quando subentr\u00f2 a Berat Jusufi nel successo per 1-2 sul campo del L\u00f8v-Ham. Il 16 dicembre 2010, firm\u00f2 un contratto con gli svedesi dell'Uppsala.\nNazionale.\nConta 3 presenze per la , di cui una valida per le qualificazioni al campionato europeo Under-21 2002, contro l'."}
{"id": "4159303", "revid": "767487", "url": "https://it.wikipedia.org/wiki?curid=4159303", "title": "Minerva (affresco)", "text": "La Minerva \u00e8 un affresco proveniente da Villa San Marco, rinvenuto durante gli scavi archeologici dell'antica citt\u00e0 di Stabiae, l'odierna Castellammare di Stabia e conservato all'Antiquarium stabiano.\nStoria e descrizione.\nDipinto durante la prima met\u00e0 del I secolo, in piena epoca flavia, l'affresco era collocato nel soffitto del secondo peristilio di Villa San Marco: rinvenuto sotto forma di frammenti a seguito dello scavo della villa nel 1952 da parte di Libero D'Orsi, fu quindi ricomposto e restaurato ed infine conservato all'interno dell'Antiquarium stabiano.\nIl tema dell'affresco \u00e8 alquanto incerto: al centro \u00e8 presente una figura femminile non identificata con il capo cinto da una corona d'alloro e nella mano destra reca un ramo con aculei, mentre in quella sinistra uno scudo con un'asta; alle sue spalle \u00e8 Minerva, la quale, con la mano destra, cerca di aggiustarsi l'elmo con pennacchio sulla testa, mentre la mano sinistra \u00e8 sul petto: i capelli che escono dall'elmo sono di colore giallo-oro, mentre il volto \u00e8 girato verso destra, abbassato, con espressione malinconica. Sul lato sinistro si osserva un pezzo di un'altra figura: tutta la scena ha un fondo verde."}
{"id": "4159305", "revid": "36426", "url": "https://it.wikipedia.org/wiki?curid=4159305", "title": "Porta di San Maurizio al Ponte", "text": ""}
{"id": "4159306", "revid": "767487", "url": "https://it.wikipedia.org/wiki?curid=4159306", "title": "Matej Podlogar", "text": "Caratteristiche tecniche.\nAla destra, pu\u00f2 giocare anche come punta centrale.\nCarriera.\nNazionale.\nFa parte della Nazionale Under-21 del suo Paese."}
{"id": "4159307", "revid": "88812", "url": "https://it.wikipedia.org/wiki?curid=4159307", "title": "Poligenico", "text": ""}
{"id": "4159308", "revid": "154893", "url": "https://it.wikipedia.org/wiki?curid=4159308", "title": "Poligenica", "text": ""}
{"id": "4159309", "revid": "287204", "url": "https://it.wikipedia.org/wiki?curid=4159309", "title": "Copa Centenario", "text": "La Coppa del Guatemala (\"Copa Centenario\") \u00e8 il principale torneo calcistico ad eliminazione diretta organizzato dalla federazione calcistica del Guatemala. Dal 2003 \u00e8 nota come \"Copa Centenario\"."}
{"id": "4159310", "revid": "228446", "url": "https://it.wikipedia.org/wiki?curid=4159310", "title": "Giuseppe Dabormida", "text": "Conte dal 1863.\nFu ministro della Guerra del Regno di Sardegna dal 22 agosto 1848 al 27 ottobre 1848 durante la prima guerra di indipendenza, periodo nel quale ebbe contrasti con re Carlo Alberto su questioni militari. Sull'esercito piemontese, che considerava inadeguato alle circostanze, avvi\u00f2 una riforma poi proseguita da Alfonso La Marmora.\nDal 4 novembre 1852 al 10 gennaio 1855 fu ministro degli Esteri del primo governo Cavour. Partecip\u00f2 alle trattative per l'ingresso del Regno di Sardegna al fianco di Francia e Gran Bretagna nella guerra di Crimea, ma abbandon\u00f2 l'incarico quando il presidente del Consiglio e Vittorio Emanuele II decisero l'intervento senza garanzie per il Piemonte. Dal 19 luglio 1859 al 21 gennaio 1860 fu di nuovo ministro degli Esteri nella fase delicata che segu\u00ec l'armistizio di Villafranca. La sua politica estera fu ispirata alla cautela.\nFu il precettore di Vittorio Emanuele II e un rinomato esperto di artiglieria.\nBiografia.\nLe origini e la giovent\u00f9.\nNacque nel 1799 a Verrua, oggi Verrua Savoia, nel Regno di Sardegna da Giovanni Battista Dabormia, magistrato, e Vittoria Seghini. Studi\u00f2 al liceo Imperiale napoleonico di Genova e intraprese la carriera militare. A sedici anni, il 29 marzo 1815, entr\u00f2 come cadetto in artiglieria. Due anni dopo divenne sottotenente, e luogotenente il 14 settembre 1819.\nA seguito dei moti del 1820-1821 venne inviato con il suo reggimento a Novara e, bench\u00e9 il suo comportamento fosse stato corretto, dopo il fallimento dell'insurrezione forse per la sua amicizia con il patriota Giacinto Provana di Collegno, fu trasferito in Sardegna. Ritornato in Piemonte fu destinato ad Alessandria e promosso capitano il 30 gennaio 1824, il 23 luglio 1828 divenne professore di istituzioni d'artiglieria all'Accademia Reale di Torino e il 23 febbraio 1833, maggiore. Strinse in quel periodo amicizia con Vincenzo Gioberti.\nAlla corte dei Savoia.\nDistintosi per le sue doti di docente, Dabormida divenne precettore dell'erede al trono di Carlo Alberto, Vittorio Emanuele. Il 19 ottobre 1836, vedovo di Giulia Taurini Tornielli, si rispos\u00f2 con Angel De Negry, dal cui matrimonio nacque, nel 1842, Vittorio Emanuele. Costui non fu l'unico discendente di Dabormida che ebbe anche una figlia, Vittoria.\nNel 1838, re Carlo Alberto lo incaric\u00f2 di insegnare artiglieria e arte militare ai suoi due figli: Vittorio Emanuele e Ferdinando e per l'impegno con cui aveva svolto il compito di precettore, il 21 novembre 1840 gli conferiva la croce di cavaliere dei SS. Maurizio e Lazzaro. Nel 1841 Dabormida fu inviato in Germania per compiere studi di carattere militare e due anni dopo raggiunse il grado di colonnello.\nLa campagna del 1848.\nL'8 gennaio 1848, Dabormida fu nominato membro del Congresso permanente di artiglieria, ed il 18 marzo, alla vigilia dello scoppio della prima guerra di indipendenza, divenne primo ufficiale (cio\u00e8 segretario generale) del neoministro della Guerra Antonio Franzini.\nPartito quest'ultimo come aiutante di campo del re, Dabormida dovette assumersi l'organizzazione dei reparti e affrontare i problemi relativi ai rifornimenti. Il 20 giugno 1848 fu promosso generale e il 26, nelle elezioni suppletive, eletto per la prima volta deputato per il collegio di Avigliana.\nIl 27 luglio 1848 fu nominato membro del Congresso consultivo permanente di guerra, incarico che dovette abbandonare qualche giorno dopo per la caduta del governo Casati dovuta alla sconfitta di Custoza e al termine della prima campagna militare.\nMinistro della Guerra.\nDopo l'armistizio con l'Austria firmato il 9 agosto 1848 dal generale Salasco e la caduta del governo Casati, il 19 si form\u00f2 il nuovo esecutivo affidato a Cesare Alfieri di Sostegno, con la conferma di Franzini al ministero della Guerra che per\u00f2 dopo due giorni si dimise.\nL'incarico di ministro della Guerra fu affidato cos\u00ec a Dabormida il 22 agosto 1848, con il compito di riordinare l'esercito e porlo nelle condizioni di riprendere le ostilit\u00e0. Dopo l'armistizio egli aveva insistito per porre un generale francese a capo delle truppe piemontesi facendo i nomi di Thomas Robert Bugeaud, Nicolas Changarnier (1793-1877) e Marie-Alphonse Bedeau (1804-1863). Quando divenne ministro invi\u00f2 allo scopo il colonnello Alfonso La Marmora a Parigi per le difficili trattative, bench\u00e9 Carlo Alberto si dimostrasse pi\u00f9 favorevole all'ipotesi di dare il comando al generale polacco Wojciech Chrzanowski.\nDabormida allo stesso tempo si trov\u00f2 a gestire le gravi polemiche che seguirono all'insuccesso della prima campagna militare, per la quale diversi generali furono messi sotto accusa. Fra costoro spiccava Eugenio Bava, che era stato comandante dell'esercito con Carlo Alberto e che, sfidando la critica, il 25 agosto 1848 chiese a Dabormida l'apertura dell'inchiesta che lo riguardava. Il ministro riusc\u00ec a farlo desistere dal suo intento, ritenendo che tale indagine avrebbe finito con l'espandersi a tutto l'esercito, in un momento cos\u00ec poco opportuno vista l'imminente ripresa della guerra.\nI tentativi di riorganizzare l'esercito.\nDabormida affront\u00f2 poi il problema della riorganizzazione delle truppe e dei quadri di comando. Egli chiese che si ponesse termine all'iniquo sistema delle promozioni per anzianit\u00e0 o servilismo, in questo d'accordo con Ferdinando di Savoia, Alessandro La Marmora e Giacinto Provana di Collegno. Dapprima restio agli \"avanzamenti eccezionali\", dopo le insistenze del ministro il re acconsent\u00ec, e a seguito delle promozioni i comandi di brigata risultarono notevolmente migliorati.\nSi arriv\u00f2 quindi al 21 settembre 1848, data in cui, secondo i termini dell'armistizio di Salasco, sarebbero potute riprendere le ostilit\u00e0, ma n\u00e9 l'Austria, n\u00e9 il Regno di Sardegna si sentirono pronte e la pace armata perdur\u00f2 ancora per diversi mesi.\nCarlo Alberto, nel frattempo, nonostante la grave sconfitta subita nella prima campagna militare, si ostinava a non lasciare il comando dell'esercito. Il 13 settembre 1848 egli decise di rientrare da Alessandria nella capitale Torino e dispose che tutti gli uomini del comando lo seguissero. Ma Dabormida, d'accordo con il resto del governo, ordin\u00f2 esplicitamente ai generali di rimanere al loro posto. Il comando rimase quindi ad Alessandria, di fatto nelle mani di Bava e di Franzini che intanto era stato nominato capo di stato maggiore.\nConseguentemente, Dabormida il 22 ottobre present\u00f2 a Carlo Alberto il decreto di nomina di Bava a \"generale in capo del Regio Esercito\", ma pur sempre con il generale Chrzanowski, che per interessamento del re era giunto a Torino, quale capo dello stato maggiore generale. Lo stesso giorno, contro il parere di Dabormida, il generale Ramorino (sostenuto dagli ultraliberali) venne nominato per volere di Carlo Alberto comandante della neocostituita Divisione lombarda.\nIl 19 ottobre 1848, intanto, Dabormida aveva riassunto in un discorso alla Camera quanto si era fatto: \nLa rottura con Carlo Alberto e le dimissioni.\nLa Camera parve soddisfatta, ma due giorni dopo la discussione si accese sulla questione se l'esercito fosse pronto alla ripresa della guerra; Dabormida rispose che il morale era buono, ma che avrebbe potuto essere migliore, e ci\u00f2 perch\u00e9 le unit\u00e0 erano formate in gran parte da riservisti e con quadri insufficienti: \nAlla fine, dopo momenti di grave tensione, la Camera con 77 voti contro 58 respingeva la mozione di Angelo Brofferio per l'immediata ripresa delle ostilit\u00e0 accogliendo le perplessit\u00e0 di Dabormida. Dal canto suo il Senato tribut\u00f2 elogi al ministro per il lavoro svolto. Tuttavia Dabormida, spossato dalla fatica, offeso da alcuni comportamenti della Camera e ormai in rotta con Carlo Alberto, rassegn\u00f2 le dimissioni proponendo come suo successore Alfonso La Marmora, che lo segu\u00ec nell'incarico il 27 ottobre 1848.\nDabormida rimase comunque attivo fra i riformatori dell'esercito. Al gruppo appartenevano anche Giacinto Provana di Collegno, Ferdinando di Savoia, lo stesso Alfonso La Marmora, Enrico Morozzo Della Rocca e Agostino Petitti. Il gruppo trovava corrispondenza nell'ambiente civile in uomini come Cavour, Ilarione Petitti e Roberto d'Azeglio. Seguendo le idee di Dabormida, La Marmora tent\u00f2 di fare di un esercito di quantit\u00e0 uno di qualit\u00e0.\nIntanto continuavano le polemiche sulla prima campagna militare: Eusebio Bava, dimessosi Dabormida, si sent\u00ec libero di pubblicare una relazione nella quale si denunciavano le interferenze del Re nel comando della campagna. Dabormida, d'altro canto, aveva persuaso Carlo Alberto a far togliere dalla circolazione le sue memorie, nelle quali il Re tentava di giustificare i gravi errori commessi.\nMessi in disparte gli spiriti critici, fra cui Dabormida, Carlo Alberto, il 20 marzo 1849 riprese le ostilit\u00e0 contro l'Austria: solo tre giorni dopo la sconfitta di Novara segnava la fine della seconda campagna militare e della prima guerra di indipendenza.\nDopo l'abdicazione di Carlo Alberto, con il nuovo re Vittorio Emanuele II, a Dabormida fu offerto di nuovo l'incarico di ministro della Guerra, che rifiut\u00f2. Accett\u00f2 invece il mandato di plenipotenziario (con Carlo Beraudo di Pralormo e Carlo Bon Compagni) alle trattative con l'Austria, conclusesi con la Pace di Milano del 6 agosto 1849.\nMinistro degli Esteri (1852-1855).\nNel dicembre 1849, alle elezioni per la IV legislatura del Regno di Sardegna (seguita al proclama di Moncalieri) Dabormida fu rieletto al collegio di Avigliana, che gi\u00e0 l'aveva preferito alle elezioni per la I II e III legislatura. Continu\u00f2 la sua attivit\u00e0 di deputato nel gruppo della cosiddetta Destra storica del conte di Cavour e nel 1852 ader\u00ec al connubio, l'alleanza con il centrosinistra di Urbano Rattazzi.\nLo stesso 1852 Vittorio Emanuele II chiese a Cavour di formare il suo primo governo. Nella scelta dei ministri fece valere le sue preferenze, indicando tra gli altri Dabormida, che ebbe l'incarico di ministro degli Esteri e che tre giorni prima l'insediamento fu nominato, il 1\u00ba novembre, senatore.\nIl mandato di Dabormida si inser\u00ec in un contesto in cui Cavour aveva nel settembre 1852 preso contatti con il suo futuro alleato, il principe presidente Luigi Napoleone, il quale gi\u00e0 meditava una modifica dell'assetto europeo ai danni dell'Austria. In attesa di concretizzare questi appoggi, il primo governo Cavour dovette assistere passivamente all'infierire della giustizia austriaca nel Lombardo-Veneto, culminato con i primi episodi dei martiri di Belfiore. La stampa di Torino, invece, protest\u00f2 vivacemente, provocando la dura reazione della diplomazia austriaca. Dabormida cerc\u00f2 di limitarne gli effetti offrendo di pubblicare dichiarazioni generiche contro le offese (fatte dalla stampa) a Stati vicini o di esporre simili vedute in una nota diplomatica. Ma la situazione precipit\u00f2 con la rivolta di Milano del 6 febbraio 1853, di stampo socialista, la cui veemenza fu tale da preoccupare perfino il governo Cavour.\nLa guerra di Crimea.\nIntervenute nella primavera del 1854 a fianco della Turchia nella guerra contro la Russia, Francia e Gran Bretagna cercarono nel periodo precedente e successivo alleati in Europa che potessero sostenerle nel conflitto. Fu quindi inevitabile un loro avvicinamento all'Austria e di conseguenza un atteggiamento attendista del Regno di Sardegna, il cui ministro Dabormida replic\u00f2 alla notizia della firma dell'alleanza anglo-francese assicurando la simpatia piemontese, ma evitando impegni concreti.\nSia Vittorio Emanuele II che Cavour erano invece impazienti di intervenire nel conflitto al fianco delle due potenze occidentali, soprattutto per evitare che lo facesse l'Austria isolando completamente il Piemonte. Dopo una battuta d'arresto nelle trattative, il 2 dicembre 1854 l'Austria fece un ulteriore passo verso Francia e Gran Bretagna, e il 22 firm\u00f2 con la Francia un accordo per la reciproca garanzia territoriale in Italia. Tali iniziative, assieme ad una richiesta formale di aiuto delle due potenze alleate al Regno di Sardegna, spinsero il governo di Torino ad uscire dalla politica di riserva di Dabormida.\nFrancia e Gran Bretagna rifiutarono, per\u00f2, le condizioni del Piemonte che chiese, in cambio di un contingente militare, di partecipare ai negoziati di pace, l'abolizione dei sequestri effettuati dall'Austria in Lombardo-Veneto e la discussione della situazione italiana. Troppo gravi apparvero tali condizioni a Parigi e a Londra nei confronti di Vienna.\nLa situazione di stallo termin\u00f2 grazie all'ambasciatore britannico a Torino James Hudson (1810-1885) che con Dabormida prepar\u00f2 e propose una \"nota riversale\" secondo la quale i due governi alleati si sarebbero solo impegnati a ottenere le condizioni chieste dal Piemonte. Ma non v'era pi\u00f9 tempo, poich\u00e9 la destra, rappresentata dal conte Revel, il 1\u00ba gennaio 1855, sollecit\u00f2 Vittorio Emanuele a formare un nuovo governo che garantisse in ogni caso la partecipazione alla guerra.\nDivenne quindi di pubblico dominio la divisione esistente all'interno del governo fra Cavour, favorevole alla guerra e altri membri come Dabormida o il ministro della Guerra La Marmora che attendevano gli esiti della proposta della \"nota reversale\". Su quest'ultima per\u00f2 l'ambasciatore francese Ag\u00e9nor de Gramont duca di Guiche si dimostr\u00f2 fermamente contrario, convincendo il collega britannico a rinnegarla e irritando non poco Dabormida. Cavour si pronunci\u00f2 allora per l'intervento anche senza aver ottenuto le condizioni chieste dal Piemonte.\nDal canto suo Dabormida, quando il 7 gennaio 1855 incontr\u00f2 gli ambasciatori di Francia e Gran Bretagna, dichiar\u00f2 che senza \"nota reversale\" il Piemonte non avrebbe aderito all'alleanza e quindi non avrebbe partecipato alla guerra. Fu smentito lo stesso giorno da Vittorio Emanuele, il quale rassicur\u00f2 il duca di Guiche che ci\u00f2 che contava era solo la sua parola e che \u00abse quelli [del governo] non vogliono marciare io ne prender\u00f2 altri che marceranno\u00bb.\nIl 9 gennaio Dabormida ebbe un difficile incontro con Cavour, altri membri del governo, e i due ambasciatori risoluti a rifiutare la \"nota reversale\". Dopo 4 ore di discussione, a mezzanotte, il presidente del Consiglio rinvi\u00f2 la seduta all'indomani. In nottata Dabormida, deciso a non cedere sulle garanzie al Piemonte, ma ormai in minoranza, si dimise. Il giorno dopo Cavour fu nominato da Vittorio Emanuele anche ministro degli Esteri aprendo cos\u00ec al Regno di Sardegna la strada della guerra di Crimea. Il 9 gennaio Dabormida era stato promosso Luogotenente generale.\nMinistro degli Esteri (1859-1860).\nNonostante il dissenso con Cavour, la carriera di Dabormida non si arrest\u00f2: il 31 marzo 1855 fu nominato generale d'artiglieria e dopo la vittoria degli alleati nella guerra di Crimea, nell'aprile del 1856, fu inviato come ministro plenipotenziario a San Pietroburgo presso lo zar Alessandro II, per il ristabilimento dei rapporti diplomatici fra i due paesi.\nTerminata la seconda guerra di indipendenza e dimessosi Cavour per disaccordi con il re riguardo all'armistizio di Villafranca, Vittorio Emanuele II affid\u00f2 il 19 luglio 1859 a La Marmora la presidenza del consiglio e a Dabormida il ministero degli Esteri. Questi eredit\u00f2 una situazione difficile, poich\u00e9 i termini dell'armistizio con l'Austria prevedevano la restaurazione in Toscana e a Modena dei vecchi regnanti, sostituiti durante la guerra da governi provvisori che ad agosto deliberarono l'annessione al Regno di Sardegna.\nPer sondare la possibilit\u00e0 di un'annessione di questi due territori, Dabormida part\u00ec per Parigi dove tratt\u00f2 direttamente con Napoleone III, che rifiut\u00f2 l'ipotesi di annessione. L'imperatore si disse invece disposto a rinunciare all'indennizzo delle spese di guerra se il Piemonte avesse ceduto alla Francia la Savoia. Bench\u00e9 fosse fuori dal governo, Cavour si pronunci\u00f2 per le annessioni, soprattutto dopo la rinuncia di Dabormida, il 5 gennaio 1860, ad abbandonare Rattazzi che, da ministro dell'Interno, La Marmora malato, era l'esponente pi\u00f9 autorevole dell'esecutivo. Per uscire da questa situazione di stallo il 16, Vittorio Emanuele II affid\u00f2 di nuovo a Cavour la presidenza del consiglio facendo cadere il governo La Marmora.\nGli ultimi tempi.\nIl 22 aprile 1860 Dabormida fu nominato membro della commissione d'esami all'Accademia Reale di Torino; dal 24 giugno di quell'anno al 26 ottobre 1866 fu presidente del comitato dell'arma d'artiglieria; dall'8 luglio 1862 al 10 gennaio 1866 fu presidente del Consiglio superiore istituti militari e il 22 febbraio 1863 gli fu conferito il titolo di conte. Il 22 maggio 1866 ricevette l'onorificenza di grand'ufficiale della Corona d'Italia. Costretto a mettersi a riposo il 26 ottobre dello stesso anno a causa di un colpo apoplettico, si spense a Buriasco il 19 agosto 1869.\nOnorificenze.\nQueste le onorificenze di cui fu insignito Giuseppe Dabormida:"}
{"id": "4159311", "revid": "253269", "url": "https://it.wikipedia.org/wiki?curid=4159311", "title": "Yodelice", "text": "Doppiatori italiani.\nNelle versioni in italiano dei suoi lavori, Yodelice \u00e8 stato doppiato da:"}
{"id": "4159313", "revid": "351434", "url": "https://it.wikipedia.org/wiki?curid=4159313", "title": "Maxim Nucci", "text": ""}
{"id": "4159315", "revid": "154893", "url": "https://it.wikipedia.org/wiki?curid=4159315", "title": "Funzione inclusione", "text": ""}
{"id": "4159316", "revid": "1305772", "url": "https://it.wikipedia.org/wiki?curid=4159316", "title": "Inclusione (disambigua)", "text": ""}
{"id": "4159317", "revid": "154893", "url": "https://it.wikipedia.org/wiki?curid=4159317", "title": "Inclusione (geologia)", "text": ""}
{"id": "4159320", "revid": "1784492", "url": "https://it.wikipedia.org/wiki?curid=4159320", "title": "Antonio Delamea Mlinar", "text": "Caratteristiche tecniche.\nDifensore centrale, pu\u00f2 svolgere il ruolo di terzino destro.\nCarriera.\nDal 2011 al 2017 ha giocato per l'Olimpia Lubiana, nella massima serie slovena. Nell'ultima stagione giocata con la maglia bianco verde ha conquistato il primo titolo nazionale nella storia della societ\u00e0.\nNew England Revolution.\nViene acquistato nel 2017 dal New England Revolution e fa il suo esordio nella prima partita della MLS 2017,giocata il 5 marzo e persa 1-0 contro il Colorado Rapids."}
{"id": "4159321", "revid": "712828", "url": "https://it.wikipedia.org/wiki?curid=4159321", "title": "Judith Wagner", "text": ""}
{"id": "4159322", "revid": "486946", "url": "https://it.wikipedia.org/wiki?curid=4159322", "title": "Judith Van Weyden", "text": ""}
{"id": "4159323", "revid": "36426", "url": "https://it.wikipedia.org/wiki?curid=4159323", "title": "Giuseppe Nasini", "text": ""}
{"id": "4159324", "revid": "224230", "url": "https://it.wikipedia.org/wiki?curid=4159324", "title": "Hugo Haase", "text": "Biografia.\nNato in Prussia da un calzolaio ebreo (Nathan Haase) e da Pauline Anker, studia Giurisprudenza a K\u00f6nigsberg ed inizia la carriera di avvocato.\nAderisce all'SPD e viene eletto nel consiglio municipale di K\u00f6nigsberg. Nel 1897 viene eletto nel Reichstag.\nHaase faceva parte dell'ala revisionista del partito che, in contrasto con i marxisti ortodossi, sosteneva che il cambiamento politico e sociale poteva essere conseguito anche tramite una serie di riforme graduali, senza alcuna rivoluzione. Nel 1911 fu nominato presidente dell'SPD insieme ad August Bebel e l'anno seguente divenne presidente del gruppo parlamentare del partito.\nNel luglio del 1914 allo scoppio della prima guerra mondiale organizz\u00f2 una serie di manifestazioni pacifiste che lo portarono a scontrarsi con i propri compagni di partito. A causa di questi contrasti nel 1916 fu costretto a dimettersi da presidente dell'SPD e nel marzo dello stesso anno decide di fondare un nuovo partito (il \"Sozialdemokratische Arbeitsgemeinschaft\").\nNel 1917 Haase divenne presidente del Partito Socialdemocratico Indipendente di Germania continuando a scagliarsi con la necessit\u00e0 di porre fine alla guerra.\nDurante la rivoluzione tedesca del novembre 1918, form\u00f2 un governo provvisorio - il Consiglio dei Commissari del Popolo - assieme al leader dell'SPD Friedrich Ebert ma indignato per la dura repressione del movimento rivoluzionario \"Volksmarinedivision\" durante il natale 1918 spinse Haase a lasciare il governo.\nL'8 ottobre 1919 Haase fu vittima di un attentato organizzato da Johann Voss, un malato di mente, che lo fer\u00ec gravemente con un colpo d'arma da fuoco. Haase mor\u00ec un mese dopo."}
{"id": "4159325", "revid": "767487", "url": "https://it.wikipedia.org/wiki?curid=4159325", "title": "T\u00f3mas Ingi T\u00f3masson", "text": "Carriera.\nGiocatore.\nClub.\nT\u00f3masson cominci\u00f2 la carriera con la maglia dello \u00cdBV Vestmann\u00e6yja. Pass\u00f2 poi ai tedeschi del Berlin, prima di far ritorno in Islanda. Dopo un altro paio di stagioni allo \u00cdBV Vestmann\u00e6yja e altrettante al KR Reykjav\u00edk, fu messo sotto contratto dai norvegesi del Sogndal, senza mai scendere in campo con questa maglia.\nGioc\u00f2 poi per il Grindav\u00edk ed in seguito al Raufoss, facendo cos\u00ec ritorno in Norvegia. Dopo aver militato nelle file del \u00der\u00f3ttur, tent\u00f2 un'esperienza in Danimarca con l'Aarhus. Nel 2001 torn\u00f2 definitivamente in patria, chiudendo la carriera con lo \u00cdBV Vestmann\u00e6yja e con il KFS.\nNazionale.\nConta 2 presenze per l'. Esord\u00ec l'8 agosto 1990, nella vittoria per 2-3 sulle .\nAllenatore.\nUna volta appesi gli scarpini al chiodo, T\u00f3masson divent\u00f2 allenatore. Guid\u00f2 lo HK K\u00f3pavogur dal 2010 al 2011. Proprio nel 2011, fu commissario tecnico dell', anche se per pochi mesi."}
{"id": "4159328", "revid": "339392", "url": "https://it.wikipedia.org/wiki?curid=4159328", "title": "Breccia polimittica", "text": ""}
{"id": "4159329", "revid": "712828", "url": "https://it.wikipedia.org/wiki?curid=4159329", "title": "Alexander Wagner", "text": ""}
{"id": "4159330", "revid": "486946", "url": "https://it.wikipedia.org/wiki?curid=4159330", "title": "Sascha Wagner", "text": ""}
{"id": "4159333", "revid": "91610457", "url": "https://it.wikipedia.org/wiki?curid=4159333", "title": "Barbados FA Cup", "text": "La Coppa di Barbados (\"Barbados FA Cup\") \u00e8 il principale torneo calcistico ad eliminazione diretta organizzato dalla federazione calcistica di Barbados."}
{"id": "4159338", "revid": "599013", "url": "https://it.wikipedia.org/wiki?curid=4159338", "title": "Einar P\u00e1ll T\u00f3masson", "text": "Carriera.\nClub.\nT\u00f3masson cominci\u00f2 la carriera con la maglia del Valur. Pass\u00f2 poi ai tedeschi del Paderborn, prima di fare ritorno al Valur. Nel 1993, gioc\u00f2 per gli svedesi del Degerfors, club militante nell'Allsvenskan. Nel corso dello stesso anno, pass\u00f2 ai norvegesi del Raufoss, dove rimase fino al 1998, fatta eccezione per un breve ritorno in Islanda nel 1994, al Brei\u00f0ablik. Nel 1999, chiuse la carriera al Valur.\nNazionale.\nConta 5 presenze per l'. Esord\u00ec l'8 agosto 1990, nella vittoria per 2-3 sulle ."}
{"id": "4159339", "revid": "729019", "url": "https://it.wikipedia.org/wiki?curid=4159339", "title": "Maurice Gillet", "text": "Biografia.\nNacque a Montoir-de-Bretagne l'8 marzo 1763, da una famiglia di marinai. Lavor\u00f2 dapprima per la Compagnia francese delle Indie Orientali, entrando nella marina rivoluzionaria nel 1792. Incominci\u00f2 a navigare nel 1793 imbarcato sul vascello \"Northumberland\". Il 1\u00ba luglio 1793 fu promosso tenente di vascello, servendo poi sulle fregate \"Carmagnole\" e \"Cocarde Nationale\".\nPromosso capitano di vascello nel 1796, assunse dapprima il comando del \"Mucius Scaevola\" e poi del \"R\u00e9publicain\", entrambi vascelli da 74 cannoni.\nLa battaglia di Aboukir.\nNel marzo 1798 ebbe il comando del vascello da 80 cannoni \"Le Franklin\", diventando ufficiale di bandiera del contrammiraglio Blanquet du Chayla, secondo in comando della squadra francese di Tolone. Durante la campagna del Mediterraneo del 1798 partecip\u00f2 alla Battaglia del Nilo, avvenuta il 1\u00ba agosto 1798. La sua nave fu pesantemente impegnata in un combattimento contro i vascelli inglesi da 74 cannoni \"Defence\" e \"Swiftsure\" ed egli rimase gravemente ferito al torace, tanto da essere portato sottocoperta in stato di incoscienza. Essendo rimasto gravemente ferito, ed inabilitato al comando, anche il contrammiraglio Blanquet du Chayla, assunse il comando del vascello il comandante Martinet che si arrese agli inglesi. Preso prigioniero quando il \"Le Franklin\", con solamente tre cannoni ancora in grado di sparare e con oltre 400 morti a bordo, ammain\u00f2 la bandiera fu poi portato prigioniero in Inghilterra, dove fu successivamente rilasciato e rientr\u00f2 in Francia.\nLo scontro di Pointe Bombe.\nRiprese la sua carriera navale solamente nel settembre 1803, quando divenne sovraintendente della 2\u00aa Divisione cannoniere della flottiglia di Boulogne, destinata a partecipare all'invasione della Gran Bretagna. Il 5 febbraio 1804 fu insignito della Croce di Cavaliere della Legion d'onore, divenendone Ufficiale il 14 giugno dello stesso anno. Nel mese di agosto, sempre inabilitato a causa delle ferite ricevute ad Abukir, richiese al comandante della flottiglia, capitano di vascello Jacques Mathieu Regnauld, di essere sollevato dal comando delle navi, ottenendone un rifiuto.\nIl 25 agosto 1804 la 1\u00aa divisione cannoniere francese (forte di 146 barche armate) usc\u00ec dalla rada di Boulogne, ma, giunta all'altezza di Pointe Bombe, trov\u00f2 una nave inglese, il brigantino \"Cruizer\" da 18 cannoni, all'ancora. Il \"Cruizer\" impegn\u00f2 subito i velieri francesi e ben presto, di rinforzo, arriv\u00f2 sulla scena la fregata da 42 cannoni \"Immortalite\" che apr\u00ec il fuoco sulla flottiglia francese. La fregata venne sotto riva, accolta da un pesante fuoco dalle batterie costiere, ma riport\u00f2 solo piccoli danni. L'arrivo della marea la costrinse a ritirarsi per la notte, approssimativamente 3 miglia al largo. Il giorno seguente la seconda divisione si associ\u00f2 alla prima, tra Wimereux ed Ambleteuse, e ci\u00f2 port\u00f2 il totale delle navi francesi impegnate a pi\u00f9 di 90 tra brigantini e trabaccoli. Napoleone stesso osserv\u00f2 la scena da bordo della sua chiatta. Quel pomeriggio la fregata \"Immortalite\", lo sloop \"Harpy\", la cannoniera \"Adder\" e il cutter \"Constitution\" attaccarono la grande flottiglia francese stando tre quarti di miglia all'interno del raggio di tiro delle batterie costiere. Il cutter \"Constitution\" fu affondato da un colpo di cannone ben centrato, ma tutte le persone a bordo furono tratte in salvo. Un altro proiettile colp\u00ec lo \"Harpy\" ma non esplose. La fregata \"Immortalite\" fu colpita due volte da proiettili, ed ebbe quattro feriti leggeri a bordo. Numerosi velieri francesi con danni allo scafo dovettero gettarsi a riva, mentre il resto della flottiglia ritorn\u00f2 nella rada di Boulogne.\nIncolpato di essere rimasto a terra mentre la sua divisione era impegnata in combattimento, fu sollevato dal comando per decisione del Ministro della Marina, ammiraglio Decr\u00e8s, e non riusc\u00ec mai pi\u00f9 a riprendere la sua carriera navale. Si spense a Nantes il 14 aprile 1833."}
{"id": "4159342", "revid": "729019", "url": "https://it.wikipedia.org/wiki?curid=4159342", "title": "Consiglio dei Commissari del Popolo (Germania)", "text": "Il Consiglio dei Commissari del Popolo (in tedesco \"Rat der Volksbeauftragten\"), \u00e8 stato un governo provvisorio durante la rivoluzione tedesca del novembre 1918 \u2013 febbraio 1919. Durante questo periodo il principale scopo del Consiglio fu quello di organizzare un cessate il fuoco in vista delle elezioni parlamentari del 19 gennaio 1919.\nIl Consiglio venne istituito il 9 novembre 1918 all'indomani dell'abdicazione del Kaiser Guglielmo II e della dichiarazione della Repubblica ed era composto da membri del partito socialdemocratico (SPD) e del Partito Socialdemocratico Indipendente di Germania (USPD).\nFino al 29 dicembre il Consiglio era formato da 6 membri: tre dell'SPD (Friedrich Ebert, Philipp Scheidemann, Otto Landsberg) e tre dell'USPD (Hugo Haase, Wilhelm Dittmann, Emil Barth) ma \u2013 a causa della dura repressione del movimento rivoluzionario \"Volksmarinedivision\" \u2013 i membri dell'USPD si dimisero. In realt\u00e0 i dissidi tra le due fazioni del Consiglio era iniziate anche prima, soprattutto a seguito del patto Ebert-Groener che non era riuscito ad istituire un controllo democratico sull'esercito.\nDopo le dimissioni dei membri dell'USPD entrarono nel Consiglio due ulteriori membri dell'SPD: Gustav Noske e Rudolf Wissell.\nIl 13 febbraio 1919 il Consiglio si sciolse lasciando i poteri al nuovo governo eletto dal Parlamento e guidato Scheidemann."}
{"id": "4159343", "revid": "3115", "url": "https://it.wikipedia.org/wiki?curid=4159343", "title": "Diga di K\u00e4ppelistutz", "text": "La diga di K\u00e4ppelistutz \u00e8 una diga di terra a gravit\u00e0 che si trova nel Canton Nidvaldo nel comune di Wolfenschiessen. La diga raggiunge i 18 metri di altezza, il coronamento si sviluppa per 51 metri di lunghezza e il bacino idrico pu\u00f2 contenere 3.000 metri cubi d'acqua, con uno sfioratore della capacit\u00e0 di 130 metri cubi al secondo."}
{"id": "4159344", "revid": "599013", "url": "https://it.wikipedia.org/wiki?curid=4159344", "title": "Ola (sport)", "text": "La ola \u00e8 una coreografia sportiva ad onda metacronale, diffusa presso le tifoserie mondiali per incitare le proprie squadre e gli atleti.\nEtimologia.\nIl termine viene dallo spagnolo, lingua in cui significa \u00abonda\u00bb. Il nome \u00e8 dovuto all'effetto coreografico che il pubblico dello stadio crea alzandosi ed abbassandosi in sincronia, ricreando il movimento di un moto ondoso.\nStoria.\nIl fenomeno nacque ufficialmente a Oakland, in California, il 15 ottobre 1981. L'evento era una partita di baseball tra Oakland AS e New York Yankees: i spettatori ondeggiarono imitando Krazy George, un cheerleader professionista. L'invenzione del gesto viene comunemente - ma erroneamente - attribuita al Mondiale di calcio del 1986, giocato in Messico: il torneo ha contribuito, invece, a rendere popolare il gesto a livello planetario."}
{"id": "4159348", "revid": "661526", "url": "https://it.wikipedia.org/wiki?curid=4159348", "title": "Warped Tour 2012 Tour Compilation", "text": "Warped Tour 2012 Tour Compilation \u00e8 la quindicesima raccolta del Warped Tour, pubblicata il 5 giugno 2012.\nPer la prima volta nella storia delle raccolte del Warped Tour, la SideOneDummy Records ha pubblicato l'album con due differenti copertine: in una figura il cantante degli All Time Low Alex Gaskarth, mentre per l'altra si \u00e8 optato per Tim McIlrath dei Rise Against."}
{"id": "4159351", "revid": "154893", "url": "https://it.wikipedia.org/wiki?curid=4159351", "title": "Pianeta differenziato", "text": ""}
{"id": "4159352", "revid": "599013", "url": "https://it.wikipedia.org/wiki?curid=4159352", "title": "Ken Geddes", "text": "Carriera professionistica.\nGeddes fu scelto nel corso del settimo giro del Draft 1970 dai Detroit Lions. In Michigan rimase una sola stagione senza mai scendere in campo, prima di venire tagliato. I Los Angeles Rams firmarono Geddes come free agent nel 1971. Nella stagione 1972, Ken disput\u00f2 solamente due partite a causa delle fratture di una gamba e di un braccio. Tornato nella stagione successiva, Gedden divenne titolare nei Rams, ruolo che ricopr\u00ec per le successive tre annate. Nel 1976, il giocatore fu selezionato nell'expansion draft dalla neonata franchigia dei Seattle Seahawks, con cui disput\u00f2 le ultime tre stagioni della carriera, prima di ritirarsi alla fine della stagione regolare 1978.\nVittorie e premi.\nNessuno"}
{"id": "4159356", "revid": "77594", "url": "https://it.wikipedia.org/wiki?curid=4159356", "title": "Via di Pantaneto", "text": "Via di Pantaneto \u00e8 una strada di Siena, nel Terzo di San Martino.\nStoria e descrizione.\nProvenendo da fuori citt\u00e0, la via appare come il prolungamento della via Francigena dopo via Roma oltre l'arco di San Maurizio, che segna il limite dell'antica cinta duecentesca. La via si snoda tra antichi palazzi, come quello al 127-129, con finestre dagli archetti a sesto acuto, oppure palazzo Sozzini-Malavolti (n.45), affrescato all'interno da Luigi Ademollo. In angolo con via di Follonica, la casa-torre detta dell'Assassino. \nSulla strada si affaccia anche la chiesa di San Giorgio e, nelle immediate vicinanze, si trova la chiesa di San Giovanni Battista della Staffa, ovvero contrada del Leocorno. La strada termina alle Logge del Papa, diventando via Banchi di Sotto."}
{"id": "4159358", "revid": "36426", "url": "https://it.wikipedia.org/wiki?curid=4159358", "title": "Palazzo Sozzini Malavolti", "text": ""}
{"id": "4159359", "revid": "1154737", "url": "https://it.wikipedia.org/wiki?curid=4159359", "title": "Costa d'Oneglia", "text": "Costa d'Oneglia \u00e8 una frazione del comune di Imperia, in provincia di Imperia. Un tempo fu comune autonomo.\nGeografia fisica.\nSi trova su una collina soleggiata circondata da uliveti pochi chilometri alle spalle di Oneglia.\nStoria.\nDurante la seconda guerra mondiale fu teatro di una strage, che porta appunto il suo nome, la Strage di Costa d'Oneglia. \nFu in passato comune autonomo, prima di prendere parte nel 1923 alla creazione del comune di Imperia.\n\u00c8 il paese d'origine della famiglia dell'onegliese Domenico Belgrano, poi emigrato in Argentina, padre del Generale Manuel Belgrano, patriota argentino a Buenos Aires, condottiero e ideatore della \"bandera albiceleste\" argentina.\nEconomia.\nL'economia del paese \u00e8 principalmente legata all'agricoltura, specialmente all'olivicoltura con la produzione dell'olio d'oliva.\nInfrastrutture e trasporti.\nStrade.\nCosta d'Oneglia \u00e8 collegata con il capoluogo Imperia per mezzo di una strada comunale che passa anche per la piccola frazione di Oliveto.\nFerrovie.\nLa stazione ferroviaria pi\u00f9 vicina \u00e8 quella di Imperia - Oneglia sulla linea ferroviaria Ventimiglia \u2013 Genova nel tratto locale compreso tra Ventimiglia e Savona."}
{"id": "4159360", "revid": "767487", "url": "https://it.wikipedia.org/wiki?curid=4159360", "title": "Paul Miller (calciatore 1959)", "text": "Carriera.\nClub.\nMiller vest\u00ec la maglia del Tottenham dal 1977 al 1987, fatta eccezione per un periodo in prestito ai norvegesi dello Skeid nel 1978. Gioc\u00f2 208 partite di campionato per gli \"Spurs\" (con 7 reti all'attivo) e contribu\u00ec a due vittorie nella FA Cup (1980-1981 e 1981-1982) e un'affermazione nella Coppa UEFA (1983-1984). Lasciato il club londinese, vest\u00ec le maglie di Charlton, Watford, Bournemouth, Brentford e Swansea City. Chiuse la carriera nel 1991."}
{"id": "4159361", "revid": "154893", "url": "https://it.wikipedia.org/wiki?curid=4159361", "title": "Corpo celeste differenziato", "text": ""}
{"id": "4159362", "revid": "36426", "url": "https://it.wikipedia.org/wiki?curid=4159362", "title": "Palazzo Malvolti-Sozzini", "text": ""}
{"id": "4159363", "revid": "36426", "url": "https://it.wikipedia.org/wiki?curid=4159363", "title": "Chiesa di San Giovanni Battista della Staffa", "text": ""}
{"id": "4159365", "revid": "154893", "url": "https://it.wikipedia.org/wiki?curid=4159365", "title": "Formazione di Fobos", "text": ""}
{"id": "4159369", "revid": "224230", "url": "https://it.wikipedia.org/wiki?curid=4159369", "title": "Patto Ebert-Groener", "text": "Il patto Ebert-Groener \u00e8 stato un accordo segreto concluso tra il cancelliere tedesco Friedrich Ebert e il generale Wilhelm Groener due giorni prima della fine ufficiale della prima guerra mondiale.\nL'accordo autorizzava l'esercito ad adottare qualunque misura per reprimere il comunismo (in particolare la Lega Spartachista di Rosa Luxemburg e Karl Liebknecht) e concedeva alle forze armate di continuare a essere una sorta di \"Stato dentro lo Stato\". In cambio, l'esercito si impegna a sostenere il governo di Ebert.\nContesto storico.\nIl patto Ebert-Groener venne concluso in una fase particolarmente difficile per la Germania. A seguito della sconfitta nella Grande Guerra la situazione economica e politica era al collasso. Nelle strade delle principali citt\u00e0 tedesche gli operai sfilavano reclamando la rivoluzione, cos\u00ec come era avvenuto l'anno prima in Russia. Gli scioperi erano all'ordine del giorno ed il sistema produttivo era stato incapace di assorbire la crescente disoccupazione. Inoltre, migliaia di reduci, non in grado di reinserirsi nel mercato del lavoro, ingrossavano le file di gruppi paramilitari d'estrema destra, soprattutto a Berlino."}
{"id": "4159372", "revid": "154893", "url": "https://it.wikipedia.org/wiki?curid=4159372", "title": "Meteorite di Kaidun", "text": ""}
{"id": "4159385", "revid": "767487", "url": "https://it.wikipedia.org/wiki?curid=4159385", "title": "La guerre dans le Haut Pays", "text": "La guerre dans le Haut Pays \u00e8 un film del 1999 diretto da Francis Reusser.\nTrama.\nDurante l'inverno tra il 1797 e il 1798, Napoleone, assieme alle proprie truppe e ai propri alleati rivoluzionari, occupa i territori del futuro Canton Vaud e organizza l'imminente offensiva militare contro Berna.\nIl clima entro cui vivono in Svizzera i due protagonisti, gli innamorati Julie e David, \u00e8 quello di conflitto tra il sentimento anti-illuministico e il suo contrario."}
{"id": "4159388", "revid": "767487", "url": "https://it.wikipedia.org/wiki?curid=4159388", "title": "Via del Porrione", "text": "Via del Porrione \u00e8 una strada di Siena, nel Terzo di San Martino.\nStoria e descrizione.\nLa strada esisteva in epoca romana e il suo nome deriva infatti da \"emporium\", cio\u00e8 luogo di mercato. Oggi si presenta come costeggiata da cortine duecentesche, in cui si distinguono alcune case torri, specialmente quella ai numeri 61-63.\nVi si incontrano alcune architetture religiose, come la chiesa di San Martino, al culmine di una breve scalinata, e l'oratorio dell'Arciconfraternita della Misericordia."}
{"id": "4159398", "revid": "110157", "url": "https://it.wikipedia.org/wiki?curid=4159398", "title": "Aggrecano", "text": "L'aggrecano, conosciuto anche come CSPCP (\"Cartilage-Specific Proteoglycan Core Protein\"), \u00e8 un proteoglicano, codificato dal gene \"ACAN\".\nIl suo nucleo (\"core\" o \"asse proteico\") \u00e8 una proteina di grandi dimensioni cui sono attaccate lunghe code di glicosamminoglicani come il condroitin solfato e il cheratan solfato, a formare una struttura simile a un'infiorescenza a spiga.\nLa sua massa molecolare \u00e8 compresa tra e u. \u00c8 presente nella matrice extracellulare delle cartilagini, dove la sua capacit\u00e0 di assorbire grandi quantit\u00e0 di acqua risulta assai utile a sopportare la compressione cui tipicamente esse sono sottoposte."}
{"id": "4159404", "revid": "585241", "url": "https://it.wikipedia.org/wiki?curid=4159404", "title": "Pecorino rosso", "text": "Il pecorino rosso, in siciliano picurinu russu, \u00e8 un formaggio di latte di pecora a pasta filata, prodotto in Sicilia.\n\u00c8 una produzione tipica siciliana, come tale \u00e8 stata ufficialmente riconosciuta e inserita nella lista dei prodotti agroalimentari tradizionali italiani (P.A.T) del Ministero delle politiche agricole alimentari e forestali (Mipaaf).\nIn Italia altri formaggi sono chiamati con lo stesso nome sia in Toscana che in Sardegna. Al contrario del pecorino rosso, storicamente siciliano, che deve il suo nome alla stagionatura fatta con il sugo di pomodoro, questi altri formaggi sono semplicemente dei pecorini, ai quali durante la produzione si aggiunge lo zafferano o il peperoncino.\nCaratteristiche.\nIl nome deriva dalla caratteristica particolare ed unica del pecorino rosso di essere strofinato durante la stagionatura, oltre che con l'olio di oliva, anche con il sugo di pomodoro, che gli conferisce il tipico colore rosso. Il trattamento \u00e8 fatto a mano, cominciando a spalmare le forme quando il formaggio ha circa due mesi e la sua pasta \u00e8 ancora tenera e fresca. L'impasto di olio e sugo di pomodoro, che viene spalmato, crea sulla buccia uno strato protettivo, che comunque lascia 'respirare' il formaggio per tutta la durata della stagionatura. Tale procedimento implica che la stagionatura minima sia quella media (secondosale) ed esclude le tume e i primisali."}
{"id": "4159406", "revid": "268129", "url": "https://it.wikipedia.org/wiki?curid=4159406", "title": "Treviso Foot-Ball Club 1925-1926", "text": "Questa voce raccoglie le informazioni riguardanti il Treviso Foot-Ball Club nelle competizioni ufficiali della stagione 1925-1926.\nStagione.\nE proprio sulla spinta della splendida stagione precedente, il Treviso coglie nel campionato 1925-26 (nuovo presidente Carlo Ancilotto) la sua seconda promozione di fila, arrivando secondo in Seconda Divisione, a due soli punti dal che vince il campionato, e assieme al Treviso, al Gloria Fiume, all'Olympia Fiume e alla Monfalconese, vengono promossi in Prima Divisione.\nIn questa stagione grande l'apporto degli stranieri: oltre al solito Laszlo Gyozonek (9 gol in 17 partite), il nuovo acquisto ungherese Dionisio Weisz realizza 11 gol in 19 partite.\nSono 11 le vittorie del Treviso in 20 partite: un'altra stagione trionfale."}
{"id": "4159407", "revid": "154893", "url": "https://it.wikipedia.org/wiki?curid=4159407", "title": "Museo di storia naturale (Vienna)", "text": ""}
{"id": "4159413", "revid": "339392", "url": "https://it.wikipedia.org/wiki?curid=4159413", "title": "Isola Gran Ljachovskij", "text": ""}
{"id": "4159415", "revid": "767487", "url": "https://it.wikipedia.org/wiki?curid=4159415", "title": "Alexander Rosen", "text": "Carriera.\nClub.\nRosen debutt\u00f2 nella Bundesliga con la maglia dell'Eintracht Francoforte: il 20 febbraio 1999, infatti, subentr\u00f2 a Frank Gerster nella sconfitta per 4-1 contro il Monaco 1860. L'anno seguente, pass\u00f2 in prestito all'Augusta e, dopo un breve ritorno a Francoforte, fu ceduto con la medesima formula all'Osnabr\u00fcck. Nel 2002, pass\u00f2 al Saarbr\u00fccken a titolo definitivo. Dopo aver giocato anche nell'Elversberg, si trasfer\u00ec ai norvegesi del Follo. Nel 2007 torn\u00f2 in Germania, per vestire le casacche di Stuttgarter Kickers e Hoffenheim II.\nNazionale.\nFece parte della squadra che partecip\u00f2 al mondiale Under-20 1999."}
{"id": "4159417", "revid": "767487", "url": "https://it.wikipedia.org/wiki?curid=4159417", "title": "Treviso Foot-Ball Club 1926-1927", "text": "Questa voce raccoglie le informazioni riguardanti il Treviso Foot-Ball Club nelle competizioni ufficiali della stagione 1926-1927.\nStagione.\nNel 1926-27 altra bella stagione per il Treviso, che nel campionato di Prima Divisione, in un girone con squadre del blasone di Pro Patria (che vince il campionato), Atalanta e Triestina, il Treviso si piazza al quarto posto grazie a 7 vittorie, 6 pareggi e 5 sconfitte.\nSugli scudi in questa stagione Laszlo Gyozonek, con 10 gol in 13 partite, ma soprattutto Marco Zanotto, vicentino che realizza ben 12 gol in 18 partite, ma in questa stagione \u00e8 tutta la squadra a giocare benissimo."}
{"id": "4159418", "revid": "729019", "url": "https://it.wikipedia.org/wiki?curid=4159418", "title": "Abdulla Grimci", "text": "Nel 1962 compose la musica di \"F\u00ebmija i par\u00eb\" per i testi di Dionis Bubani, cantata da Va\u00e7e Zela, vincitrice della prima edizione del Festivali i K\u00ebng\u00ebs, importante festival della canzone albanese."}
{"id": "4159420", "revid": "106376", "url": "https://it.wikipedia.org/wiki?curid=4159420", "title": "Roggia Alchina", "text": "La roggia Alchina \u00e8 un corso d'acqua artificiale, alimentato da acque di derivazione, di falda e di colo, scavato per uso irriguo.\nVicende storiche.\nSe ne ha notizia a partire dal XIV secolo quando fu costruita su iniziativa dei fratelli Alchini di Crema, da cui il nome. \u00c8 derivata dalla roggia Frascata presso Mozzanica, la quale ha origine da alcuni fontanili e colatizie nel territorio di Fornovo San Giovanni. Da Mozzanica prese avvio lo scavo che attraversa il cremasco allo scopo di irrigare le terre rimaste scoperte dal bacino della roggia Comuna.\nIl percorso principale ha due denominazioni, Asta Maestra Superiore e Asta Maestra Inferiore, con le quali si identificano i due consorzi irrigui che sfruttano le sue acque. Il primo non ha statuto, ha come soggetto gestore la famiglia Vimercati Sanseverino e irriga un comprensorio di 1.570 ettari secondo il metodo dello scorrimento, attraverso cinque bocchelli.\nIl secondo consorzio fu istituito con atto notarile datato 31 gennaio 1950 e serve un comprensorio di 761,1 ettari.\nAnche l'Alchina, come per la roggia Acqua Rossa, fu interessata in passato da problemi di natura giuridica: fu inserita nell\"'Elenco Principale delle Acque pubbliche\" secondo un decreto luogotenenziale del 1918, dal quale fu radiato con DPR datato 16 novembre 1950.\nLa tomba di Paolo Ghedi.\nPresso la roggia Alchina, in territorio di Capralba, si trova il luogo cosiddetto \"la B\u00fcsa da Gh\u00e9t\", ove fu sepolto il bandito Paolo Ghedi. Questi era un rapinatore che assaliva i viandanti e compiva furti nelle abitazioni.\nFu arrestato a Corte Palasio il 15 giugno 1816 e presso questa localit\u00e0 fu processato: dagli atti si viene a sapere che era nativo di Crema, di professione sarto, nulla possidente e senza fissa dimora. Il 27 maggio di quell'anno minacci\u00f2 con armi da taglio il mugnaio Francesco Riccaboni e il suo garzone a Corte Palasio (da cui la localit\u00e0 del processo) derubandoli di 10 zecchini e 17 lire milanesi; a Capralba, presso il bosco Canito, il 10 giugno assal\u00ec Benedetto Nava privandolo di 6 luigi d'oro, una pistola ed un coltello. La sentenza fu la condanna a morte per impiccagione da eseguirsi sul luogo dell'ultimo delitto. Ci\u00f2 avvenne alle 10,30 del 28 giugno 1816.\nMa la vicenda divenne nota soprattutto nell'ambito della tradizione popolare nella quale il bandito fu trasformato in una leggenda, un ladro che non rubava per s\u00e9 ma per aiutare i poveri. Per tali motivi il luogo dove fu eseguita l'esecuzione (e dove fu sepolto) fu fin dall'inizio meta di pellegrinaggi. La \"b\u00fcsa\" (buca, tomba) \u00e8 ricordata da un cippo sepolcrale e sono costantemente presenti dei fiori.\nIl Percorso.\nAlcuni fontanili danno vita a Fornovo San Giovanni alla roggia Morla da cui \u00e8 derivata la Roggia Frascata che scende verso l'abitato di Mozzanica e costituendo, assieme alla roggia dei Molini, il tracciato delle antiche fosse del borgo fortificato. Dalla Frascata \u00e8 derivata l'Alchina che, dopo la cascina Colomberone, entra in territorio cremasco e attraversa i comuni di Capralba, Casaletto Vaprio e Trescore Cremasco.\nL'Alchina attraversava anche la palude del Moso, ma a differenza di altre rogge e colatori (quali la roggia Acqua Rossa o il Cresmiero), scorre in posizione pensile tra argini artificiali.\nNell'abitato di Ombriano d\u00e0 vita a due diramazioni denominate Alchinetta e Alchinetto Dolfin, che servono terreni un tempo di pertinenza dell'Abbazia di Cerreto, ora nei territori di Capergnanica, Casaletto Ceredano e Credera Rubbiano. Termina il suo percorso nell'Acqua Rossa presso Zappello."}
{"id": "4159422", "revid": "1442080", "url": "https://it.wikipedia.org/wiki?curid=4159422", "title": "Carlo Federico Guglielmo di Leiningen", "text": " \nBiografia.\nInfanzia.\nEra figlio di Friedrich Magnus, conte di Leiningen-Dagsburg-Hartenburg e di sua moglie la contessa Anna Cristina Eleonora von Wurmbrand-Stuppach, e succedette a suo padre alla morte di quest'ultimo il, 28 ottobre 1756. Il 3 luglio 1779 fu fatto un Principe del Sacro Romano Impero, diventando Principe di Leiningen. \nMatrimonio.\nIl 24 giugno 1749 spos\u00f2 sua cugina di primo grado Cristiana Guglielmina Luisa, figlia di Guglielmo Carlo Luigi, Conte di Solms-R\u00f6delheim e Assenheim, avuta dalla moglie, la Contessa Maria Margareta Leopolda von Wurmbrand-Stuppach. Mor\u00ec il 6 gennaio 1803, dopo avergli dato un figlio maschio e tre figlie femmine: "}
{"id": "4159424", "revid": "585241", "url": "https://it.wikipedia.org/wiki?curid=4159424", "title": "Teodosia da Costantinopoli", "text": "Biografia.\nTeodosia era una monaca che viveva in un monastero di Costantinopoli. Il 19 gennaio 729, all'inizio delle persecuzioni iconoclaste, l'imperatore Leone III l'Isaurico ordin\u00f2 che l'icona di Cristo, che stava sopra la porta Chalke del palazzo imperiale venisse rimossa. Mentre un ufficiale eseguiva l'ordine, un gruppo di donne si riun\u00ec per impedire l'operazione. Tra di loro c'era Teodosia, che scosse fortemente la scala fino a quando l'uomo cadde. Questi mor\u00ec per le ferite riportate e Teodosia venne arrestata e portata al \"Forum Bovis\", dove venne giustiziata mediante un corno di ariete conficcato nel collo. In seguito al trionfo dell'ortodossia sull'iconoclastia, ella venne riconosciuta come martire e santa, ed il suo corpo venne conservato e venerato nella chiesa di \"Hagia Euphemia en to Petrio\", nel quartiere denominato \"Dexiokratianai\": esso corrisponde al moderno quartiere di Ayakap\u0131, lungo il Corno d'Oro; dopo l'inizio del XIV secolo, la chiesa port\u00f2 il suo nome e corrisponde forse alla moschea G\u00fcl. Anche una porta nelle mura marine di Costantinopoli, la \"porta della Santa\" (Turco: Ayakap\u0131) prese il nome dalla chiesa.\nCulto.\nLa sua ricorrenza \u00e8 il 18 luglio.\nHagia Theodosia divenne una tra le sante pi\u00f9 venerate a Costantinopoli, invocata in particolare dai malati. La fama della santa si accrebbe in particolare dopo la guarigione di un sordomuto nel 1306.\nDal Martirologio Romano: \"A Costantinopoli, santa Teodosia, monaca, che pat\u00ec il martirio per aver difeso un'antica immagine di Cristo, che l'imperatore Leone l'Isaurico aveva ordinato di rimuovere dalla Porta Bronzea del suo Palazzo\". "}
{"id": "4159425", "revid": "2091899", "url": "https://it.wikipedia.org/wiki?curid=4159425", "title": "Treviso Foot-Ball Club 1927-1928", "text": "Questa voce raccoglie le informazioni riguardanti il Treviso Foot-Ball Club nelle competizioni ufficiali della stagione 1927-1928.\nStagione.\nIl campionato 1927-1928 vede un Treviso leggermente inferiore sul campo rispetto alla stagione precedente, e la squadra conclude al settimo posto.\nIn questa stagione c'\u00e8 innanzitutto l'addio di Laszlo, e il nuovo allenatore \u00e8 Lino Monaco, che in precedenza era stato anche presidente, e poi c'\u00e8 l'esplosione di un giocatore che far\u00e0 la storia dell'Inter, Giuseppe Viani, che realizz\u00f2 9 gol in 18 partite."}
{"id": "4159427", "revid": "37401", "url": "https://it.wikipedia.org/wiki?curid=4159427", "title": "Bernhard Ramcke", "text": ""}
{"id": "4159428", "revid": "287204", "url": "https://it.wikipedia.org/wiki?curid=4159428", "title": "Lorenzo di Mariano", "text": "Biografia.\nFu allievo di Giovanni di Stefano e nel 1506 fu capomastro dell'Opera del Duomo della sua citt\u00e0. Nel 1507 lavor\u00f2 alla cappella Piccolomini nella basilica di San Francesco, per la quale realizz\u00f2 l'ornamento marmoreo per l'altare e il pavimento; nella stessa chiesa realizz\u00f2 in seguito anche un altro altare.\nNumerose le sue opere sparse per la citt\u00e0, tra le quali spiccano l'altare maggiore della chiesa di Fontegiusta (1509-1517), l'altare Marsili in San Martino (1522) e la facciata della Libreria Piccolomini nel Duomo.\nAmato per il suo virtuosismo nel trattare il marmo, fu influenzato dall'arte classica, ma si dedic\u00f2 raramente alla scultura a tutto tondo: l'unica opera sicura di tale genere riferibile alla sua mano \u00e8 un busto di santa Caterina da Siena (1517) in terracotta policroma, conservato nell'oratorio di Santa Caterina del Paradiso della contrada del Drago."}
{"id": "4159429", "revid": "686936", "url": "https://it.wikipedia.org/wiki?curid=4159429", "title": "Sammy Green", "text": "Carriera professionistica.\nI Seattle Seahawks, alla prima stagione nella lega, selezionarono Green nel secondo giro del Draft 1976, dove Sammy rimase per quattro stagioni fino al 1979. Green mise a segno tre intercetti nei suoi anni coi Seahawks, compreso uno ritornato per 95 yard in touchdown nel 1979. Green disput\u00f2 la sua ultima stagione nella NFL nel 1980 con gli Houston Oilers. Nei suoi cinque anni di carriera disput\u00f2 un totale di 62 partite, 44 delle quali come titolare."}
{"id": "4159431", "revid": "36426", "url": "https://it.wikipedia.org/wiki?curid=4159431", "title": "Lorenzo di Mariano Fucci", "text": ""}
{"id": "4159432", "revid": "36426", "url": "https://it.wikipedia.org/wiki?curid=4159432", "title": "Marrina (scultore)", "text": ""}
{"id": "4159433", "revid": "36426", "url": "https://it.wikipedia.org/wiki?curid=4159433", "title": "Il Marrina", "text": ""}
{"id": "4159436", "revid": "1305772", "url": "https://it.wikipedia.org/wiki?curid=4159436", "title": "Marrina", "text": ""}
{"id": "4159439", "revid": "599013", "url": "https://it.wikipedia.org/wiki?curid=4159439", "title": "Pascal Dias", "text": "Carriera.\nClub.\nDias cominci\u00f2 la carriera con la maglia della squadra riserve del Lens. Pass\u00f2 poi allo Charleville, prima di firmare per i belgi del Mons. Pass\u00f2 poi al Lokeren, allo Standard Liegi, allo Charleroi e a La Louvi\u00e8re. Si accord\u00f2 in seguito con gli svedesi del V\u00e4sby. Chiuse la carriera allo \u00d8rn-Horten."}
{"id": "4159440", "revid": "767487", "url": "https://it.wikipedia.org/wiki?curid=4159440", "title": "Robot &amp; Frank", "text": "Robot &amp; Frank \u00e8 un film del 2012 diretto da Jake Schreier.\nIl film ha per protagonista Frank Langella, che interpreta un anziano uomo che vive una bizzarra amicizia con un robot (doppiato da Peter Sarsgaard). Il film \u00e8 stato presentato in anteprima al Sundance Film Festival, dove ha vinto il premio Alfred P. Sloan.\nTrama.\nIn un futuro prossimo, Frank \u00e8 un anziano burbero e solitario che inizia a mostrare i primi segni del morbo di Alzheimer. I figli, preoccupati per la salute del padre, piuttosto che metterlo in una casa di cura decidono di comprargli un robot umanoide che possa prendersi cura di lui. Inizialmente restio alla presenza del robot in casa, con il tempo Frank inizia a trarre piacevolmente vantaggio dalla presenza del robot, che gli fa compagnia e gli tiene pulita casa. Con il tempo tra Frank e il robot si instaura una bizzarra amicizia, che fa riaffiorare nell'uomo un'antica e illegale passione, il furto.\nDistribuzione.\nDopo la presentazione al Sundance Film Festival, avvenuta il 20 gennaio 2012, il film \u00e8 stato distribuito nelle sale cinematografiche statunitensi il 24 agosto dello stesso anno."}
{"id": "4159441", "revid": "73843", "url": "https://it.wikipedia.org/wiki?curid=4159441", "title": "Guyana Olandese ai Giochi della XX Olimpiade", "text": "La Guyana Olandese (l'odierno Suriname) partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di due atleti impegnati in altrettante discipline: atletica leggera e judo. Fu la terza partecipazione di questo paese ai Giochi estivi. Non fu conquistata nessuna medaglia."}
{"id": "4159444", "revid": "80339", "url": "https://it.wikipedia.org/wiki?curid=4159444", "title": "Lingue !kwi", "text": ""}
{"id": "4159455", "revid": "287204", "url": "https://it.wikipedia.org/wiki?curid=4159455", "title": "Jamaica (Iowa)", "text": "Jamaica \u00e8 un comune (\"city\") degli Stati Uniti d'America, nella Contea di Guthrie, nello Stato dell'Iowa.\nEconomia.\nIl piccolo centro vanta la presenza di uno studio di registrazione abbastanza famoso, noto come il \"Sound Farm Studios\", nel quale il gruppo musicale statunitense Slipknot ha registrato l'album \"All Hope Is Gone\", mentre gli Stone Sour vi hanno registrato gli album \"House of Gold &amp; Bones Part 1\" e \"House of Gold &amp; Bones Part 2\"."}
{"id": "4159456", "revid": "1318658", "url": "https://it.wikipedia.org/wiki?curid=4159456", "title": "Magazzini del sale di Lubecca", "text": "I magazzini del sale (in tedesco: \"Salzspeicher\") sono un gruppo di sei edifici storici in stile rinascimentale baltico della citt\u00e0 di Lubecca, nello Schleswig-Holstein (Germania nord-occidentale), costruiti tra il 1579 e il 1745 \nDi propriet\u00e0 della \"Saline Oldesloe\" fino al 1839, venivano utilizzati per il deposito del sale (che un tempo costituiva la principale fonte di ricchezza per la zona.) proveniente da L\u00fcneburg e che da qui prendeva la via verso la Scandinavia (soprattutto verso la Norvegia).\nCome tutto il resto del centro storico di Lubecca, anche questi edifici sono inclusi dall'UNESCO nel patrimonio dell'umanit\u00e0.\nUbicazione.\nGli \"Salzspeicher\" si trovano lungo il corso del fiume Trave, di fianco alla Holstentor.\nCaratteristiche.\nGli edifici sono costruiti in laterizio e presentano una struttura architettonica a frontoni.\nI magazzini sono ordinati quasi secondo un ordine cronologico di costruzione, dal pi\u00f9 antico, che risale al 1579 ai due pi\u00f9 recenti, che risalgono al 1743-1745. Interrompe - per cos\u00ec dire - il quarto edificio della sequenza, che risale al 1600 circa e che si inserisce dopo due edifici risalenti rispettivamente al 1594 e al 1599."}
{"id": "4159458", "revid": "212348", "url": "https://it.wikipedia.org/wiki?curid=4159458", "title": "Pietro di Foix (pseudocardinale)", "text": ""}
{"id": "4159462", "revid": "287204", "url": "https://it.wikipedia.org/wiki?curid=4159462", "title": "Pietro di Foix", "text": ""}
{"id": "4159464", "revid": "1186321", "url": "https://it.wikipedia.org/wiki?curid=4159464", "title": "Ricotta infornata", "text": "La ricotta al forno \u00e8 una ricotta che viene prodotta infornandola dopo uno o due giorni dalla salatura, prodotto tipico siciliano.\nLa ricotta al forno rientra infatti nell'elenco dei prodotti agroalimentari tradizionali (PAT) stilato dal Ministero delle politiche agricole alimentari e forestali (Mipaaf)."}
{"id": "4159468", "revid": "1869172", "url": "https://it.wikipedia.org/wiki?curid=4159468", "title": "Amy's Jukebox. The Music That Inspired Amy Winehouse", "text": "Amy's Jukebox. The Music That Inspired Amy Winehouse \u00e8 un album di artisti vari pubblicato nel 2012 in memoria di Amy Winehouse. Questo album racchiude al suo interno canzoni di Frank Sinatra e di altri cantanti Jazz e R&amp;B, tipo Sam Cooke."}
{"id": "4159472", "revid": "767634", "url": "https://it.wikipedia.org/wiki?curid=4159472", "title": "Hubert Farnsworth", "text": ""}
{"id": "4159474", "revid": "767487", "url": "https://it.wikipedia.org/wiki?curid=4159474", "title": "Isole Cook ai Giochi della XXVII Olimpiade", "text": "Isole Cook hanno partecipato alle Giochi della XXVII Olimpiade di Sydney, svoltisi dall'15 settembre al 1\u00ba ottobre 2000, con una delegazione di 3 atleti.\nVela.\nFemminile"}
{"id": "4159484", "revid": "767487", "url": "https://it.wikipedia.org/wiki?curid=4159484", "title": "Victoria Osteen", "text": "\u00c8 moglie del reverendo Joel Osteen.\nBiografia.\nVictoria Osteen \u00e8 nata a Huntsville, in Alabama.\nHa vissuto nei pressi del Marshall Space Flight Center dove suo padre, Donald Iloff - un matematico della General Electric - lavor\u00f2 ad un progetto missilistico guidato dallo scienziato tedesco Wernher von Braun. \nNel 1963, all'et\u00e0 di due anni, Osteen si trasfer\u00ec con la famiglia a Houston, Texas, quando suo padre ha preso una posizione con la \"National Aeronautical and Space Administration\" (NASA). \nOsteen \u00e8 cresciuta in una famiglia cristiana, frequentando la Chiesa di Cristo, dove sua madre, Georgine Iloff, ha insegnato nella Scuola domenicale della comunit\u00e0, suo padre invece \u00e8 stato diacono. \nHa frequentato la University of Houston, dove ha studiato la psicologia, senza ottenere alcuna laurea.\nVictoria ha lavorato per alcuni anni nella gioielleria di sua madre. \nEd \u00e8 stato proprio mentre lavorava nel negozio di gioielli che ha incontrato Joel Osteen, 1985, quando venne per acquistare una batteria per il suo orologio.\nCollegamenti esterni.\nSito Ufficiale"}
{"id": "4159487", "revid": "1856513", "url": "https://it.wikipedia.org/wiki?curid=4159487", "title": "Ravn Alaska", "text": "Ravn Alaska, conosciuta sino al 2014 come Era Alaska, \u00e8 una compagnia aerea regionale con base ad Anchorage, Alaska, negli Stati Uniti d'America. Opera voli come partner della Alaska Airlines dall'Aeroporto Internazionale di Anchorage (hub principale).\nStoria.\nEra Alaska si form\u00f2 dalla fusione di \"Frontier Alaska Group\", \"Frontier Flying Service\", \"Era Aviation\", e \"Hageland Aviation\" nel 2010. Nel 2014 il nome della compagnia \u00e8 stato variato in Ravn Alaska.\nProgrammi televisivi.\nEra Alaska compare nella serie televisiva di Discovery Channel \"Alaska, gli eroi dell'aria\" (titolo originale \"Flying Wild Alaska\")."}
{"id": "4159488", "revid": "31886", "url": "https://it.wikipedia.org/wiki?curid=4159488", "title": "Wolfgang Kapp", "text": "Biografia.\nKapp nasce a New York City, dove il padre Friedrich Kapp (attivista ed in seguito parlamentare del Partito Nazionale Liberale) si era rifugiato dopo il fallimento delle rivoluzioni del 1848. Nel 1870 la famiglia Kapp torna in Germania e Wolfgang studia a Berlino. \nNel 1884 sposa Margarete Rosenow grazie alla quale inizia a frequentare gli ambienti conservatori della politica tedesca.\nNel 1886 si laurea in Giurisprudenza all'Universit\u00e0 di Tubinga e inizia a lavorare presso il Ministero delle Finanze.\nIn politica.\nDopo aver lavorato per qualche tempo presso il Ministero delle Finanze, Kapp fonda un istituto di credito agricolo in Prussia Orientale e inizia a frequentare gli Junker della zona.\nDurante la prima guerra mondiale, scrive un pamphlet intitolato \"Die Nationalen Kreise und der Reichskanzler\" contro il cancelliere Theobald von Bethmann Hollweg criticando la politica estera ed interna del governo.\nNel 1917 assieme ad Alfred von Tirpitz fonda il Partito Tedesco della Patria (Deutsche Vaterlandspartei) che riunisce molti esponenti della destra conservatrice tra cui il generale Erich Ludendorff e Waldemar Pabst. Il partito di Kapp si batteva per la revisione del Trattato di Versailles e la restaurazione della monarchia. Kapp sosteneva, cos\u00ec come molti altri esponenti della destra nazionalista, che la disfatta tedesca nella Grande Guerra fosse stata causata dalla cosiddetta \"coltellata alla schiena\" di elementi antitedeschi che avevano causato il crollo del fronte interno del Reich.\nIl Putsch.\nNel marzo del 1920 il generale Walther von L\u00fcttwitz autorizz\u00f2 il leader dei Freikorps Hermann Ehrhardt a servirsi di alcune brigate di marina per occupare Berlino. Kapp e L\u00fcttwitz proclamarono la creazione di un nuovo governo e di un nuovo Stato e il governo legittimo ripar\u00f2 prima a Dresda e poi a Stoccarda.\nIl tentativo di colpo di Stato tuttavia fall\u00ec dopo appena due giorni a causa dell'opposizione della maggior parte degli apparati statali e dell'opinione pubblica. L'SPD in particolare indisse uno sciopero generale per difendere la Repubblica di Weimar dal putsch.\nA seguito del fallimento del tentativo di putsch, Kapp fugg\u00ec in Svezia. Nell'aprile 1922, gravemente malato di cancro torn\u00f2 in Germania per spiegare le proprie ragioni dinanzi alla Corte di giustizia. Morir\u00e0 poco dopo mentre si trovava nel carcere di Lipsia."}
{"id": "4159489", "revid": "6923", "url": "https://it.wikipedia.org/wiki?curid=4159489", "title": "Schweizerische Wagons- und Aufz\u00fcgefabrik AG Schlieren-Z\u00fcrich", "text": "La Schweizerische Wagonsfabrik di Schlieren (SWS), nota semplicemente come \"Schlieren\" e localmente come \"Wagi\", era un'industria svizzera che produceva materiale rotabile ferrotranviario.\nFu fondata nel 1899 a Schlieren con il nome di \"Schweizerische Wagen- und Wagonsfabrik\", mutato nel 1901 in \"Schweizerische Wagonsfabrik\"; fino alla seconda guerra mondiale costitu\u00ec, insieme alla SIG di Neuhausen, il principale produttore svizzero di materiale rotabile.\nNel 1917 la Schlieren rilev\u00f2 la divisione ascensori della Aufz\u00fcge- und R\u00e4derfabrik Seebach, mutando la propria denominazione in \"Schweizerische Wagons- und Aufz\u00fcgefabrik\".\nL'azienda fu rilevata nel 1960 dalla Schindler, mantenendo il proprio marchio fino al 1985."}
{"id": "4159490", "revid": "527551", "url": "https://it.wikipedia.org/wiki?curid=4159490", "title": "Maria Santissima di Araceli", "text": "Maria Santissima di Araceli, o \"Virgen de Araceli\", \u00e8 patrona di Lucena (Spagna). A met\u00e0 del XX secolo ebbe luogo la sua coronazione canonica.\nOrigini del culto.\nLa scultura della \"Virgen de Araceli\" \u00e8 portata da Roma dal II marchese di Comares, Luis Fern\u00e1ndez de C\u00f3rdoba, in 1562. Egli entra nella basilica di Santa Maria in Ara Coeli e si innamora della bellezza dell'immagine in tal modo che ordina una copia in scultura per il suo palazzo in Lucena.\nAll'incirca Lucena i cavalli che la portano si perdono mentre infuria la tempesta. La leggenda vuole che i cavalli si perdono dov'\u00e8 oggi la Prima Croce e appaiono dove sono le Tre Croci, in cima all Sierra de Aras.\nCoronazione dell'immagine.\nNel 1923 \u00e8 costituita una commissione pro-coronazione e si comincia a raccogliere il denaro per le due corone (una per la madonna e l'altra per il bambino), terminate nel 1934.\nLe circostanze politiche dell'epoca repubblicana e della guerra civile e le sue conseguenze socioeconomiche ritardano il progetto fino al 1943 che si rilancia dal consiglio municipale. Finalmente, benedette le corone dal papa Pio XII, il 2 maggio 1948 avviene la coronazione ufficiale nella piazza nuova sotto la pioggia.\nFeste aracelitane.\nLa penultima domenica di aprile c'\u00e8 la romer\u00eda di scesa: la madonna esce del suo santuario di Sierra de Aras ed \u00e8 portata a spalla per 6 km.\nLa prima domenica di maggio (festivit\u00e0 delle donne chiamate Araceli) \u00e8 portata per le strade e la rientrata in chiesa \u00e8 marcata per fuochi d'artificio.\nFinalmente, la prima domenica di giugno c'\u00e8 la romer\u00eda di salita: la madonna ritorna al suo santuario accompagnata da migliaia di persone che passano la giornata in campagna.\nConfraternite filiali.\nLe confraternite filiali (\"hermandades filiales\") sono dispersi sulla Spagna. Si possono notare le seguenti citt\u00e0 e chiese dove hanno la sede:"}
{"id": "4159492", "revid": "486946", "url": "https://it.wikipedia.org/wiki?curid=4159492", "title": "Wagi", "text": ""}
{"id": "4159493", "revid": "486946", "url": "https://it.wikipedia.org/wiki?curid=4159493", "title": "Schweizerische Wagen- und Wagonsfabrik", "text": ""}
{"id": "4159494", "revid": "486946", "url": "https://it.wikipedia.org/wiki?curid=4159494", "title": "Schweizerische Wagons- und Aufz\u00fcgefabrik", "text": ""}
{"id": "4159495", "revid": "486946", "url": "https://it.wikipedia.org/wiki?curid=4159495", "title": "Schweizerische Wagonsfabrik", "text": ""}
{"id": "4159497", "revid": "599013", "url": "https://it.wikipedia.org/wiki?curid=4159497", "title": "Andrej Zin\u010denko", "text": ""}
{"id": "4159498", "revid": "76963", "url": "https://it.wikipedia.org/wiki?curid=4159498", "title": "Maryanne Amacher", "text": "Biografia.\nHa studiato composizione musicale con George Rochberg e Karlheinz Stockhausen all Universit\u00e0 della Pennsylvania.\nNel 1967, crea \"City Links: Buffalo\", un'opera di 28 ore utilizzando 5 microfoni in diverse parti della citt\u00e0 e diffusi in diretta dalla stazione radio WBFO.\nLe sue opere pi\u00f9 significative sono specialmente installazioni ambientali. "}
{"id": "4159499", "revid": "767487", "url": "https://it.wikipedia.org/wiki?curid=4159499", "title": "Lingua kwadi", "text": "La lingua kwadi \u00e8 una lingua estinta un tempo parlata nell'Africa sudoccidentale (Angola), appartenente alla famiglia delle lingue \"khoisan\". La lingua era nota con svariati altri nomi e grafie alternative (bakoroka, cuanhoca, cuepe, curoca, koroka, makoroko, mucoroca).\nLa classificazione viene generalmente associata al grande insieme delle lingue khoe a comporre il gruppo \"khoe-kwadi\", per quanto questa classificazione sia ancora oggetto di dubbi.\nLa lingua kwadi veniva parlata da alcune popolazioni di cacciatori-raccoglitori e pescatori stanziati nella parte sudoccidentale costiera dell'Angola. La lingua risulta al giorno d'oggi estinta; nonostante fosse ancora attestata nel 1971, non ne venivano riportati parlanti gi\u00e0 nel 1981.\nIl kwadi, analogamente alle altre lingue khoisan, era contraddistinto dalla presenza di numerose consonanti clic (prodotte facendo schioccare la lingua contro il palato o contro i denti)."}
{"id": "4159500", "revid": "80339", "url": "https://it.wikipedia.org/wiki?curid=4159500", "title": "Kwadi", "text": ""}
{"id": "4159504", "revid": "124808", "url": "https://it.wikipedia.org/wiki?curid=4159504", "title": "Robot and Frank", "text": ""}
{"id": "4159505", "revid": "767487", "url": "https://it.wikipedia.org/wiki?curid=4159505", "title": "Limited Edition Tour CD", "text": "Limited Edition Tour CD \u00e8 il secondo EP del gruppo musicale statunitense System of a Down, pubblicato nel 2000 dalla American Recordings.\nIl disco.\nSi tratta di un disco pubblicato in edizione limitata per promuovere il tour che i System of a Down avrebbero intrapreso con i Metallica, previsto per quell'anno. Contiene tre brani provenienti dal loro album d'esordio e le rispettive versioni dal vivo tratte dal concerto tenuto dal gruppo il 29 gennaio 2000 al Fillmore Auditorium di Denver."}
{"id": "4159506", "revid": "767487", "url": "https://it.wikipedia.org/wiki?curid=4159506", "title": "Filippo Parola", "text": "Biografia.\nProfessore di Lingue straniere, \u00e8 stato preside di scuola media a Pralboino e sindaco del Comune di Pavone del Mella. Gli \u00e8 stato intitolato lo stadio del suo paese natale.\nCarriera.\nCresciuto nella Bagnolese di Bagnolo Mella, ha giocato per tre stagioni in Serie B col Brescia,con 49 gettoni di presenza e segnando una sola rete con la maglia delle rondinelle, realizzata il 23 giugno 1950 a Lodi in Brescia-Fanfulla (2-2). Aveva fatto il suo esordio nel Brescia qualche mese prima, il 15 gennaio 1950 nella vittoriosa sfida di Salerno, in Salernitana- Brescia (0-2)."}
{"id": "4159509", "revid": "587852", "url": "https://it.wikipedia.org/wiki?curid=4159509", "title": "Paul Chillan", "text": ""}
{"id": "4159514", "revid": "1272592", "url": "https://it.wikipedia.org/wiki?curid=4159514", "title": "Arnaldo Bagnasco", "text": "Biografia.\nArnaldo Bagnasco \u00e8 nato a Dernice in provincia di Alessandria il 25 maggio 1936.\nHa esordito al Teatro Stabile di Genova negli anni '60 come attore e nel 1963 ha collaborato come aiuto regista con Bernardo Bertolucci per il film \"Prima della rivoluzione\". Fino al 1966 \u00e8 stato il regista stabile della compagnia di Tino Buazzelli.\nNel maggio 1968 ha iniziato a lavorare alla RAI a Roma, dopo aver vinto un concorso per sceneggiatori, e cos\u00ec per dieci anni si \u00e8 occupato di cinema televisivo. \u00c8 autore, tra l'altro, di sceneggiati e film televisivi di successo come \"Eneide\" (1971), \"Una citt\u00e0 in fondo alla strada\" (1975), \"Le cinque stagioni\" (1977), \"Ligabue\" (1978) e \"Prima che il gallo canti\" (1993).\nTrasferitosi alla sede RAI di Genova in qualit\u00e0 di Direttore dei Programmi, durante la felice stagione del decentramento, si \u00e8 fatto promotore e ideatore di molti programmi regionali e nazionali (ad esempio \"Tutto Govi\", \"Lo specchio rovesciato\" e \"Martin pescatore\"), aggregando energie creative giovanili di Genova e della Liguria, che per qualche anno hanno favorito la diffusione dell'immagine della citt\u00e0 e della regione.\nTornato alla RAI di Roma per la chiusura delle strutture regionali, Bagnasco ha orientato la sua attivit\u00e0 verso i programmi culturali, ideando e conducendo \"Mixer cultura\" (1987), \"Aspettando Grillo, Mina, Battisti...\" (1992), \"Punto e a capo\" (1994) e \"Tenera \u00e8 la notte\" (1996). Inoltre, in qualit\u00e0 di Capo Struttura, ha ideato molti programmi del palinsesto televisivo serale di RAI 2 e RAI 3.\nSi \u00e8 a lungo impegnato con la rubrica \"Palcoscenico\", nel tentativo di aprire la TV al teatro, riproponendo i classici come Gilberto Govi ed Eduardo De Filippo, in alternanza con la prosa di oggi, nelle forme pi\u00f9 aggiornate quali \"Vajont\" di Marco Paolini.\nDurante la sua carriera ha sempre coltivato la passione per il teatro e come autore ha posto mano, tra l'altro, alla riduzione di \"La bocca del lupo\" di Remigio Zena (interpretata Lina Volonghi), a \"Panni sporchi show\" scritto con Attilio Corsini, dalle tre edizioni di \"Voglia matta anni '60\", scritto per l'estate romana sempre in collaborazione con Corsini, a \"Buone notizie\" scritto in collaborazione con Beppe Grillo e Michele Serra. Inoltre ha ideato lo spettacolo estivo itinerante nel centro storico di Genova \"Quattro passi nell'emozione della storia\" (1995-97).\nHa svolto attivit\u00e0 giornalistica su quotidiani e riviste ed ha pubblicato \"Vita di Ligabue\" (Rizzoli) e \"Paoli, una lunga storia d'amore\" (Muzio).\nNel 1999 ha lasciato la RAI e \u00e8 ritornato a vivere a Genova.\n\u00c8 stato Presidente di Palazzo Ducale a Genova, dal 1999 al 2008, ideando e realizzando importanti mostre, a partire da quella di esordio come presidente dal titolo \"El siglo de los genoveses\".\nDal 2004 fino alla morte \u00e8 stato docente di Teoria e Tecnica del linguaggio televisivo presso il DAMS di Imperia.\nArnaldo Bagnasco \u00e8 deceduto il 21 luglio 2012 all'et\u00e0 di 76 anni, nella sua casa di campagna a Piancampo, nella Valle Pesio, in provincia di Cuneo."}
{"id": "4159521", "revid": "287204", "url": "https://it.wikipedia.org/wiki?curid=4159521", "title": "Rivolta di Cagnano", "text": "La rivolta di Cagnano \u00e8 un'insurrezione popolare avvenuta nel 1860.\nContesto storico.\nTale periodo fu, per la citt\u00e0, molto complesso.\nL'unificazione del Regno d'Italia aveva provocato forti tensioni in tutto il Sud Italia.\nAnche nella citt\u00e0 di Cagnano Varano tali tensioni erano piuttosto forti.\nLo scontro tra liberali e conservatori, espressione della classe agiata, ed il popolo, estraneo al patriottismo, ma non alla povert\u00e0 ,raggiunse livelli gravissimi, tale da essere oggetto di segnalazioni della tensione e richieste di intervento della guardia nazionale (1860) prima, con la proposta dell'aiuto dei sacerdoti, e del sindaco poi, in con la richiesta urgente di nomina dell'arciprete, mancante da sei mesi.\nTali tensioni sfociarono in una rivolta il 21 ottobre 1860, in occasione del plebiscito per l'annessione al Regno d'Italia.\nLa rivolta ed il primo corteo.\nUn corteo di uomini e donne, armati di forconi ed asce, assalirono la guardia nazionale e distrussero gli stemmi di Vittorio Emanuele II, inneggiando al re Francesco II delle Due Sicilie e portando in trionfo le effigi del re borbonico.\nSuccessivamente, la folla si diresse verso la chiesa principale, imponendo al sacerdote di benedire i presenti e intonando il Te deum; successivamente cacciarono il sindaco dal palazzo comunale, instaurando l'amministrazione borbonica..\nIl giorno successivo, un gruppo armato circond\u00f2 le mura del paese, per impedire l'arrivo di aiuti alla guardia nazionale, la quale dovette ritirarsi.\nL'omelia del canonico Donatacci e il corteo armato.\nIl 23 ottobre il canonico Michele Donatacci, figlio di Salvatore e di Donna Lucrezia de Monte, sal\u00ec sul pulpito e, durante l'omelia, annunzi\u00f2 al popolo l'unificazione del regno d'Italia, provocando fischi e urla che lo costrinsero ad abbandonare la chiesa e a barricarsi in casa con la famiglia.\nLa citt\u00e0 ripiomb\u00f2 nel caos dei giorni precedenti. La folla, stavolta, si diresse, armata, verso la casa di Donatacci. Ai primi colpi di fucile dalla folla, il padre di Michele Donatacci, Donato, cerc\u00f2 di attutire i colpi posizionando un materasso davanti alla porta, ma venne colpito mortalmente alla fronte.\nIl figlio Michele, quindi, si diresse, armato, dall'altra parte della sua abitazione e da una feritoia, uccise uno dei rivoltosi.\nI fratelli del sacerdote cercarono, intanto, di mettere in salvo la madre Lucrezia, portandola di nascosto da parenti, ma, riconosciuta, fu minacciata di morte sul rogo. A salvarla fu il canonico Giuseppe Di Miscia che riusc\u00ec a dissuadere il popolo e a portarla nella propria abitazione.\nAltri fratelli si allontanarono verso i campi di \"Bagni di Varano\", armati di archibugi con cui furono costretti ad uccidere un allevatore che, stupitosi di trovarli l\u00ec, cerc\u00f2 di ucciderli con una scure.\nLa leggenda narra che quel giorno si videro scendere dalle montagne quelle che a prima vista sembravano camicie rosse, ma che poi si rivelarono essere solamente delle pecore coperte da un panno rosso per somigliare ai garibaldini.\nLa repressione della rivolta e il plebiscito.\nNei giorni successivi i garibaldini arrivarono davvero, reduci da una rivolta simile a San Giovanni Rotondo e guidati dal Generale Liborio Romano e dal comandante Michele Cesare Rebecchi, per soffocare la rivolta, arrestare i capi e imporre il plebiscito.\nIl 18 novembre un consiglio di guerra condann\u00f2 Paolo Giangualano e Nunzio Scirtuicchio alla pena di morte con la fucilazione (pena poi commutata in lavori forzati a vita) e altri venti a trenta anni di carcere (poi ridotta di 4-7 anni) per \"eccitamento a mano armata alla guerra civile tra gli abitanti di una stessa popolazione ed inducendoli ad armarsi gli uni contro gli altri nel fine di abbattere il governo, di devastazione, di incendio di casa abitata, di strage, di saccheggio, omicidio consumato accompagnato da violenza politica\". Gli altri, circa settanta, furono assolti per mancanza di prove.\nI cittadini di Cagnano aventi diritto (il 12% della popolazione) poterono votare solo il 3 novembre 1860: 428 s\u00ec su 428 votanti.\nIl 6 novembre il governatore Gaetano del Giudice annunci\u00f2 ai cagnanesi e ai sangiovannari il ripristino dell'ordine, ma di fatto per oltre tre anni ancora si assistette ad atti di violenza ad opera di giovani briganti.\nI tre anni d'assedio che seguirono la rivolta furono ancora pi\u00f9 difficili da affrontare per i cagnanesi, visto che lo stato d'assedio e la presenza dei briganti, come rilevava il capitano in una lettera al generale Seismit-Doda, comandante della zona militare di Foggia, non permettendo ai cittadini di uscire, impediva loro di dedicarsi alla pesca, unica fonte economica, e li portava inesorabilmente verso la miseria.\nLe istanze del popolo, trovarono un successivo interprete nell'intellettuale Carmelo Palladino."}
{"id": "4159524", "revid": "729019", "url": "https://it.wikipedia.org/wiki?curid=4159524", "title": "Friedrich Christiansen", "text": ""}
{"id": "4159525", "revid": "767487", "url": "https://it.wikipedia.org/wiki?curid=4159525", "title": "Nico Braun", "text": "Con 112 gol (di cui 96 in Ligue 1) \u00e8 il miglior realizzatore nella storia del Metz.\nBiografia.\nAnche suo figlio Gordon \u00e8 stato un calciatore."}
{"id": "4159526", "revid": "104031533", "url": "https://it.wikipedia.org/wiki?curid=4159526", "title": "Segnavia (Heidegger)", "text": "Segnavia (\"Wegmarken\") \u00e8 una raccolta del 1967 del filosofo tedesco Martin Heidegger di testi usciti precedentemente in forma separata su rivista; pubblicato in italiano per la prima volta nel 1987 con la curatela di Franco Volpi per la casa editrice Adelphi. Il titolo si riferisce all'indicazione dei sentieri montani (vedi segnavia).\nIndice dei capitoli.\nL'antologia raccoglie originariamente 12 scritti, a cui ne vengono aggiunti poi altri due, che vanno posti temporalmente tra il 1919 e il 1964:\nIl volume \u00e8 inoltre corredato da un glossario dei principali termini utilizzati da Heidegger per esprimere i suoi concetti; oltre a tutta una serie di note di pugno dello stesso Heidegger, nel testo contrassegnate da lettere, in cui son riprodotte annotazioni marginali manoscritte."}
{"id": "4159529", "revid": "1543377", "url": "https://it.wikipedia.org/wiki?curid=4159529", "title": "The Party Ain't Over 'til We Say So", "text": "Party Ain't Over 'til We Say So \u00e8 la prima raccolta del gruppo musicale svedese Hardcore Superstar, pubblicata nel 2011.\nLa raccolta, oltre a brani provenienti dai precedenti album del gruppo, include il brano inedito \"We Don't Need a Cure\"."}
{"id": "4159538", "revid": "486946", "url": "https://it.wikipedia.org/wiki?curid=4159538", "title": "Chitarre a 12 corde", "text": ""}
{"id": "4159539", "revid": "51845522", "url": "https://it.wikipedia.org/wiki?curid=4159539", "title": "Aeroporto internazionale di Tocumen", "text": ""}
{"id": "4159544", "revid": "599013", "url": "https://it.wikipedia.org/wiki?curid=4159544", "title": "Don Hansen", "text": "Carriera professionistica.\nCompagno di squadra di Dick Butkus all'Universit\u00e0 dell'Illinois, Hansen fu scelto nel corso del terzo giro del Draft 1966 dai Minnesota Vikings, di cui fu nominato miglior rookie della stagione. Conosciuto per essere un giocatore dai colpi estremamente duri, Hansen rimase coi Vkings fino al 1968. Nella stagione 1969 pass\u00f2 agli Atlanta Falcons, squadra con cui rimase fino al 1975 e di cui fu nominato miglior giocatore nella stagione 1971. Nel 1976, Don fu scelto nell'expansion draft dalla neonata franchigia dei Seattle Seahawks, con cui gioc\u00f2 solo uno scorcio della stagione regolare 1976, terminata invece in forza ai Green Bay Packers, con cui concluse la carriera professionistica nel 1977."}
{"id": "4159545", "revid": "767487", "url": "https://it.wikipedia.org/wiki?curid=4159545", "title": "Diga di Bagnes GD", "text": "La diga di Bagnes GD (l'abbreviazione \"GD\" sta per \"Grande Dixence\"), \u00e8 una diga di terra situata in Svizzera, nel canton Vallese nel comune di Bagnes, nella frazione di Fionnay.\nDescrizione.\nHa un'altezza di 31 metri e il coronamento \u00e8 lungo 100 metri.\nIl lago creato dallo sbarramento ha un volume massimo di 0,03 milioni di metri cubi, una lunghezza di 500 metri. Lo sfioratore ha una capacit\u00e0 di 55 metri cubi al secondo.\nLe acque del lago vengono sfruttate dall'azienda Grande Dixence SA di Sion.\nQuesta diga viene chiamata con il nome del gestore poich\u00e9 poco lontano \u00e8 presente il bacino di \"Bagnes FMM\", (l'abbreviazione sta per \"Forces Motrices de Mauvoisin\")."}
{"id": "4159552", "revid": "300067", "url": "https://it.wikipedia.org/wiki?curid=4159552", "title": "Cleveland Heights (Ohio)", "text": ""}
{"id": "4159554", "revid": "128695", "url": "https://it.wikipedia.org/wiki?curid=4159554", "title": "Julie Halard", "text": ""}
{"id": "4159556", "revid": "360299", "url": "https://it.wikipedia.org/wiki?curid=4159556", "title": "50 sfumature di grigio", "text": ""}
{"id": "4159557", "revid": "1889177", "url": "https://it.wikipedia.org/wiki?curid=4159557", "title": "Diga di Hospitalet", "text": "La diga di Hospitalet \u00e8 una diga a gravit\u00e0 situata in Svizzera, nel Canton Vallese, nel comune di Bourg-Saint-Pierre, sul versante del passo del Gran San Bernardo.\nDescrizione.\nHa un'altezza di 21 metri e il coronamento \u00e8 lungo 28 metri.\nIl lago creato dallo sbarramento ha un volume massimo di 0,01 milioni di metri cubi, una lunghezza di circa 100 metri. Lo sfioratore ha una capacit\u00e0 di 18 metri cubi al secondo.\nLe acque del lago vengono sfruttate dall'azienda che gestisce il traforo del Gran San Bernardo."}
{"id": "4159558", "revid": "1442080", "url": "https://it.wikipedia.org/wiki?curid=4159558", "title": "Campionato europeo di pallavolo femminile Under-19 2012", "text": "Il Campionato europeo di pallavolo femminile Under-19 2012 si \u00e8 svolto dal 18 al 26 agosto 2012, ad Ankara, in Turchia. Al torneo hanno partecipato 12 squadre nazionali europee e la vittoria finale \u00e8 andata per la prima volta alla Turchia.\nQualificazioni.\nHanno partecipato al campionato europeo juniores la nazionale del paese ospitante, le prime tre squadre classificate al campionato europeo juniores 2010 e otto squadre provenienti dai gironi di qualificazioni.\nGironi.\nDopo la prima fase a gironi, le prime due classificate di ogni girone hanno acceduto alle semifinali per il primo posto, la terza e la quarta classificata di ogni girone hanno acceduto alle semifinali per il quinto posto.\nPodio.\nCampione.\nTurchia(Primo titolo)\nSecondo posto.\nSerbia\nTerzo posto.\nItalia"}
{"id": "4159559", "revid": "729019", "url": "https://it.wikipedia.org/wiki?curid=4159559", "title": "Francisco G\u00f3mez-Jordana Sousa", "text": "Biografia.\nHa combattuto nell'isola di Cuba durante la guerra ispano-americana, e successivamente nel Marocco spagnolo. Nominato generale fece parte del direttorio militare del dittatore Miguel Primo de Rivera. Dal 1928 al 1929 fece parte dell'Assemblea nazionale (consultiva). Nel 1928 fu alto commissario del Marocco spagnolo. Arrestato nel 1931 con l'avvento della seconda repubblica, fu liberato e si ritir\u00f2 dal servizio attivo. Rimasto inizialmente in disparte durante l'alzamiento del 1936, nel giugno 1937 fu nominato capo della Giunta di difesa nazionale. Nel gennaio 1938 diviene vicepresidente del governo guidato da Francisco Franco e ministro degli esteri fino al 9 agosto 1939. Diviene poi presidente del Consiglio di Stato."}
{"id": "4159561", "revid": "767487", "url": "https://it.wikipedia.org/wiki?curid=4159561", "title": "Jimmy Bobo - Bullet to the Head", "text": "Jimmy Bobo - Bullet to the Head (\"Bullet to the Head\") \u00e8 un film del 2012 diretto da Walter Hill, al ritorno dietro la macchina da presa undici anni dopo l'ultima regia in \"Undisputed\".\nLa pellicola con protagonista Sylvester Stallone \u00e8 la trasposizione cinematografica della graphic novel \"Bullet to the Head\" (\"Du plomb dans la t\u00eate\") del fumettista e scrittore francese Alexis Nolent, ed \u00e8 stata proiettata in anteprima mondiale al Festival internazionale del film di Roma 2012 il 14 novembre.\nTrama.\nJames Bonomo, conosciuto con lo pseudonimo di Jimmy Bobo, \u00e8 un italo-americano di mezza et\u00e0, cresciuto per strada e da sempre abituato a lottare per la propria sopravvivenza, vanta 26 arresti - di cui 2 condanne - ed un oscuro passato in marina; ha una figlia, Lisa, avuta da una sua fugace relazione con una prostituta, che dopo aver abbandonato gli studi di medicina si guadagna da vivere come tatuatrice. Jimmy lavora come assassino prezzolato per conto della mala, freddo e brutalmente diligente nell'eliminazione delle sue vittime, si \u00e8 posto quale suo unico limite l'uccisione di donne e bambini.\nInsieme al suo socio in affari, Louis Blanchard, riceve l'incarico di uccidere Hank Greely, un ex poliziotto corrotto sul libro paga dei suoi datori di lavoro. Il lavoro viene eseguito senza problemi da Jimmy che per\u00f2 non se la sente di uccidere anche una prostituta che era con il poliziotto e la lascia andare. Poche ore dopo l'omicidio Jimmy e Louis vengono avvicinati da un uomo in un bar, che gli spara ferendo Jimmy ma uccidendo Louis.\nTaylor Kwon, giovane poliziotto di Washington D.C. di origini coreane, arriva in citt\u00e0 per scoprire cosa \u00e8 successo al suo ex collega Hank Greely e all'obitorio trova, oltre al cadavere del suo ex collega, anche il cadavere di Louis Blanchard.\nNel frattempo il sicario che aveva provato a uccidere Jimmy va dal mafioso Robert Morel e scopre che l'ex poliziotto assassinato aveva raccolto le prove su tutte le attivit\u00e0 illegali della famiglia mafiosa e voleva ricattarli.\nKwon nel frattempo va in cerca di Jimmy Bobo ma tra i due la conversazione non va come previsto. Il poliziotto sa bene che Bobo \u00e8 un killer e che ha ucciso il suo ex compagno ma vuole scoprire quello che \u00e8 successo. Know viene fermato da alcuni poliziotti e Bobo non ci mette molto a capire che gli uomini vogliono uccidere il loro giovane collega dietro ordine di Morel. Jimmy Bobo salva la vita all'agente Taylor Kwon e poi gli cura anche le ferite.\nI due in realt\u00e0 vorrebbero uccidersi l\u2019un l\u2019altro, ma sanno che hanno entrambi bisogno di collaborare per combattere l\u2019organizzazione malavitosa che, tra una strage e l\u2019altra, sta cercando di impossessarsi della citt\u00e0. Alla fine arrivano a una specie di accordo e si alleano per scoprire la verit\u00e0 e fare giustizia ma Know promette a Bobo di arrestarlo una volta conclusa l'indagine.\nI due rapiscono l'avvocato di Morel, che spaventato da una possibile ritorsione confessa tutti gli intrecci finanziari del suo capo e le sue prossime mosse. Bobo non ci pensa due volte a ucciderlo ma sulle sue tracce si mette Keegan, il killer che ha ucciso Louis. Bobo e Know riescono per\u00f2 a uccidere tutti gli uomini di Keegan, che per vendicarsi rapisce la figlia di Bobo.\nMorel chiama il suo ex dipendente Bobo e gli offre un accordo, la vita della figlia in cambio di una pennetta che Bobo ha sottratto a Greely, quando gli ha sparato. Il mafioso rispetta i patti ma Keegan va su tutte le furie e lo uccide perch\u00e9 vuole mettere le mani su Bobo.\nI due killer, Bobo e Keegan, finalmente si trovano faccia a faccia e combattono all'ultimo sangue. Quando Bobo sembra avere la peggio arriva Kwon che uccide Keegan. Il poliziotto recupera anche il file di Greely e decide di lasciare andare Bobo in segno di gratitudine. Jimmy per\u00f2 per rendere la messinscena pi\u00f9 credibile colpisce di striscio con la pistola il poliziotto.\nDiverso tempo dall'operazione che ha portato a smantellare una delle famiglie mafiose pi\u00f9 potenti di New Orleans, i due si ritrovano in un bar. Kwon per\u00f2 da un ultimatum a Bobo, dovr\u00e0 cambiare vita altrimenti la prossima volta lo uccider\u00e0.\nProduzione.\nBudget.\nIl budget del film \u00e8 di circa 25 milioni di dollari.\nCast.\nIl primo ad entrare a far parte del cast \u00e8 stato Sylvester Stallone nel febbraio 2011.\nSuccessivamente viene confermato il nome di Thomas Jane, come co-protagonista al fianco dello stesso Stallone; dopo l'addio di Wayne Kramer alla regia, Jane suggerisce il nome di Walter Hill, ma appena confermato il nome del nuovo regista, il produttore Joel Silver nel mese di giugno fa fuori Jane e chiama al suo posto Sung Kang, per assemblare una coppia di protagonisti multietnica.\nAltri attori noti che entrano a far parte del film i giorni precedenti all'avvio delle riprese sono Jason Momoa nei panni del principale antagonista di Stallone, Keegan, Christian Slater, Sarah Shahi e Adewale Akinnuoye-Agbaje.\nRegia.\nAll'avvio del progetto, il regista scelto era Wayne Kramer, ma dopo alcune discussioni con Stallone sul tono della pellicola, l'11 aprile 2011 viene rimpiazzato da Walter Hill.\nIl progetto entra in fase di produzione nel mese di gennaio 2011. All'inizio del mese successivo Sylvester Stallone mette la firma sul contratto.\nRiprese.\nLe riprese del film iniziano il 27 giugno 2011 e si concludono il 25 agosto dello stesso anno. Le riprese sono state effettuate negli Stati Uniti d'America, tra le citt\u00e0 di New Orleans e New York.\nTitolo.\nIl titolo di lavorazione iniziale del progetto fu \"Headshot\", poi definitivamente cambiato in \"Bullet to the Head\".\nIn Italia la casa di distribuzione della pellicola decide di pubblicare un sondaggio per far scegliere alle persone il titolo italiano del film. Le opzioni per il titolo erano \"Jimmy Bobo\", \"Le regole di Jimmy Bobo\" e \"Il codice di Jimmy Bobo\". Vince la prima opzione, cos\u00ec il titolo italiano viene modificato in \"Jimmy Bobo - Bullet to the Head\".\nColonna sonora.\nLa colonna sonora del film \u00e8 composta da Steve Mazzaro e prodotta da Hans Zimmer. Viene pubblicata per la vendita a partire dal 19 febbraio 2013 da \"Var\u00e8se Sarabande\" su disco.\nLa tracklist include 15 brani:\nPromozione.\nLe prime immagini ufficiali sono state pubblicate online nel dicembre 2011.\nIl primo trailer ufficiale esce online il 17 agosto 2012 sul sito IGN, in concomitanza con l'uscita cinematografica de \"I mercenari 2\", scritto ed interpretato da Sylvester Stallone.\nDistribuzione.\nIl film \u00e8 stato proiettato in anteprima mondiale al Festival internazionale del film di Roma 2012 il 14 novembre.\nNel mese di febbraio 2012 viene ufficialmente rinviata l'uscita nei cinema americani, prevista per il 13 aprile 2012, spostata al 1\u00ba febbraio 2013.\nIl trailer ufficiale italiano viene diffuso online il 16 marzo 2013, mentre la pellicola viene distribuita dalla Walt Disney Studios Motion Pictures il 4 aprile 2013.\nDivieti.\nNegli Stati Uniti d'America il film viene vietato ai minori di 17 anni non accompagnati per la presenza di \"forte violenza, immagini cruente, linguaggio scurrile, alcune scene di nudo ed uso di droghe\". In Italia invece il film \u00e8 stato vietato ai minori di 14 anni."}
{"id": "4159567", "revid": "767487", "url": "https://it.wikipedia.org/wiki?curid=4159567", "title": "Virginius (film 1912)", "text": "Virginius \u00e8 un cortometraggio muto del 1912 sceneggiato, diretto e interpretato da Hal Reid.\nIl soggetto \u00e8 tratto dal lavoro teatrale del commediografo irlandese James Sheridan Knowles (1784-1862) che era stato adattato per lo schermo gi\u00e0 nel 1909 con un Virginius diretto da J. Stuart Blackton e interpretato da Maurice Costello.\nProduzione.\nIl film fu prodotto dalla Reliance Film Company.\nDistribuzione.\nDistribuito dalla Film Supply Company, usc\u00ec nelle sale cinematografiche USA il 15 giugno 1912."}
{"id": "4159574", "revid": "1305772", "url": "https://it.wikipedia.org/wiki?curid=4159574", "title": "Dov'\u00e8 la mia acqua?", "text": "Dov'\u00e8 la mia acqua? (\"Where's My Water?\") \u00e8 un videogioco rompicapo sviluppato da Creature Feep e pubblicato da Disney Mobile, la filiale di Disney Interactive Studios, il 22 settembre 2011 per i dispositivi che utilizzano i sistemi operativi iOS, Android e pi\u00f9 tardi Windows.\nIl videogioco ha anche due sequel: \"Dov'\u00e8 il mio Perry?\" (basato sull'ornitorinco della serie animata \"Phineas e Ferb\") e \"Dov'\u00e8 il mio Topolino?\" (basato sul celebre topo della Disney). Nel 2013 \u00e8 uscito il secondo capitolo.\nTrama.\nSwampy, un alligatore, vive nelle fognature, odia la sporcizia, e cerca di farsi la doccia; il suo arcinemico, Cranky, un altro alligatore, interrompe il flusso di acqua a casa di Swampy.\nModalit\u00e0 di gioco.\nIl giocatore utilizza il touch screen sul proprio dispositivo per scavare attraverso la sporcizia e reindirizzare l'acqua verso un ingresso alla vasca da bagno di Swampy. Una volta completato il livello, viene sbloccato quello successivo.\nI livelli presentano diverse difficolt\u00e0, come per esempio la presenza delle alghe che assorbono l'acqua, crescendo di volume, o quella di altri tipi di fluidi tra cui il veleno viola che si fonde con l'acqua, la melma verde con cui il veleno genera un'esplosione e il fango marrone. Il livello fallisce se uno solo di questi fluidi entra nella vasca di Swampy.\nNel punteggio finale si contano il tempo impiegato per completare il rompicapo, la raccolta delle paperelle bonus e la quantit\u00e0 d'acqua erogata nella vasca."}
{"id": "4159575", "revid": "154893", "url": "https://it.wikipedia.org/wiki?curid=4159575", "title": "Duniti", "text": ""}
{"id": "4159585", "revid": "287204", "url": "https://it.wikipedia.org/wiki?curid=4159585", "title": "Chiesa di San Luca Evangelista (Padova)", "text": "La chiesa di San Luca Evangelista \u00e8 un edificio religioso di origine medievale che sorge in via XX Settembre, nel centro storico di Padova. Originariamente era dedicata ai dodici apostoli.\nStoria.\nUna chiesa dedicata ai dodici apostoli fu costruita nel 1174 per volere del beato Cresenzio da Camposampiero a sostituzione di una costruzione pi\u00f9 antica, demolita per lasciar spazio alla cinta muraria cittadina. In occasione dell\"'inventio\" (ritrovamento) presso la basilica di Santa Giustina del corpo di san Luca (19 marzo 1177), la chiesa fu titolata all'Evangelista. Questo edificio fu abbattuto per ordine del principe Jacopo I da Carrara nell'anno 1320 e si inizi\u00f2 poi la costruzione dell'attuale chiesa che venne consacrata il 18 ottobre 1381. In questo periodo probabilmente fu elevata a parrocchia.\nLa costruzione tra i secoli XVII e XVIII subi svariati interventi di adeguamento che ne alterarono l'originale orientamento ponente-levante. Come riporta il Rossetti, nel 1778 fece scalpore il ritrovamento di un antico affresco \"di mano giottesca\" sulla quale era stato posto uno scanno.\nNel 1807 a causa delle leggi napoleoniche la parrocchia fu soppressa e l'edificio fu chiuso al culto. Il 2 luglio 1815 la chiesa fu riaperta come sussidiaria della nuova parrocchia di Santa Maria dei Servi. Attualmente \u00e8 rettoria affidata alla comunit\u00e0 greco-cattolica che vi celebra la divina liturgia per la quale la chiesa \u00e8 stata liturgicamente adeguata.\nLa chiesa era sede della Confraternita dei Pittori.\nIl 6 maggio 1655 vi fu battezzato Bartolomeo Cristofori, celebre cembalaro e inventore del fortepiano.\nDescrizione.\nEsterno.\nL'edificio \u00e8 ora orientato nord-sud, ma \u00e8 ancora possibile leggerne l'originario orientamento levante-ponente dal paramento murario esterno, da cui sporge la facciata seicentesca di ordine ionico che si affaccia su uno spazio recintato, gi\u00e0 area cimiteriale. La facciata \u00e8 adornata dalle statue della Vergine (al vertice) Sant'Antonio e San Francesco. Sulla parete sono poste due lapidi: una ricorda la riapertura la culto della chiesa nel 1815, l'altra, il battesimo di Bartolomeo Cristofori.\nInterno.\nLo spazio \u00e8 misurato, a croce greca. I vani con altari contigui al presbiterio furono aperti nel 1834. In controfacciata, la cantoria ospita un organo Pugina. A sinistra, si trovava un dipinto raffigurante sant'Espedito Martire, trafugato nel 1997 ed ora sostituito da una riproduzione fotografica. Nel braccio sinistro del transetto tela cinque-seicentesca raffigurante \"San Benedetto consegna la Regola a Sant'Agostino\". Seguono poi due tele attribuibili a Costantino Pasqualotto (\"Ges\u00f9 asciugato dalla Veronica\", \"Maddalena bacia i piedi di Cristo\"). Sull'altare settecentesco \u00e8 posto l'affresco del secolo XIV ritrovato nel 1778 e restaurato da Francesco Zanoni ed ora attribuito a Giusto de' Menabuoi. Le figure sono coronate da diademi d'argento donati nel 1995 dall'orafo Paolo Bonato.\nLungo la parete segue \"La piet\u00e0\" accostabile all'opera di Bartolomeo Montagna. Vi \u00e8 poi una teca rococ\u00f2 in legno dorato che racchiude una stampa devozionale antoniana. L'altare di San Giuseppe mostra una tela raffigurante il transito del Santo di Cosroe Dusi celebre autore eclettico ottocentesco che lavor\u00f2 tra Veneto, Germania e Russia.\nSul presbiterio pregevoli tele: \"L'infanzia della Vergine\" di Francesco Apollodoro \"il Porcia\" celebre ritrattista del suo tempo (iscritto alla confraternita dei pittori che aveva sede nella chiesa), di rimpetto, \"La Nascita di Ges\u00f9\" di Pietro Liberi. L'altar maggiore \u00e8 pregevole opera a scaglia di Francesco Corbarelli, lavoro del 1667-68. Sul fronte del tabernacolo \u00e8 raffigurata L'ultima Cena. Gli angeli ai lati della mensa sono attribuiti a Michele Fabbri \"l'Ongaro\". Sopra, alla parete, di Pietro Damini \"San Luca con Vergine e santi protettori di Padova\" pregevolissima opera in cui \u00e8 pure raffigurata la Torlonga. Copre la mensa un baldacchino barocco con raffigurazione del Padre Eterno del secolo XVII. Le pareti sono decorate da affreschi settecenteschi.\nL'altare di destra, titolato a santa Teresa del Ges\u00f9 \u00e8 adornato dall'opera di Silvio Travaglia, eseguita nel 1925. Sull'arcata della cappella \u00e8 incastonata l'iscrizione gotica che ricorda la consacrazione dell'edificio. Sul transetto destro si trovano opere di recente fattura, tra cui spicca la pala del Beato Crescenzio, sull'omonimo altare, opera di Dionisio Gardini eseguita nel 1997. Vi \u00e8 pure una Crosifissione secentesca. Sotto la tela raffigurante santa Filomena di Eugenio Guglielmi, vi \u00e8 una lapide su cui sono riportati i rettori della chiesa.\nOrgano a canne.\nSulla cantoria in controfacciata, si trova l'organo a canne della chiesa, costruito dalla ditta Pugina nel 1912.\nOriginariamente a trasmissione pneumatica, nel restauro del 1996 effettuato dalla ditta Leorin, \u00e8 stato elettrificato ed ampliato, la console, precedentemente posta in cantoria, \u00e8 stata portata nel braccio destro del transetto.\nL'organo, attualmente (2012) a trasmissione elettrica, ha un'unica tastiera di 61 note ed una pedaliera concavo-radiale di 32 note. Le canne che compongono la mostra sono disposte in tre cuspide con bocche \"a mitria\" allineate.\nNote.\nLa visita pastorale a San Luca di Mons. Antonio Mattiazzo, Vescovo di Padova."}
{"id": "4159590", "revid": "110157", "url": "https://it.wikipedia.org/wiki?curid=4159590", "title": "\u010cesk\u00e1 \u010cermn\u00e1", "text": "\u010cesk\u00e1 \u010cermn\u00e1 \u00e8 un comune della Repubblica Ceca facente parte del distretto di N\u00e1chod, nella regione di Hradec Kr\u00e1lov\u00e9."}
{"id": "4159591", "revid": "287204", "url": "https://it.wikipedia.org/wiki?curid=4159591", "title": "Ceska Cermna", "text": ""}
{"id": "4159595", "revid": "122848912", "url": "https://it.wikipedia.org/wiki?curid=4159595", "title": "Carlos Carbonero", "text": "Caratteristiche tecniche.\nMezzala offensiva ambidestra di un centrocampo a 3, pu\u00f2 ricoprire anche il ruolo di esterno di centrocampo nel 4-4-2 o 4-3-3. Giocatore agile, ma anche forte e potente, dotato di un gran tiro, secco e preciso, sia di destro che di sinistro, che gli permette di trovare con frequenza la via della rete, anche dalla distanza.\nCarriera.\nClub.\nGli inizi in Colombia.\nCresciuto calcisticamente nell'Academia F\u00fatbol Club, esordisce in prima squadra nella stagione 2009 nella quale gioca 23 partite mettendo a segno 3 gol nella seconda serie colombiana. Nel gennaio 2010 approda in A all'Atl\u00e9tico Huila con il quale disputa 45 gare nelle quali mette a segno 10 reti. Il 5 agosto seguente esordisce in Coppa Sudamericana giocando la partita vinta 4-1 contro i venezuelani del Trujillanos, nella quale realizza anche un gol.\nLe buone prestazioni attirano l'attenzione dell'Once Caldas, che ne annuncia l'acquisto il 1\u00ba gennaio 2011: scende in campo con la squadra di Manizales in 29 occasioni, 9 delle quali in Coppa Libertadores (l'esordio \u00e8 datato 17 febbraio 2011 in Once Caldas-Universidad San Mart\u00edn 0-3), riuscendo a siglare 4 reti di cui tutte in Categor\u00eda Primera A.\nL'affermazione in Argentina.\nNell'estate 2011 approda in Argentina per giocare la Primera Divisi\u00f3n venendo acquistato dall'Estudiantes, il 16 agosto esordisce in campionato giocando la sfida persa 2-0 contro il San Lorenzo de Almagro. Dopo aver giocato 12 partite con la maglia dei \"Los Pincharratas\" senza far intravedere le sue qualit\u00e0, nel gennaio 2012 si trasferisce a Sarand\u00ed per giocare nell'Arsenal dove riesce ad imporsi all'attenzione generale, forte di un buon rendimento che parla di 65 presenze e 7 reti in un anno e mezzo. Il suo primo gol in Argentina arriva durante il match di Coppa Libertadores contro il Zamora F\u00fatbol Club vinto per 3-0. Con i \"Celeste y Rojo\" vince la Clausura 2012 e la Supercopa Argentina 2012 battendo in Finale il Boca Juniors ai calci di rigore.\nIl 17 luglio 2013 viene acquistato in prestito con diritto di riscatto dal River Plate, l'esordio con la squadra di Buenos Aires si realizza il 4 agosto seguente nella gara giocata allo Estadio Juan Carmelo Zerillo di La Plata contro i padroni di casa del Gimnasia e persa per 1-0. Il 17 marzo 2014 realizza la sua prima doppietta, che comunque non permette al River di evitare la sconfitta per 3-2 contro l'All Boys. Con i \"Millonarios\" Carbonero si consacra, contribuendo con 8 gol in 36 partite di campionato alla vittoria sia del Torneo Final che della finalissima contro il San Lorenzo, vincitore del Torneo Inicial.\nIl prestito al Cesena e Sampdoria.\nIl 28 agosto 2014 viene ceduto in prestito annuale alla societ\u00e0 italiana del , su avallo della Roma che ne ha acquisito il prestito biennale per 600.000 euro con diritto di riscatto da esercitarsi nel giugno 2016 per la cifra di 6 milioni. Il 24 settembre 2014 fa il suo debutto ufficiale contro la Juventus, subentrando al 57\u00ba minuto al posto di Perico. Conclude quindi la sua esperienza in Romagna avendo totalizzato 22 presenze e 3 reti.\nIl 27 agosto 2015 la Sampdoria ne comunica l'acquisto in prestito con diritto di riscatto dal F\u00e9nix: sceglie di indossare la maglia numero 77. Il 28 settembre seguente, a Bergamo, esordisce in blucerchiato subentrando al 78\u00ba a Pedro Pereira della sfida di campionato persa dalla Samp per 2-1 contro i padroni di casa dell'Atalanta. Il 16 febbraio 2016 viene sottoposto a Barcellona dal professor Ramon Cugat Bertomeu ad un intervento di meniscectomia, terminando cos\u00ec anticipatamente la stagione.\nNel luglio 2016 la Samp, grazie al nulla osta del Fenix, lo convoca per il ritiro estivo con l'intento di valutarne le condizioni fisiche e decidere un suo eventuale acquisto. Il 31 agosto seguente la Samp comunica di aver rinnovato il prestito per un'ulteriore stagione.\nNazionale.\nDebutta con la nazionale colombiana il 26 marzo 2011 nell'amichevole giocata a Madrid contro l'Ecuador subentrando al 63\u00ba minuto della gara. Nel 2014, tre anni dopo la sua ultima apparizione in Nazionale, viene inserito nella lista dei 23 che hanno preso parte al Campionato Mondiale riuscendo pure a scendere in campo nella gara vinta 4-1 contro il Giappone.\nStatistiche.\nPresenze e reti nei club.\n\"Statistiche aggiornate al 31 agosto 2016.\""}
{"id": "4159596", "revid": "154893", "url": "https://it.wikipedia.org/wiki?curid=4159596", "title": "Diogeniti dunite", "text": ""}
{"id": "4159597", "revid": "154893", "url": "https://it.wikipedia.org/wiki?curid=4159597", "title": "Diogenite dunite", "text": ""}
{"id": "4159598", "revid": "1318658", "url": "https://it.wikipedia.org/wiki?curid=4159598", "title": "Subdialetto bivonese", "text": "Il subdialetto bivonese (nome nativo \"vivunisi\" ) \u00e8 un dialetto appartenente al gruppo dei dialetti occidentali della lingua siciliana parlato nel territorio di Bivona, comune italiano della provincia di Agrigento in Sicilia.\nIl subdialetto bivonese, facendo parte della famiglia linguistica del siciliano, non ha riconoscimento giuridico (legge n\u00ba 482 del 15 dicembre 1999) n\u00e9 \u00e8 regolato da un organismo da controllo; \u00e8 stato studiato per la prima volta dal bivonese Paolo Trizzino nel 1920 che discusse una tesi di laurea compiuta sotto la guida di Giacomo De Gregorio.\nNel \"Vocabolario Siciliano\" di Giorgio Piccitto \u00e8 indicato con la sigla AG12, afferente al gruppo dei dialetti agrigentini centrali.\nDistribuzione geografica.\nIl subdialetto bivonese \u00e8 parlato nel centro abitato di Bivona, nell'entroterra siciliano della provincia di Agrigento, nella localit\u00e0 abitata di Santa Filomena, nel comprensorio agricolo del territorio comunale e nelle contrade di comuni confinanti storicamente legate a Bivona.\nLa parlata bivonese, inoltre, \u00e8 parlata all'interno delle comunit\u00e0 di emigrati di Bivona sparse nel mondo, soprattutto in Germania, Sud America e Stati Uniti (ove si parla anche il \"Siculish\"), tra cui la folta comunit\u00e0 di Ybor City, quartiere storico di Tampa (Florida).\nLingua ufficiale.\nIl subdialetto bivonese, essendo variante dialettale della lingua siciliana, non ha alcun riconoscimento giuridico: la legge n. 482/1999, infatti, non include il siciliano tra le lingue riconosciute dallo Stato italiano, nonostante il riconoscimento, tra gli altri, da parte dell'UNESCO e di Ethnologue.\nLo statuto comunale di Bivona, pur non citando mai esplicitamente il dialetto locale, afferma che l'ente \u00abpromuove la diffusione della cultura nelle sue varie espressioni e forme con particolare riguardo alla storia locale, alle tradizioni e ai costumi del luogo, tutela e salvaguarda il patrimonio artistico, architettonico e culturale del Comune\u00bb.\nUn'associazione locale, \"La Voce dei Bivonesi\", dichiara nel proprio statuto di \u00abpromuovere e tutelare i tratti tipici della comunit\u00e0 Bivonese, in particolare l'espressione dialettale\u00bb.\nClassificazione.\nIl subdialetto bivonese appartiene al gruppo dei dialetti occidentali della lingua siciliana. Secondo la classificazione di Giorgio Piccitto, il dialetto di Bivona (\"AG12\") appartiene ai dialetti agrigentini centrali, sottogruppo del siciliano occidentale.\nGiacomo De Gregorio elenc\u00f2 i punti principali per i quali la parlata bivonese si distacca dal siciliano occidentale e si avvicina all'ennese, in base alla classificazione dei dialetti siciliani di Heinrich Schneegans:\nCiononostante, il bivonese si distacca dal gruppo ennese (o interno) nella dittongazione di \"\u0115\", \"\u014d\" tonici e nella riduzione dei gruppi \"pl\", \"cl\".\nLe caratteristiche proprie della lingua popolare bivonese, invece, sono le seguenti:\nStoria.\nSebbene la pi\u00f9 antica testimonianza del centro abitato di Bivona risalga al periodo normanno, il frate domenicano Tommaso Fazello dichiar\u00f2 che la cittadina fu in origine un \"pagus Saracenorum\", come testimoniato da alcuni presunti diplomi del XII secolo mai rinvenuti, affermandone pertanto l'esistenza durante la dominazione islamica della Sicilia.\nA tal proposito, l'eredit\u00e0 araba nel dialetto bivonese \u00e8 presente sia nella fonetica che nel lessico: nella fonetica, dal momento che la fricativa velare sorda \"h\" si \u00e8 estesa in tante voci dialettali di origine non araba; nel lessico, dal momento che la maggior parte dei toponimi locali derivano dall'arabo (per esempio Magazzolo, nome del fiume che scorre nel territorio bivonese, deriva da \"magzil\", \"acque vorticose\"). Particolare menzione merita la parola \"xan\u00e8a\" (talvolta scritta anche \"han\u00e8a\", \"khan\u00e8a\", \"han\u00eca\" o \"han\u00e8ia\"), che indica un tipo di arco utilizzato nell'architettura araba e che \u00e8 una voce attualmente attestata solo a Bivona.\nGrammatica.\nArticoli.\nGli articoli determinativi \"lu\", \"la\", \"li\" non subiscono mai l'aferesi della \"l\" come accade, solitamente, nei dialetti del palermitano e ad Agrigento quando preceduti da una preposizione: \"lu libbru\", \"di lu libbru\" (il libro, del libro).\nNomi.\nPrima declinazione.\nAppartengono alla prima declinazione i sostantivi maschili e femminili terminanti in \"-a\": \"arma\", \"catina\", \"fava\", \"pueta\", \"forfi\u0107a\", \"rinnina\".\nContiene sostantivi della prima declinazione latina e gran parte della terza. La prima declinazione bivonese forma il plurale in \"-i\": \"armi\", \"catini\", \"favi\", \"pueti\", \"forfi\u0107i\", \"rinnini\".\nSeconda declinazione.\nAppartengono alla seconda declinazione i sostantivi maschili in \"-u\": \"amicu\", \"cornu\", \"s\u00eazu\", \"lupu\".\nContiene sostantivi della seconda declinazione latina e della quarta. La seconda declinazione bivonese forma il plurale in \"-i\" e in \"-a\": \"amici\", \"corna\", \"sensi\", \"lupi\".\nTerza declinazione.\nAppartengono alla terza declinazione i sostantivi maschili in \"-i\": \"duluri\", \"pani\", \"fidi\", \"speci\".\nContiene sostantivi della quinta declinazione latina e molti della terza. La terza declinazione bivonese forma il plurale in \"-i\" e in \"-a\": \"dulura\", \"pani\", \"fidi\".\nAggettivi.\nPositivo.\nVi sono aggettivi di uno o due generi: \"-u\" per il maschile (\"bonu\", \"beddu\", \"finu\"); \"-a\" per il femminile (\"bona\", \"bedda\", \"fina\"); \"-i\" per il maschile e il femminile (\"nobbili\", \"granni\", \"facili\"). \u00c8 molto diffusa in Bivona la locuzione \"na pocu di\" per indicare \"una quantit\u00e0 di\": \"na pocu di pira\", \"na pocu di li\u00f1a\", \"na pocu di libbira\".\nComparativo.\nIl comparativo si forma anteponendo semplicemente \"kkiuni\" (piuttosto che il siciliano regolare \"cchi\u00f9\"; italiano \"pi\u00f9\") e \"menu\" (italiano \"meno\") all'aggettivo di grado positivo. \"Miljuri\", \"pi\u01f5\u01f5uri\", \"minuri\" del siciliano standard sono rarissimi a Bivona e sono sostituiti dall'uso di \"melju\", \"peju\", \"menu\", \"kki\u00f9 melju\", \"kki\u00f9 peju\", \"kki\u00f9 mmenu\".\nSuperlativo.\nDa un punto di vista morfologico, a Bivona manca del tutto il superlativo assoluto. Per esprimerlo si adopera talvolta l'aggettivo \"granni\" in aggiunta al positivo (ad esempio \"riccu granni\" per dire \"ricchissimo\") o la ripetizione del positivo stesso: \"ranni ranni\", \"forti forti\", \"nicu nicu\".\nPer esprimere il superlativo \"lunghissimo\" si ricorre spesso alla perifrasi \"l\u00f5gu qu\u00e3tu lu misi di maju\" (\"lungo quanto il mese di maggio\").\nVerbi.\nConiugazioni.\nIn siciliano, le quattro coniugazioni della lingua latina (\"are\", \"\u0113re\", \"\u011bre\", \"ire\") vengono ridotte a due: \"-ari\" e \"-iri\".\nPresente indicativo.\nEssiri (essere)\njiu su\u00f1u\ntu si\niddu \u00e8sti/eni\nnuatri semmu\nvuatri siti\niddi sunnu\nAmari (amare)\njiu amu\ntu ami\niddu ama\nnuatri amammu\nvuatri amati\niddi amanu\nViviri (vivere)\njiu vivu\ntu vivi\niddu vivi\nnuatri vivemmu\nvuatri viviti\niddi vivinu\nPresente congiuntivo.\nIl presente congiuntivo, scomparso nel siciliano, \u00e8 stato sostituito dall'imperfetto. Relitti del congiuntivo presente a Bivona possono essere considerati:\nImperfetto indicativo.\nAmari (amare)\njiu amava\ntu amavi/amavatu\niddu amava\nnuatri amavamu\nvuatri amavavu\niddi amavanu\nViviri (bere)\njiu vivia/viviva\ntu vivivi/viviatu/vivivatu\niddu vivia/viviva\nnuatri viviamu/vivivamo\nvuatri viviavu/vivivavu\niddi vivianu/vivivanu\nImperfetto congiuntivo.\nAmari (amare)\njiu amassi\ntu amassi/amassitu\niddu amassi\nnuatri amassimu\nvuatri amassivu\niddi amassiru\nTemiri (temere)\njiu timissi\ntu timissi/timissitu\niddu timissi\nnuatri timissimu\nvuatri timissivu\niddi timissiru\nFuturo.\nCome pi\u00f9 in generale nel dialetto agrigentino, anche a Bivona manca il futuro morfologico sintetico. Il tempo futuro, pertanto, si esprime:\nNon si incontra mai nel bivonese la forma \"volju\" e infinito in funzione di futuro riscontrata raramente a Girgenti da Pirandello, probabilmente unica in Sicilia.\nCondizionale.\nPurtari (portare)\njiu purtiria\ntu purtirissi/purtiriatu\niddu purtiria\nnuatri purtiramu\nvuatri purtiriavu\niddi purtirianu\nSentiri (sentire)\njiu sintiria\ntu sintirissi/sintiriatu\niddu sintiria\nnuatri sintiriamu\nvuatri sintiriavu\niddi sintirianu\nPerfetto.\nPurtari (portare)\njiu purtavu\ntu purtasti\niddu purt\u00e0\nnuatri purtammu\nvuatri purtastivu\niddi purtaru\nSentiri (sentire)\njiu sintivu\ntu sintisti\niddu sint\u00ec\nnuatri sintemmu\nvuatri sintistivu\niddi sinteru\nVocabolario.\nSi d\u00e0 qui un elenco con traduzione delle parole pi\u00f9 frequenti o caratteristiche del dialetto bivonese, riportate da Paolo Trizzino e Giorgio Piccitto nelle loro opere:\nSistema di scrittura.\nOltre ai normali caratteri latini dell'alfabeto siciliano, la trascrizione del bivonese necessita di alcuni segni particolari, come la \u03c7 dell'alfabeto greco per indicare l'aspirata gutturale derivata dal nesso consonantico \"fl\" del latino."}
