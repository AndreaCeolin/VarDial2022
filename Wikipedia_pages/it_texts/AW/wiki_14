{"id": "3985830", "revid": "48829710", "url": "https://it.wikipedia.org/wiki?curid=3985830", "title": "Jos\u00e9 H\u00e9ctor Rial", "text": ""}
{"id": "3985832", "revid": "82219632", "url": "https://it.wikipedia.org/wiki?curid=3985832", "title": "Principio di singola responsabilit\u00e0", "text": "Nella programmazione orientata agli oggetti, il principio di singola responsabilit\u00e0 (\"single responsibility principle\", abbreviato con \"SRP\") afferma che ogni elemento di un programma (classe, metodo, variabile) deve avere una sola responsabilit\u00e0, e che tale responsabilit\u00e0 debba essere interamente incapsulata dall'elemento stesso. Tutti i servizi offerti dall'elemento dovrebbero essere strettamente allineati a tale responsabilit\u00e0.\nIl termine \u00e8 stato introdotto da Robert C. Martin in un articolo con lo stesso nome come parte dei suoi \"Principi di Object Oriented Design\", oggi noti anche come principi SOLID, e in seguito \u00e8 stato ripreso dallo stesso Martin nel popolare libro \"Agile Software Development, Principles, Patterns, and Practice\". A sua volta, Martin si \u00e8 ispirato dal principio di coesione descritto da Tom DeMarco nel libro \"Structured Analysis and Systems Specification\".\nMartin definisce una responsabilit\u00e0 come un motivo per cambiare, e conclude che una classe o modulo dovrebbe avere uno, e solo uno, motivo per cambiare (\"a single reason for change\").\nIl principio di singola responsabilit\u00e0 viene utilizzato in metodologie di progettazione come il \"responsibility-driven design\".\nEsempio.\nCome esempio, si consideri un modulo che compila e stampa un report. Tale modulo pu\u00f2 cambiare per due motivi. In primo luogo, il contenuto del report pu\u00f2 cambiare. In secondo luogo, il formato del report pu\u00f2 cambiare. Queste due cose cambiano per cause molto diverse: uno sostanziale e uno estetico.\nIl principio di singola responsabilit\u00e0 dice che questi due aspetti del problema sono in realt\u00e0 due responsabilit\u00e0 distinte, e dovrebbero quindi essere descritte in classi o moduli separati. Sarebbe cattiva progettazione accoppiare due cose che cambiano, per motivi diversi in momenti diversi.\nSe vi \u00e8 un cambiamento nel processo di compilazione del report, ci saranno maggiori probabilit\u00e0 che il codice per la stampa fallisca se si trova nella stessa classe."}
{"id": "3985833", "revid": "406085", "url": "https://it.wikipedia.org/wiki?curid=3985833", "title": "Newb", "text": ""}
{"id": "3985848", "revid": "648716", "url": "https://it.wikipedia.org/wiki?curid=3985848", "title": "17556 Pierofrancesca", "text": "17556 Pierofrancesca \u00e8 un asteroide della fascia principale. Scoperto nel 1993, presenta un'orbita caratterizzata da un semiasse maggiore pari a e da un'eccentricit\u00e0 di 0,1830766, inclinata di 1,73583\u00b0 rispetto all'eclittica.\nL'asteroide \u00e8 dedicato a Piero della Francesca, uno dei maggiori pittori del Rinascimento."}
{"id": "3985852", "revid": "580197", "url": "https://it.wikipedia.org/wiki?curid=3985852", "title": "Mu\u1e25ammad Rab\u012b\u02bf Mift\u0101\u1e25", "text": ""}
{"id": "3985854", "revid": "287204", "url": "https://it.wikipedia.org/wiki?curid=3985854", "title": "Ljuboseevka", "text": "La Ljuboseevka () \u00e8 un fiume della Russia europea occidentale, affluente di destra del Vorja. Nasce nei pressi della cittadina di Frjazino.\nIl fiume \u00e8 gelato nei mesi che vanno da dicembre a fine marzo."}
{"id": "3985855", "revid": "461603", "url": "https://it.wikipedia.org/wiki?curid=3985855", "title": "Mohamed Rabie Meftah", "text": ""}
{"id": "3985856", "revid": "1543377", "url": "https://it.wikipedia.org/wiki?curid=3985856", "title": "Ole Borch", "text": "Vita.\nOle Borch (noto anche col nome latinizzato di \"Olau Borrichius\") studi\u00f2 medicina all'Universit\u00e0 di Copenaghen e si distinse in occasione della epidemia di peste del 1654, quando mor\u00ec un terzo della popolazione di Copenaghen. Nel 1655 fu sostenuto da Joachim Gersdorff, siniscalco reale. Nel 1660 divent\u00f2 professore di filologia all'Universit\u00e0 di Copenaghen, e nel 1666 professore di chimica e botanica.\nBorch viaggi\u00f2 a lungo in Europa con i tre figli di Gersdorff, suoi allievi. Tra il 1660 e il 1665 si rec\u00f2 nei Paesi Bassi, dove visit\u00f2 il suo ex allievo Stenone, Johann Rudolph Glauber, Giuseppe Francesco Borri e Comenius. Incontr\u00f2 Robert Boyle in Inghilterra e Melchis\u00e9dech Th\u00e9venot in Francia. Scrisse dettagliati diari di viaggio che documentano il clima scientifico dell'Europa del XVII secolo.\nBorch \u00e8 uno dei fondatori della scienza sperimentale in Danimarca. Fu lui a introdurre Stenone allo studio dei fossili come la glossopetra che Borch usava nei medicinali, come era uso a quel tempo. Nel 1678 estrasse ossigeno dal salnitro. Nel 1691 fond\u00f2 il Borchs Kollegium di Copenaghen.\nAlchimia.\nOle Borch fu uno dei protagonisti del dibattito sull'origine dell'alchimia nel Seicento. Contro le tesi di Hermann Conring e di Isaac Casaubon, il quale aveva datato il \"Corpus Hermeticum\" ai primi secoli dell'era cristiana e perci\u00f2 posticipando la datazione tradizionale, Borch ripropone con forza la genealogia leggendaria che vede l'alchimia discendere dall'opera del personaggio biblico Tubalcain e di quello mitologico Ermete.\nLa polemica prende corpo in due opere principali, il \"De ortu et progressio chemiae dissertatio\" e il \"Conspectus scriptorum chemicorum celebriorum\", che rappresentano ancora oggi due delle fonti principali per la ricostruzione storica contemporanea del sapere alchemico e delle vite dei suoi protagonisti.\nOpere.\nCon il nome latinizzato di Olau Borrichius scrisse molte opere, spaziando dalla letteratura latina alla medicina, all'alchimia e alle scienze naturali, con particolare riguardo alla chimica. Tra le opere pi\u00f9 significative: "}
{"id": "3985857", "revid": "461603", "url": "https://it.wikipedia.org/wiki?curid=3985857", "title": "Mohamed Meftah", "text": ""}
{"id": "3985858", "revid": "287204", "url": "https://it.wikipedia.org/wiki?curid=3985858", "title": "17649 Brunorossi", "text": "17649 Brunorossi \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,6110731\u00a0UA e da un'eccentricit\u00e0 di 0,1801822, inclinata di 15,50054\u00b0 rispetto all'eclittica."}
{"id": "3985861", "revid": "1647404", "url": "https://it.wikipedia.org/wiki?curid=3985861", "title": "One Shot '80 Volume 19", "text": "One Shot '80 Volume 19 \u00e8 la diciannovesima raccolta di canzoni degli anni '80, pubblicata in Italia dalla Universal su CD (catalogo 007 5 30409 9) e cassetta nel 2007, appartenente alla serie \"One Shot '80\" della collana \"One Shot\".\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono. "}
{"id": "3985863", "revid": "1543377", "url": "https://it.wikipedia.org/wiki?curid=3985863", "title": "Persone scomparse (serie televisiva)", "text": "Persone scomparse (\"Missing Persons\") \u00e8 una serie televisiva statunitense in 17 episodi trasmessi per la prima volta nel corso di una sola stagione dal 1993 al 1994.\n\u00c8 una serie poliziesca incentrata sui casi affrontati da una fittizia unit\u00e0 investigativa, guidata dal tenente Ray McAuliffe, che si occupa di persona scomparsa. Ogni episodio di solito segue tre o pi\u00f9 casi. Gli episodi di solito iniziano con qualche battuta a sfondo umoristico tra i membri del team accalcati intorno alla macchina del caff\u00e8 e a mangiare ciambelle. Ray poi esce dal suo ufficio con in mano i casi della giornata.\nDiversamente dalla maggior parte della serie prodotte dalla Stephen J. Cannell Productions, Stephen J. Cannell non ha creato o co-creato \"Persone scomparse\".\nPersonaggi e interpreti.\nGuest star.\nTra le guest star: Jay Harik, Byrne Piven, Marge Kotlisky, Greta Lind, Denise Baske.\nProduzione.\nLa serie, ideata da Peter Lance e Gary Sherman, fu prodotta da Gary Sherman Productions e Stephen J. Cannell Productions Le musiche furono composte da Joe Renzetti.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 30 agosto 1993 (pilot) al 17 febbraio 1994 sulla rete televisiva ABC. In Italia \u00e8 stata trasmessa su Canale 5 con il titolo \"Persone scomparse\". La serie \u00e8 conosciuta in Italia anche con il titolo \"Scomparsi\"."}
{"id": "3985864", "revid": "46931", "url": "https://it.wikipedia.org/wiki?curid=3985864", "title": "Scomparsi", "text": ""}
{"id": "3985866", "revid": "17654", "url": "https://it.wikipedia.org/wiki?curid=3985866", "title": "Zucchina trombetta", "text": ""}
{"id": "3985870", "revid": "729019", "url": "https://it.wikipedia.org/wiki?curid=3985870", "title": "Joey Marella", "text": "Era il figlio adottivo dell'ex wrestler e commentatore della WWF Gorilla Monsoon (1937-1999).\nCarriera.\nJoey Marella debutta nella World Wrestling Federation nel 1983. Nel corso della sua carriera arbitr\u00f2 match storici, come ad esempio: il match di WrestleMania III, che vedeva contrapposti Hulk Hogan e Andr\u00e9 the Giant o il match di SummerSlam 1992 tra Bret Hart e Davey Boy Smith. \u00c8 stato anche partecipe della controversia della Royal Rumble 1994, dove l'allora arbitro WWF, Earl Hebner non sapeva chi dovesse decretare vincitore del Royal Rumble Match tra Bret Hart e Lex Luger.\nMorte.\nJoey Marella mor\u00ec il 4 luglio 1994 a causa di un incidente stradale, all'et\u00e0 31 anni. Nell'auto con lui c'era il collega Bruno Lauer, che si fer\u00ec. Egli aveva la cintura di sicurezza, invece Marella no. In sua memoria l'annunciatore Tony Chimel (suo grande amico) ha dato a suo figlio il nome Joey."}
{"id": "3985871", "revid": "124808", "url": "https://it.wikipedia.org/wiki?curid=3985871", "title": "Ermanno Daelli", "text": ""}
{"id": "3985872", "revid": "1543377", "url": "https://it.wikipedia.org/wiki?curid=3985872", "title": "Micronucleo", "text": "Il micronucleo \u00e8 il nucleo pi\u00f9 piccolo degli organismi che presentano dimorfismo nucleare, come i ciliati. Il micronucleo \u00e8 diploide ed \u00e8 usato per la riproduzione.\nAltri significati.\nMicronucleo \u00e8 anche il nome dato al piccolo nucleo che si forma ogni volta che un cromosoma o un frammento di un cromosoma non \u00e8 incorporato in uno dei nuclei figli durante la divisione cellulare. Nella formazione di nuovi globuli rossi negli esseri umani, questi sono noti come corpi di Howell-Jolly. Nelle persone normali e in molti altri mammiferi, che hanno globuli rossi privi di nuclei, i micronuclei vengono rimossi rapidamente dalla milza. Un'elevata presenza di micronuclei nel sangue periferico umano indica una rottura della milza o l'assenza della stessa."}
{"id": "3985874", "revid": "124808", "url": "https://it.wikipedia.org/wiki?curid=3985874", "title": "Toni Scervino", "text": ""}
{"id": "3985875", "revid": "48830340", "url": "https://it.wikipedia.org/wiki?curid=3985875", "title": "Amerigo Scarlatti", "text": ""}
{"id": "3985876", "revid": "17654", "url": "https://it.wikipedia.org/wiki?curid=3985876", "title": "Zucca trombetta", "text": ""}
{"id": "3985879", "revid": "48830379", "url": "https://it.wikipedia.org/wiki?curid=3985879", "title": "Americo Scarlatti", "text": ""}
{"id": "3985880", "revid": "767487", "url": "https://it.wikipedia.org/wiki?curid=3985880", "title": "Roberto Juan Mart\u00ednez", "text": ""}
{"id": "3985881", "revid": "73843", "url": "https://it.wikipedia.org/wiki?curid=3985881", "title": "Stepanian", "text": ""}
{"id": "3985882", "revid": "287204", "url": "https://it.wikipedia.org/wiki?curid=3985882", "title": "Roberto Juan Martinez", "text": ""}
{"id": "3985883", "revid": "48830443", "url": "https://it.wikipedia.org/wiki?curid=3985883", "title": "Juan Roberto Mart\u00ednez", "text": ""}
{"id": "3985884", "revid": "48830449", "url": "https://it.wikipedia.org/wiki?curid=3985884", "title": "Roberto Mart\u00ednez Mart\u00ednez", "text": ""}
{"id": "3985885", "revid": "729019", "url": "https://it.wikipedia.org/wiki?curid=3985885", "title": "Battaglia di Castiglione (1706)", "text": "La battaglia di Castiglione, in alcuni testi definita anche battaglia di Medole o battaglia di Ghidizzole, ebbe luogo l'8 settembre 1706 durante la guerra di successione spagnola. L'esercito francese sconfisse l'esercito imperiale nel Campo di Medole.\nIl contesto.\nNell'estate 1706, al termine della prima fase italiana della guerra di successione spagnola, 20.000 soldati dell'esercito cesareo, guidati da Eugenio di Savoia, lasciarono il Veneto e marciarono alla volta di Torino per rompere l'assedio della citt\u00e0.\nIl 16 agosto, un secondo corpo imperiale di 8.000 fanti e 4.000 cavalieri, al comando del principe Federico d'Assia-Cassel, si mosse da San Michele Extra e, attraversato il Mincio a Borghetto, si piazz\u00f2 a sud del lago di Garda, nella provincia di Mantova, per fronteggiare la formazione gallispana del conte M\u00e9davy, posizionata oltre la riva destra dell'Oglio, tra le mantenute piazzeforti di Mantova e Cremona.\nObiettivi e strategie.\nLa forte avanguardia imperiale, manovrata dal generale Giovanni Adamo di Wetzel, in un solo giorno ebbe facilmente ragione dei piccoli presidi francesi lasciati a Castel Goffredo, Medole, Guidizzolo e Cerlongo. Nel vicino villaggio di Goito, di grande importanza strategica per il suo ponte sul Mincio, la guarnigione francese si ritir\u00f2 il 19 agosto, dopo una rapida trattativa e senza colpo ferire, di fronte ai 500 cavalieri di ventura, al soldo degli Olandesi e guidati da Wetzel.\nFederico d'Assia decise di accamparsi della piana di Medole, da dove poteva facilmente controllare il ponte di Goito e porre sotto assedio la superstite guarnigione francese, composta da soli 500 soldati agli ordini del generale Villars, ma dotata di molti cannoni e munizioni e arroccata nella fortezza di Castiglione delle Stiviere.\nIl compito di Federico d'Assia era di tenere a bada le truppe di M\u00e9davy, impedendogli di attaccare alle spalle la colonna di Eugenio di Savoia. Tale impresa appariva al Principe d'Assia molto semplice, visto che la facile conquista dello strategico ponte di Goito lo aveva convinto circa l'impossibilit\u00e0 dei Francesi di radunare un consistente numero di soldati, senza sguarnire le piazzeforti di Mantova e Cremona. Egli quindi doveva semplicemente mantenere la posizione, in attesa che giungesse da Arco la richiesta artiglieria pesante, necessaria a espugnare il castello di Castiglione.\nTuttavia, l'iniziale arrendevolezza francese che aveva consentito a Wetzel la conquista di Goito, era invece una mossa astuta del Conte M\u00e9davy, che in pochi giorni riusc\u00ec a comporre un corpo militare di consistenza eguale a quello nemico, senza sguarnire troppo le piazzeforti, oltre a formare un ponte mobile di barche alla confluenza dell'Oglio in Po, nei pressi di Marcaria.\nLa battaglia.\nL'8 settembre 1706, al battere della Diana, il conte M\u00e9davy pass\u00f2 l'Oglio con 8.000 fanti e 4.000 cavalieri, raggiungendo rapidamente Cerlongo e poi Guidizzolo, da dove dispose lo schieramento per la battaglia.\nAvvertito dei movimenti nemici dai cavalieri in ricognizione, Federico d'Assia non volle prestar fede alla possibilit\u00e0 di un attacco di M\u00e9davy e solo quando gli portarono tre prigionieri francesi, colti in avanscoperta, si decise a raggiungere la cima del Monte Medolano, da dove pot\u00e9 constatare che, qualche chilometro a sud-est del suo accampamento, una lunga colonna di gallispani si stava riversando da Guidizzolo nel Campo di Medole. Inteso il pericolo, anche le truppe imperiali cominciarono in tutta fretta lo schieramento di battaglia, disposto dal generale Wetzel.\nAlle ore 14, segn\u00f2 l'inizio alle ostilit\u00e0 un attacco della prima linea dei gallispani, composta da fanti spagnoli, subito bersagliata dalla forte artiglieria posta sulle ali dello schieramento cesareo e poi contrastata dalla prima linea dei granatieri imperiali. La maggiore esperienza delle truppe austriache blocc\u00f2 l'attacco degli spagnoli, incalzandoli fino alla seconda linea gallispana, formata da veterani francesi, che costrinse gli imperiali a retrocedere in ordine, scarsamente minacciati dalla poca artiglieria francese.\nFu a questo punto che M\u00e9davy dimostr\u00f2 di possedere anche buone capacit\u00e0 tattiche, facendo avanzare la fanteria francese e costringendo la seconda linea cesarea a predisporsi e l'artiglieria imperiale a orientarsi al centro in attesa che il nemico arrivasse a tiro utile. Inaspettatamente, per\u00f2, i temibili veterani francesi si fermarono al limite della gittata avversaria e nella concitazione dei preparativi, il Principe d'Assia non si avvide che dietro la polvere sollevata dai fanti, due reggimenti di cavalleria francese, guidati dall'irlandese giacobita Arthur Dillon, erano ormai lanciati al galoppo contro l'ala sinistra imperiale, la cui artiglieria non ebbe il tempo di ridirezionare i pezzi e ricaricarli a mitraglia.\nL'impatto dei cavalieri francesi travolse l'estremit\u00e0 dello schieramento cesareo, mentre la fanteria francese riprese la marcia, causando una disordinata fuga degli imperiali che lasciarono sul Campo di Medole pi\u00f9 di mille morti e duemila prigionieri. Altrettanti imperiali furono uccisi durante la ritirata. Il bottino per i francesi fu enorme, rimanendo nelle loro mani 32 bandiere, 14 pezzi d'artiglieria, molti carri di polvere e armi da fuoco, oltre a vettovaglie e vari equipaggiamenti lasciati nell'accampamento, abbandonato nella precipitosa fuga in territorio bresciano.\nDopo la battaglia.\nIl giorno successivo anche Goito venne riconquistata, ma il vantaggio acquisito con questa brillante vittoria dei Francesi risult\u00f2 molto ridotto a causa della pesante sconfitta che gli stessi avevano subito il giorno precedente nella battaglia di Torino.\nIl conte M\u00e9davy rimase a presidiare Cremona e di Mantova, allo scopo di bloccare un'eventuale discesa degli imperiali, proveniente dai valichi alpini, verso il centro e sud Italia. Dopo la presa di Casale Monferrato, avvenuta il 6 dicembre, per meglio concentrare le forze i Francesi abbandonarono la fortezza di Castiglione, le cui mura vennero minate e fatte saltare, affinch\u00e9 non potessero servire da riparo agli imperiali. Anche il palazzo del principe che si trovava all'interno del castello venne demolito.\nAltre truppe francesi avevano occupato le cittadine principali in Italia centrale e un collegamento con le 8.000 uomini delle truppe spagnole a Napoli non era impossibile.\nGli alleati erano divisi su come procedere. Le potenze marittime avevano insistito a perseguire i francesi in fuga sulle Alpi e per prendere il controllo della base navale francese di Tolone forzando Luigi XIV di Francia a fare la pace. L'imperatore Giuseppe I d'Asburgo fu determinato per affrontare prima M\u00e9davy, per spianare la strada al completamento dei suoi progetti italiani, che erano la conquista permanente dei possedimenti spagnoli di Napoli e di Sicilia. Luigi XIV venne in suo aiuto. Il re francese era disperatamente a corto di truppe e aveva aperto i negoziati bilaterali con Giuseppe I per un passaggio al sicuro ritorno in Francia per le sue truppe rimaste in Italia. Nonostante le proteste anglo-olandesi, Giuseppe I concluse la convenzione di Milano con la Francia il 13 marzo 1707, che permise all'esercito di M\u00e9davy di tornare a marciare indisturbato verso la Francia, aprendo la strada a Sud Italia all'esercito austriaco del conte Wirich Philipp von Daun. Raggiunse la frontiera napoletana il 22 giugno e due settimane pi\u00f9 tardi le truppe spagnole, tagliati i rinforzi via mare o terra, capitolarono.\nL'attacco a Tolone, materializzato il 29 luglio con i francesi preparati e rafforzati, fu un fallimento per le truppe imperiali."}
{"id": "3985888", "revid": "86599", "url": "https://it.wikipedia.org/wiki?curid=3985888", "title": "18169 Amaldi", "text": "18169 Amaldi \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a e da un'eccentricit\u00e0 di 0,1590719, inclinata di 10,09891\u00b0 rispetto all'eclittica.\nL'asteroide \u00e8 dedicato al fisico italiano Edoardo Amaldi."}
{"id": "3985889", "revid": "124808", "url": "https://it.wikipedia.org/wiki?curid=3985889", "title": "Pierfrancesco Gigliotti", "text": ""}
{"id": "3985893", "revid": "287204", "url": "https://it.wikipedia.org/wiki?curid=3985893", "title": "Horni Briza", "text": ""}
{"id": "3985895", "revid": "1810027", "url": "https://it.wikipedia.org/wiki?curid=3985895", "title": "Palazzo De Horatiis", "text": "Il Palazzo de Horatiis \u00e8 un edificio monumentale di Napoli ubicato in via Santa Maria di Costantinopoli 3 nel quartiere San Lorenzo.\nIl palazzo, adiacente alla demolita Porta di Costantinopoli, \u00e8 attribuito a Ferdinando Sanfelice che inizialmente voleva ergere un teatro. La sua costruzione comport\u00f2 malumori dei monaci del soprastante convento di Sant'Aniello a Caponapoli che ottennero in compenso all'erezione dell'edificio la fruizione in comune del terrazzo.\nAppartenne alla famiglia De Horatiis dei quali si ricordano un chirurgo, Cosimo De Horatiis, ed un botanico, Alessandro De Horatiis, vissuti nel XIX secolo. L'esterno \u00e8 caratterizzato da una facciata sobria in stile neoclassico, con uno scalone che conduce al cortile e da qui al giardino coltivato a piante rare. All'interno si potevano ammirare la pinacoteca e la biblioteca dotata di pregevoli arredi d'epoca.\nTra il 2015 e il 2016 sono stati restaurati tutti i prospetti esterni dell'edificio."}
{"id": "3985897", "revid": "1543377", "url": "https://it.wikipedia.org/wiki?curid=3985897", "title": "Circo Massimo (programma televisivo)", "text": "Circo Massimo, conosciuto anche come Estate al Circo, Circo Estate, Circo Massimo Show, \u00e8 un programma televisivo italiano circense in onda settimanalmente in prima serata su Rai 3, solo nel periodo estivo, a partire dagli anni '90. Il programma \u00e8 stato trasmesso anche dall'emittente della Svizzera italiana RSI LA2.\nDal 1999 al 2001 la conduzione \u00e8 stata affidata a Laura Freddi. \nDal 2002 al 2006 e dal 2008 al 2010 il programma viene condotto da Filippa Lagerb\u00e4ck.\nNel 2007 la conduzione \u00e8 affidata a Fabrizio Frizzi e Bel\u00e9n Rodr\u00edguez.\nDal 2011 la conduzione \u00e8 affidata ad Andrea Lehotsk\u00e1, riconfermata anche nelle edizioni successive, fino al 2016, ultima edizione. "}
{"id": "3985898", "revid": "48830596", "url": "https://it.wikipedia.org/wiki?curid=3985898", "title": "Estate al Circo", "text": ""}
{"id": "3985901", "revid": "486946", "url": "https://it.wikipedia.org/wiki?curid=3985901", "title": "Acotral", "text": ""}
{"id": "3985902", "revid": "224230", "url": "https://it.wikipedia.org/wiki?curid=3985902", "title": "Anarchismo e Friedrich Nietzsche", "text": "La relazione tra anarchismo e Friedrich Nietzsche \u00e8 stata ambigua. Sebbene il filosofo tedesco abbia criticato l'anarchismo, il suo pensiero si dimostr\u00f2 influente per molti pensatori all'interno di quello che pu\u00f2 essere definito come movimento anarchico. Infatti, \"c'erano molte cose che attiravano gli anarchici a Nietzsche: il suo odio per lo Stato, il suo disgusto per la condotta sociale irrazionale del \"gregge\", il suo anti-cristianesimo, la sua diffidenza nei confronti dell'effetto del mercato e dello Stato sulla produzione culturale, il suo desiderio superomista, ossia il desiderio di un nuovo essere umano che non doveva essere n\u00e9 padrone n\u00e9 schiavo e portatore di nuovi valori.\nPanoramica.\nDurante il XIX secolo, Nietzsche \u00e8 stato spesso associato ai movimenti anarchici, nonostante il fatto che nei suoi scritti egli sembri avere una visione negativa degli anarchici. Ci\u00f2 potrebbe essere il risultato dell'associazione, in questo periodo, tra le idee del filosofo e quelle di Max Stirner. Nietzsche fu dichiarato \"anarchico\" da Emma Goldman, ed influenz\u00f2 altri anarchici, quali Guy Aldred, Rudolf Rocker, Max Cafard e John Moore e, in tempi recenti, anche Michel Onfray. L'anarchico individualista stirneriano Renzo Novatore venne inoltre influenzato molto, anche nello stile di scrittura, da Nietzsche."}
{"id": "3985905", "revid": "48830753", "url": "https://it.wikipedia.org/wiki?curid=3985905", "title": "Metroferro", "text": ""}
{"id": "3985906", "revid": "287204", "url": "https://it.wikipedia.org/wiki?curid=3985906", "title": "Kaznejov", "text": ""}
{"id": "3985907", "revid": "4252", "url": "https://it.wikipedia.org/wiki?curid=3985907", "title": "Danze urbane", "text": ""}
{"id": "3985909", "revid": "4252", "url": "https://it.wikipedia.org/wiki?curid=3985909", "title": "Danza urbana", "text": ""}
{"id": "3985910", "revid": "287204", "url": "https://it.wikipedia.org/wiki?curid=3985910", "title": "21219 Mascagni", "text": "21219 Mascagni \u00e8 un asteroide della fascia principale. Scoperto nel 1994, presenta un'orbita caratterizzata da un semiasse maggiore pari a 3,0824595\u00a0UA e da un'eccentricit\u00e0 di 0,1338615, inclinata di 2,42089\u00b0 rispetto all'eclittica."}
{"id": "3985911", "revid": "47767", "url": "https://it.wikipedia.org/wiki?curid=3985911", "title": "Selina Barsosio", "text": ""}
{"id": "3985914", "revid": "298229", "url": "https://it.wikipedia.org/wiki?curid=3985914", "title": "Campionati africani di atletica leggera 2006", "text": "I Campionati africani di atletica leggera 2006 sono stati la 15\u00aa edizione dei Campionati africani di atletica leggera. La manifestazione si \u00e8 svolta dal 9 al 13 agosto presso lo Stade Germain-Comarmond di Bambous, a Mauritius.\nPer la seconda volta la massima competizione atletica del continente africano si tiene a Mauritius, la prima fu nel 1992.\nPartecipazione.\nAlla manifestazione si sono iscritti un totale di 438 atleti rappresentanti 42 nazioni. Di seguito l'elenco delle nazioni partecipanti con il numero degli atleti indicato tra parentesi:"}
{"id": "3985915", "revid": "1745361", "url": "https://it.wikipedia.org/wiki?curid=3985915", "title": "One Shot '80 Volume 20 (Pop Italia)", "text": "One Shot '80 Volume 20 (Pop Italia) \u00e8 la ventesima e ultima raccolta di canzoni degli anni '80, pubblicata in Italia dalla Universal su CD (catalogo 025 2 70751 4) e cassetta nel 2009, appartenente alla serie \"One Shot '80\" della collana \"One Shot\".\nIl disco.\nQuarto e ultimo volume della sotto-serie di CD doppi dedicata esclusivamente alla musica dance prodotta in Italia da artisti italiani. La raccolta si discosta per\u00f2 dai generi dance e italo disco dei precedenti volumi (One Shot '80 vol. 5, 10 e 15) per proporre brani pop e di musica leggera pi\u00f9 localizzati. Inoltre, per la prima ed unica volta, tutte le canzoni contenute nei CD sono in lingua italiana.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono."}
{"id": "3985916", "revid": "1005847", "url": "https://it.wikipedia.org/wiki?curid=3985916", "title": "Elezioni parlamentari in Ungheria del 1975", "text": "Le elezioni parlamentari della Repubblica Popolare d'Ungheria del 1975 si sono tenute il 15 giugno.\nIl Partito Socialista Operaio Ungherese era l'unico partito presente ed ha ottenuto 215 posti su 352; gli altri 137 seggi sono andati a candidati indipendenti scelti dal partito."}
{"id": "3985920", "revid": "297059", "url": "https://it.wikipedia.org/wiki?curid=3985920", "title": "Efebo di Agrigento", "text": "L'Efebo di Agrigento \u00e8 un kouros di stile severo databile tra il 480 e il 470 a.C. realizzato ad Akragas e conservato presso il museo archeologico regionale di Agrigento..\nConsiderata uno dei capolavori della scultura greca del V secolo a.C. in Sicilia, la statua raffigura un Efebo stante, ed \u00e8 alta 102 cm. La statua fu ritrovata nel 1897 in una cisterna della Rupe Atenea, acropoli della citt\u00e0 di Agrigento, che si affaccia sul vallone attraversato dal fiume Akragas."}
{"id": "3985921", "revid": "110157", "url": "https://it.wikipedia.org/wiki?curid=3985921", "title": "Nonstop (Sick of It All)", "text": "Nonstop \u00e8 il decimo album in studio del gruppo musicale statunitense Sick of It All, pubblicato nel 2011 dalla Century Media Records. Si tratta di una raccolta dei brani pi\u00f9 significativi del gruppo."}
{"id": "3985922", "revid": "287204", "url": "https://it.wikipedia.org/wiki?curid=3985922", "title": "23564 Ungaretti", "text": "23564 Ungaretti \u00e8 un asteroide della fascia principale. Scoperto nel 1994, presenta un'orbita caratterizzata da un semiasse maggiore pari a 2,9889591\u00a0UA e da un'eccentricit\u00e0 di 0,0718109, inclinata di 3,52211\u00b0 rispetto all'eclittica."}
{"id": "3985924", "revid": "662473", "url": "https://it.wikipedia.org/wiki?curid=3985924", "title": "Vinyar Tengwar", "text": ""}
{"id": "3985926", "revid": "662473", "url": "https://it.wikipedia.org/wiki?curid=3985926", "title": "Parma Eldalamberon", "text": ""}
{"id": "3985927", "revid": "287204", "url": "https://it.wikipedia.org/wiki?curid=3985927", "title": "18509 Bellini", "text": "18509 Bellini \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,6112828\u00a0UA e da un'eccentricit\u00e0 di 0,1354908, inclinata di 12,25165\u00b0 rispetto all'eclittica."}
{"id": "3985928", "revid": "663104", "url": "https://it.wikipedia.org/wiki?curid=3985928", "title": "Clizia (nave mercantile)", "text": ""}
{"id": "3985929", "revid": "729019", "url": "https://it.wikipedia.org/wiki?curid=3985929", "title": "Battaglia della Tablada", "text": "La battaglia della Tablada fu uno scontro bellico avvenuto nell'ambito delle guerre civili argentine tra un esercito \"unitario\", agli ordini del generale Jos\u00e9 Mar\u00eda Paz, ed uno \"federale\", comandato da Juan Facundo Quiroga. La battaglia fu combattuta nelle vicinanze della citt\u00e0 di C\u00f3rdoba, nel luogo ove in seguito \u00e8 sorto il quartiere di \"Cerro de las Rosas\", il 22 e il 23 giugno 1829.\nLo scontro si concluse con la netta vittoria dell'esercito unitario; il generale Paz pot\u00e9 grazie ad essa prendere il pieno controllo della provincia di C\u00f3rdoba, da dove diede impulso ad una coalizione che si oppose al potere dei governatori federalisti del litorale.\nAntefatti.\nDopo la vittoria argentina nella battaglia di Ituzaing\u00f3 nel 1827, la guerra argentino-brasiliana entr\u00f2 in una fase di stallo, acuita dalla rivolta interna dei governatori federalisti delle province, che costrinse il presidente Bernardino Rivadavia a cercare un accordo con il governo brasiliano. Dalle trattative usc\u00ec un trattato di pace per mezzo del quale l'Argentina si impegnava a cedere all'Impero il territorio conteso della \"Banda Oriental\"; le dure reazioni all'accordo e il rifiuto da parte delle province di accettare la nuova Costituzione di carattere centralista provocarono la dissoluzione del governo nazionale argentino.\nManuel Dorrego, il nuovo governatore federalista di Buenos Aires al quale le province del R\u00edo de la Plata avevano affidato la delega agli affari esteri, firm\u00f2 alla fine un nuovo trattato di pace con il quale si stabiliva la creazione nei territori contesi di un nuovo stato indipendente, l'Uruguay. Gli ufficiali dell'esercito nazionale, ai quali l'accordo sembr\u00f2 un tradimento nei confronti dei successi ottenuti sul campo, si misero cos\u00ec a congiurare con gli \"unitarios\" allo scopo di rovesciare i governi federalisti delle province argentine.\nLa prima colonna dell'esercito, di ritorno dai campi di battaglia sotto il comando di Juan Lavalle, prese il potere a Buenos Aires il 1\u00ba dicembre 1829; costretto a fuggire dalla citt\u00e0, Dorrego prov\u00f2 ad organizzare la resistenza ma fu sconfitto pochi giorni dopo nella battaglia di Navarro, al termine della quale fu catturato e giustiziato. La seconda colonna invece, al comando di Jos\u00e9 Mar\u00eda Paz, si mise in marcia agli inizi del 1829 verso la provincia di C\u00f3rdoba, governata da uno dei pi\u00f9 influenti governatori federalisti, Juan Bautista Bustos, che era stato diretto superiore dello stesso Paz nella guerra d'indipendenza argentina.\nAll'arrivo della colonna dell'esercito nazionale, Bustos si ritir\u00f2 dalla citt\u00e0 e, accampato poco lontano da essa, cerc\u00f2 di negoziare una tregua con il generale nemico in attesa dell'arrivo di rinforzi dal capo militare della provincia di La Rioja, Juan Facundo Quiroga. Dopo otto giorni di contrattazioni Paz, convinto della malafede dell'avversario, cal\u00f2 con il suo esercito sull'accampamento di Bustos sconfiggendolo il 22 aprile 1829 nella battaglia di San Roque. Il governatore sconfitto si rifugi\u00f2 a La Rioja con alcune truppe della sua milizia sotto la protezione di Quiroga.\nRimasto a capo della provincia di C\u00f3rdoba, Paz si dedic\u00f2 ai suoi compiti amministrativi, inviando ai governatori vicini messaggi di pace; per tutta risposta Quiroga gli fece recapitare una risposta sprezzante e cominci\u00f2 ad allestire una campagna militare contro di lui.\nI preparativi della battaglia.\nLa marcia di Quiroga.\nPaz si mise subito all'opera per riorganizzare il suo esercito; chiese aiuto alle vicine province di Tucum\u00e1n e di Salta e reclut\u00f2 nuove truppe nella sua provincia. Raccolto un esercito di 5.000 uomini, Quiroga diede inizio all'invasione a met\u00e0 maggio, impossessandosi della guarnigione di Serrezuela; poi prefer\u00ec non attraversare la catena montuosa di Sierras Grandes, ma costeggiarla verso sud per entrare nel territorio di San Luis e riunirsi con il contingente di Cuyo. Paz prefer\u00ec attendere i rinforzi dei governatori amici; ricevuti questi, usc\u00ec dalla citt\u00e0 e si accamp\u00f2 l'8 giugno ad Anisacate.\nIl generale \"unitario\" stacc\u00f2 una pattuglia d'avanguardia al comando del colonnello Echeverria con il compito di seguire i movimenti dell'esercito federale; la notte tra il 17 e il 18 giugno la pattuglia si imbatt\u00e9 nei pressi del R\u00edo Tercero in una divisione nemica quattro volte pi\u00f9 numerosa. La scaramuccia che ne segu\u00ec, nella quale gli invasori lasciarono sul terreno diversi uomini, diede maggior morale all'esercito \"unitario\"; Quiroga tuttavia acceler\u00f2 la marcia, eludendo la difesa di Paz, che si trov\u00f2 attardato per tentare la difesa della citt\u00e0.\nL'occupazione di C\u00f3rdoba.\nMentre Paz si trovava ancora sul R\u00edo Tercero, Quiroga arriv\u00f2 il 20 giugno alle porte di C\u00f3rdoba, contro la quale produsse una serie di cariche infruttuose. Il giorno seguente intim\u00f2 la resa alla citt\u00e0, difesa da una piccola guarnigione, che lasci\u00f2 entrare le truppe federali. Quiroga occup\u00f2 la piazza con la fanteria, mentre disloc\u00f2 la sua cavalleria in una pianura poco distante chiamata \"La Tablada\".\nLa mattina del 22 giugno Paz tenne un consiglio di guerra con i suoi ufficiali. L'esercito \"unitario\" si trov\u00f2 davanti a due possibili alternative: attaccare la citt\u00e0 o dirigersi direttamente sulla cavalleria. Il generale scelse la seconda alternativa, nel timore che un attacco alla citt\u00e0 avrebbe potuto scoprire la sua retroguardia alla cavalleria nemica.\nLe forze in campo.\nEsercito unitario.\nAd eccezione delle milizie provenienti da Tucum\u00e1n agli ordini del governatore provinciale Javier L\u00f3pez e di alcune altre milizie reclutate di recente a C\u00f3rdoba, l'esercito unitario era composta per la sua maggior parte da truppe veterane che avevano gi\u00e0 combattuto la guerra contro il Brasile. Disponevano di 8 pezzi d'artiglieria, che lo rendevano pi\u00f9 lento in marcia, ma sapevano manovrare con disinvoltura agli ordini di ufficiali che si erano distinti nei combattimenti contro altri eserciti regolari.\nIl generale Paz era conosciuto come un ottimo organizzatore di truppe, dalle quali esigeva disciplina attraverso l'imposizione di regole inflessibili. Durante le battaglie aveva la capacit\u00e0 di scegliere l'opzione con la maggiore probabilit\u00e0 di successo.\nEsercito federale.\nL'esercito federale era formato per la sua maggior parte da truppe irregolari, \"gauchos\", figli di pastori, artigiani e lavoratori. Al contrario di Paz, Quiroga non era un tattico, ma disponeva di notevole coraggio e di una grande fiducia nei propri mezzi. Le truppe erano in grandissima parte costituite da cavalleria, dal momento che il comandante non aveva alcuna fiducia nella fanteria, che considerava pi\u00f9 un intralcio che una risorsa per il suo modo di intendere la guerra.\nLa battaglia.\nPrimo giorno.\nDopo aver scelto di puntare direttamente contro la cavalleria nemica, all'una di pomeriggio Paz fece tagliare in tre punti le recinzioni che impedivano il passaggio; disposto l'esercito su tre colonne, avanz\u00f2 verso l'altopiano con il fianco sinistro riparato dal profondo solco scavato dal \"R\u00edo Primero\", consapevole del fatto che la battaglia si sarebbe decisa sul suo fianco destro. Lo scontro inizi\u00f2 quando l'ala sinistra dell'esercito federale con una serie di cariche comandate da Aldao attacc\u00f2 la destra dell'esercito unitario, dove il colonnello Lamadrid si trov\u00f2 subito in inferiorit\u00e0 numerica; dopo aver effettuato una mezza conversione la cavalleria di C\u00f3rdoba fu schiacciata verso il centro dello schieramento. I federali arrivarono a circondare l'artiglieria nemica, costringendo Paz a distrarre parte della sua riserva per respingere l'attacco: una carica del comandante Pringles, supportata dal resto del 2\u00ba Battaglione di Cavalleria di Pedernera, riusc\u00ec a cambiare le sorti della battaglia.\nL'ala sinistra unitaria, nel frattempo, dopo aver resistito alle cariche federali cominci\u00f2 ad avanzare. Nella parte opposta del campo di battaglia Paz si accorse della presenza di Quiroga nelle file della cavalleria retrocessa a seguito della carica di Pringles e decise di concentrare in quel punto il massimo sforzo. Organizzato ormai al tramonto uno squadrone di 300 uomini lo fece avanzare con una serie di mosse che gli permisero di avanzare respingendo nel contempo le cariche nemiche. Respinto il grosso dell'esercito federale verso nord fino al limite di un bosco, Paz pot\u00e9 schierare in aiuto allo squadrone il Battaglione n\u00b0 5 di Fanteria con due pezzi d'artiglieria; alla fine Quiroga fu costretto a rifugiarsi nel bosco, dove radun\u00f2 una parte del suo esercito in ritirata per cercare rifugio a C\u00f3rdoba, dove aveva lasciato la fanteria.\nPaz decise di non seguire la ritirata federale; diede invece disposizione di far riposare e mangiare le sue truppe, che da tre giorni non toccavano cibo a causa della lunga marcia d'inseguimento; per combattere il freddo il generale diede il permesso di accendere dei fuochi. Alle tre di notte cominciarono i preparativi per l'assalto alla citt\u00e0 di C\u00f3rdoba.\nSecondo giorno.\nLa mattina del 23 giugno, prima del sorgere del sole, l'esercito unitario inizi\u00f2 la marcia verso C\u00f3rdoba. Alla testa della colonna si mise in marcia il Battaglione n\u00b02 di Cavalleria, seguito dai due battaglioni di fanteria, tra i quali fu posta l'artiglieria; la retroguardia era composta dalla cavalleria di Tucum\u00e1n e da ci\u00f2 che rimaneva delle milizie volontarie di Lamadrid.\nDurante la notte Quiroga aveva raggiunto la citt\u00e0, dalla quale aveva prelevato la fanteria l\u00ec dislocata e quattro cannoni sottratti ai difensori di C\u00f3rdoba al momento dell'occupazione; con questi rinforzi aveva occupato le alture circostanti. Al vedere la colonna unitaria in marcia la attacc\u00f2, aprendo il fuoco con i cannoni e la fanteria contro la retroguardia di L\u00f3pez e Lamadrid dal fianco destro di quest'ultima. Temendo che la parte posteriore della colonna in fuga precipitasse sul resto della colonna, Paz ordin\u00f2 ai battaglioni di fanteria di tagliare gli steccati che li racchiudevano come fossero in un vallone e di disporsi a sinistra nel terreno recintato; in questo modo lasci\u00f2 libero il tragitto all'eventuale fuga disordinata della retroguardia e si prepar\u00f2 ad occupare il fianco del nemico all'inseguimento.\nQuiroga tuttavia non fu capace di sfruttare il vantaggio preso con il suo attacco a sorpresa. Il mancato inseguimento delle truppe di cavalleria in rotta permise al comandante unitario di prendere le giuste contromisure: Videla Castillo con i cacciatori e Deheza con il Battaglione n\u00b0 5 aggirarono il fronte nemico dal suo lato sinistro, fino a trovarsi alla stessa altezza della fanteria federale, aprendo il fuoco contro di essa. L'intervento del Battaglione n\u00b0 2 costrinse alla difensiva l'esercito federale, che si difese disperatamente. Vistosi sconfitto, Quiroga abbandon\u00f2 il campo di battaglia inseguito vanamente dalle milizie di Lamadrid, lamentando la perdita di un ingentissimo numero di uomini.\nEpilogo.\nMentre lo sconfitto Quiroga fuggiva con un gruppo di cavalieri, nell'accampamento unitario furono fucilati numerosi ufficiali federali catturati. Rimaneva da adoperarsi per la riconquista di C\u00f3rdoba, ancora difesa da una piccola guarnigione federale.\nPaz affid\u00f2 un'intimazione di resa al suo aiutante, il capitano Dionisio Tejedor, che part\u00ec con una scorta verso la citt\u00e0, dalla quale torn\u00f2 con la notizia che la guarnigione era disposta ad arrendersi in cambio della garanzia di avere salva la vita. Il comandante unitario affid\u00f2 quindi al suo mediatore la risposta positiva alle richieste degli assediati; quando per\u00f2 Tejedor si avvicin\u00f2 a C\u00f3rdoba con la sua scorta e la bandiera bianca fu ucciso da una serie di colpi sparati dal tetto di un palazzo. Quando Paz era gi\u00e0 pronto a lanciare l'attacco gli si present\u00f2 per\u00f2 il tenente colonnello federale Jos\u00e9 Arg\u00fcello, che gli assicur\u00f2 che l'omicidio di Tejedor era stato commesso da cinque uomini della guarnigione che erano gi\u00e0 stati presi dalle autorit\u00e0 militari, in attesa di essere processati. L'esercito unitario pot\u00e9 cos\u00ec occupare la citt\u00e0.\nNei giorni successivi alla battaglia Paz si spost\u00f2 con il suo esercito verso il confine con la provincia di Santa Fe, in previsione di un'invasione del governatore federale di questa, Estanislao L\u00f3pez; fu qui raggiunto nella localit\u00e0 di El T\u00edo da una delegazione della provincia vicina, che diede inizio ad una serie di negoziazioni per evitare il prolungamento della guerra.\nConseguenze.\nEletto formalmente governatore di C\u00f3rdoba il 24 agosto 1829, Paz lanci\u00f2 una campagna nella zona occidentale della sua provincia, dividendo il suo esercito in una serie di unit\u00e0 leggere e lanciandole all'unisono nelle valli della Sierra. In tal modo riusc\u00ec a piegare la resistenza interna. Nel frattempo si adoper\u00f2 per appoggiare l'invasione di Javier L\u00f3pez a Catamarca e le effimere rivoluzioni unitarie di Mendoza, San Luis e San Juan, oltre che nel cercare di provocare una frattura tra Quiroga e i governatori di Santa Fe e Buenos Aires, Estanislao L\u00f3pez e Juan Manuel de Rosas, usciti vincenti dallo scontro con Lavalle. In questo contesto si dissolse la Convenzione Nazionale di Santa Fe, indetta all'indomani delle dimissioni di Rivadavia e svuotata di potere ormai dalle rivalit\u00e0 personali dei governatori provinciali rioplatensi.\nDa parte sua, Quiroga non accett\u00f2 mai alcuna negoziazione; dopo avere aiutato Aldao ad avere ragione della rivoluzione unitaria del generale Alvarado a Mendoza intraprese una nuova campagna militare contro Paz al comando di 4.000 uomini, che si concluse in una nuova sconfitta ad Oncativo. Il generale unitario promosse quindi una coalizione unitaria nelle province interne, che alla fine provoc\u00f2 la reazione di Estanislao L\u00f3pez. Dopo la cattura di Paz da parte di una pattuglia federale l'alleanza unitaria fu rapidamente sconfitta."}
{"id": "3985930", "revid": "47767", "url": "https://it.wikipedia.org/wiki?curid=3985930", "title": "Selina", "text": "Origine e diffusione.\nL'origine non \u00e8 del tutto certa; potrebbe essere una variante tanto di Selene quanto di Celina. Il suo uso cominci\u00f2 nel XVII secolo.\nOnomastico.\nIl nome \u00e8 adespota, ovvero non \u00e8 portato da alcuna santa. L'onomastico ricorre pertanto il 1\u00ba novembre, festa di Ognissanti, ma si pu\u00f2 festeggiarlo anche lo stesso giorno di Selene o Celina."}
{"id": "3985931", "revid": "368977", "url": "https://it.wikipedia.org/wiki?curid=3985931", "title": "Carl F. Hostetter", "text": ""}
{"id": "3985932", "revid": "662473", "url": "https://it.wikipedia.org/wiki?curid=3985932", "title": "Patrick H. Wynne", "text": ""}
{"id": "3985933", "revid": "662473", "url": "https://it.wikipedia.org/wiki?curid=3985933", "title": "Christopher Gilson", "text": ""}
{"id": "3985934", "revid": "2219582", "url": "https://it.wikipedia.org/wiki?curid=3985934", "title": "195P/Hill", "text": "195P/Hill, indicata anche come cometa Hill 3, \u00e8 una cometa periodica scoperta il 19 novembre 2006 dall'astronomo statunitense Richard Erik Hill. Poco dopo un anno dalla scoperta della cometa gli astrofili Sergio Foglia, Robert Matson e Maura Tombelli scoprirono immagini di prescoperta risalenti a ben 14 anni prima, all'epoca del precedente passaggio al perielio: in conseguenza del fatto di avere osservazioni di due passaggi al perielio alla cometa veniva assegnata la denominazione definitiva, 195P/Hill. La cometa fa parte della famiglia delle comete gioviane."}
{"id": "3985937", "revid": "287204", "url": "https://it.wikipedia.org/wiki?curid=3985937", "title": "24826 Pascoli", "text": "24826 Pascoli \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,3278702\u00a0UA e da un'eccentricit\u00e0 di 0,0994558, inclinata di 6,78539\u00b0 rispetto all'eclittica."}
{"id": "3985940", "revid": "767487", "url": "https://it.wikipedia.org/wiki?curid=3985940", "title": "Hattomys", "text": "Il criceto gigante del Gargano (gen. Hattomys) \u00e8 un roditore estinto, appartenente ai cricetidi. Visse tra il Miocene superiore e il Pliocene inferiore (7-5 milioni di anni fa) e i suoi resti fossili sono stati ritrovati in Italia (Gargano). \nDescrizione.\nQuesto animale era assai simile ai criceti attuali, ma se ne differenziava soprattutto per la taglia maggiore. Gli esemplari pi\u00f9 piccoli di questo animale erano grandi quanto un grosso criceto (tra i 25 e i 35 centimetri di lunghezza), ma gli esemplari della specie pi\u00f9 grossa (Hattomys gargantua) erano grandi il doppio. I molari di \"Hattomys\" erano simili a quelli di altri cricetidi miocenici, come \"Cricetulodon\", ma se ne differenziavano per le maggiori dimensioni e per alcune caratteristiche: la parte anteriore del primo molare era pi\u00f9 complessa, mentre il terzo molare era meno ridotto. \nClassificazione e paleogeografia.\nI criceti giganti del Gargano sono rappresentati da tre specie (\"Hattomys beetsi\", \"H. nazarii\" e \"H. gargantua\"), tutte rinvenute nei depositi di fessura nel Gargano (Freudenthal, 1985). Nel corso del Miocene il Gargano divenne un'isola e svilupp\u00f2 una peculiare fauna insulare, tra cui roditori di grande taglia. \"Hattomys\" si svilupp\u00f2 da forme continentali (probabilmente \"Cricetulodon\") e in seguito le sue dimensioni aumentarono, cos\u00ec come le specializzazioni dentarie. I criceti giganti furono i primi roditori del Gargano ad estinguersi all'inizio del Pliocene, dal momento che i loro fossili non si rinvengono nei depositi pi\u00f9 recenti (in cui abbondano invece il topo \"Mikrotia\" e il ghiro \"Stertomys\"). Negli stessi depositi in cui sono stati ritrovati i resti di \"Hattomys\" sono stati anche trovati fossili di altri criceti di dimensioni minori, come \"Cricetulodon\", \"Megacricetodon\" e lo stesso genere \"Cricetus\".\nSignificato del nome.\n\"Hattomys\" prende il suo nome da Hatto II, vescovo di Magonza. Secondo la leggenda, dopo essersi rifiutato di aiutare il popolo durante una carestia ed aver rinchiuso i questuanti in un granaio cui avrebbe fatto appiccare il fuoco, si sarebbe rifugiato su di un'isola in una torre, incalzato da torme di ratti, che lo avrebbero raggiunto e divorato vivo. \"Hattomys\" si estinse quando i topi giganti del genere \"Mikrotia\" invasero l'isola del Gargano."}
{"id": "3985943", "revid": "86599", "url": "https://it.wikipedia.org/wiki?curid=3985943", "title": "24946 Foscolo", "text": "24946 Foscolo \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,6916191\u00a0UA e da un'eccentricit\u00e0 di 0,1929594, inclinata di 12,26837\u00b0 rispetto all'eclittica."}
{"id": "3985945", "revid": "33689", "url": "https://it.wikipedia.org/wiki?curid=3985945", "title": "Match Point (scommesse)", "text": ""}
{"id": "3985946", "revid": "767487", "url": "https://it.wikipedia.org/wiki?curid=3985946", "title": "Parigi-Camembert 2012", "text": "Il Parigi-Camembert 2012, settantatreesima edizione della corsa e valida come evento del circuito UCI Europe Tour 2012 categoria 1.1, fu disputata il 10 aprile 2012, per un percorso totale di 206,5\u00a0km. Fu vinta dal francese Pierre-Luc P\u00e9richon, al traguardo con il tempo di 4h47'34\" alla media di 43,08\u00a0km/h.\nAl traguardo 95 ciclisti portarono a termine il percorso."}
{"id": "3985948", "revid": "662473", "url": "https://it.wikipedia.org/wiki?curid=3985948", "title": "Tengwesti\u00eb", "text": ""}
{"id": "3985949", "revid": "729019", "url": "https://it.wikipedia.org/wiki?curid=3985949", "title": "P/2006 HR30 Siding Spring", "text": "P/2006 HR30 Siding Spring \u00e8 una cometa periodica dalla storia complessa: scoperta il 20 aprile 2006 dagli astronomi australiani Robert H. McNaught e Gordon J. Garradd fu ritenuta inizialmente un asteroide.\nGi\u00e0 al momento dell'annuncio della scoperta erano state trovate immagini di prescoperta risalenti al 6 luglio 2005; osservazioni effettuate il 3 e il 4 agosto 2006 mostrarono la sua natura cometaria. Nel frattempo veniva scoperta da parte di Giuseppe Forti un'immagine risalente al 5 marzo 1986, anno in cui era avvenuto il precedente passaggio al perielio; purtroppo la mancanza di altre immagini non ha permesso che questa osservazione potesse essere utilizzata per numerare la cometa.\nLa cometa ha una MOID abbastanza piccola col pianeta Marte da potervi originare uno sciame meteorico."}
{"id": "3985950", "revid": "662473", "url": "https://it.wikipedia.org/wiki?curid=3985950", "title": "Jorge Qui\u00f1\u00f3nez", "text": ""}
{"id": "3985954", "revid": "287204", "url": "https://it.wikipedia.org/wiki?curid=3985954", "title": "29347 Natta", "text": "29347 Natta \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,5365010\u00a0UA e da un'eccentricit\u00e0 di 0,0242632, inclinata di 5,36497\u00b0 rispetto all'eclittica."}
{"id": "3985955", "revid": "287204", "url": "https://it.wikipedia.org/wiki?curid=3985955", "title": "Manetin", "text": ""}
{"id": "3985957", "revid": "385321", "url": "https://it.wikipedia.org/wiki?curid=3985957", "title": "Open GIS Consortium", "text": ""}
{"id": "3985958", "revid": "767487", "url": "https://it.wikipedia.org/wiki?curid=3985958", "title": "La gabbia d'oro", "text": "La gabbia d'oro (\"Cage of Gold\") \u00e8 un film del 1950 diretto da Basil Dearden.\nTrama.\nUna moglie adolescente crede che suo marito abbia perso la vita. Dopo un adeguato periodo di lutto, si sposa di nuovo, ma poi il marito fa ritorno e ricatta la \"vedova\".\nProduzione.\nIl film fu prodotto dalla Ealing Studios.\nDistribuzione.\nDistribuito dalla General Film Distributors (GFD), il film usc\u00ec nelle sale cinematografiche britanniche il 23 ottobre 1950."}
{"id": "3985959", "revid": "543975", "url": "https://it.wikipedia.org/wiki?curid=3985959", "title": "Tu scendi dalle stelle (serie televisiva)", "text": "Tu Scendi Dalle Stelle \u00e8 una serie per ragazzi mandata in onda dal 15 settembre 2008 al 21 dicembre 2010.\nTrama.\nNarra di 5 ragazzi che hanno un sogno. Dove incontreranno l'amore, l'odio e l'amicizia."}
{"id": "3985961", "revid": "6923", "url": "https://it.wikipedia.org/wiki?curid=3985961", "title": "Chiappino Vitelli", "text": "Biografia.\nOrigini ed esordi.\nAppartenente alla famiglia Vitelli di Citt\u00e0 di Castello, Chiappino nasce nel 1519 da Niccol\u00f2 II Vitelli e Gentilina della Staffa; era perci\u00f2 nipote del grande capitano tifernate Paolo Vitelli. Sua nonna materna era Violante di Sforza di Guido degli Oddi, della celebre famiglia perugina. Dopo aver militato con lo zio Alessandro Vitelli al servizio di Cosimo I de' Medici, passa sotto le insegne del genovese Andrea Doria, combattendo per mare. Nel 1542, Chiappino, insieme a suo fratello Paolo II Vitelli, vendica il padre, che era stato vittima di un intreccio amoroso: infatti, stanco dei continui tradimenti della moglie, Gentilina della Stafa, Niccol\u00f2 la uccise, per poi essere eliminato a sua volta da Niccol\u00f2 Bracciolini, amante di Gentilina. Morto il Bracciolini per mano dei due fratelli, la carriera militare di Chiappino prende una svolta: nel 1544, \u00e8 nuovamente al servizio di Cosimo I de' Medici, che lo utilizza per contrastare il corsaro turco Barbarossa. Non riuscendo ad impedire che le truppe nemiche prendano Talamone e Porto Ercole (non per suo demerito), il Vitelli entra in Orbetello e, coadiuvato da Stefano Colonna e dalle truppe spagnole, impedisce ai turchi e ai francesi di Leone Strozzi di prendere la citt\u00e0. Gli viene quindi ordinato di andare a Pisa per imbarcarsi e far rotta su Napoli, dove il vicer\u00e9 Don Pedro di Toledo \u00e8 in difficolt\u00e0 per una serie di sommosse popolari. Nel 1550 Chiappino s'imbarca nuovamente con Andrea Doria per contrastare ancora il Barbarossa ed il corsaro Dragut, che era anche governatore della citt\u00e0 tunisina di Mahdia, al quale assedio il Vitelli partecipa alla testa di 300 uomini fiorentini. Nell'estate del 1553 Chiappino \u00e8 in Corsica per contrastare i francesi: assedia Furiani, ma non riesce a prendere la citt\u00e0, cosicch\u00e9 si ritira, per poi procedere all'attacco di Sampiero Corso con Carlotto Orsini (1522-1554); quindi i due assediano insieme San Fiorenzo.\nLa \"guerra di Siena\".\nNel 1554, crollate le difese di San Fiorenzo, Chiappino rientra in Toscana, dove nel frattempo \u00e8 scoppiata la \"guerra di Siena\" tra i senesi (appoggiati dai francesi) e i fiorentini (appoggiati da spagnoli ed imperiali); entra cos\u00ec subito al servizio di questi ultimi, per i quali assedia (prendendolo) il castello della Chiocciola e quindi si sposta in Val di Chiana dove, con Luca di Girolamo degli Albizi, si reca a Civitella, prima di dirigersi per conquistarlo a Belcaro. Ma ormai la guerra \u00e8 arrivata a Siena; cos\u00ec Chiappino passa sotto il comando di Gian Giacomo Medici, che era impegnato nell'assedio della citt\u00e0; il Vitelli si posiziona tra Buonconvento e Grancia di Cuna, dove tende un agguato a Teofilo Calcagnini (\u2020 1566). Ritorna quindi all'assedio di Siena alla testa di pi\u00f9 di 1600 uomini tra spagnoli e italiani; ordina che tutte le persone sorprese a portare vettovaglie ai senesi vengano impiccate ed istituisce un premio per chiunque riesca a fare prigionieri i rifornitori della citt\u00e0 toscana. Con Vincenzo d\u00e8 Nobili (1515-1560) assedia il monastero di Santa Bonda, dove viene compiuto un vero e proprio massacro: dei senesi, tra feriti e uccisi, ci sono circa 800 persone colpite. Il 2 agosto 1554 il Vitelli partecipa alla battaglia di Scannagallo, e successivamente, dopo aver passato un breve periodo a Brolio per riprendersi da una malattia, viene nominato luogotenente generale del granduca Cosimo I. Il 24 dicembre 1554, con Gian Giacomo de' Medici, tenta la presa di Siena, approfittando dell'oscurit\u00e0 notturna, ma l'impresa fallisce, perch\u00e9 le scale utilizzate per scalare le mura sono troppo corte . Con la vittoria su Siena, Chiappino viene messo a guardia della porta di San Lazzaro, e vigila sui soldati francesi, per assicurarsi che questi lascino la Toscana senza alcun problema; al suo passaggio, Chiappino ha uno scambio affettuoso con Biagio di Monluc.Passa al comando dell'esercito mediceo nel maggio 1555 per un'indisposizione del de' Medici: subito inizia con la conquista di San Quirico d'Orcia, Rocca d'Orcia, Castiglione d'Orcia e Campiglia d'Orcia. Ristabilitosi il Medici, Chiappino lo segu\u00ec nelle sue battaglie contro Piero Strozzi, capitano dell'esercito francese, che era in quel momento in Porto Ercole; qui, il Vitelli \u00e8 incaricato di assediare Forte Sant'Ippolito (andato distrutto), impresa che richiede l'utilizzo di molti uomini (circa 800 tra spagnoli e tedeschi). Aiutato da Giovanni Francesco da Bagno (\u2020 1569), riesce ad entrare nel forte uccidendo circa 400 uomini, per poi spostarsi all'assedio di Forte Ercoletto, un'isoletta fortificata che impediva alle galee imperiali di avvicinarsi. Attacca, sempre nella cittadina grossetana, Forte Stronco, difeso dal capitano Alessandro da Terni ( \u20201555), morto proprio durante l'assedio. Si sposta quindi all'assedio di Forte Galera, per poi distruggere Capalbio e la Torre di Talamonaccio. Sconfigge e si occupa delle trattative di pace con Montepescali, citt\u00e0 difesa da Bastiano Guascone. Infine, entra vittoriosamente in Castiglione della Pescaia e Scarlino.Si occupa, nel novembre 1555 della difesa di Piombino, attaccata da molti giannizzeri : con Gabriele Serbelloni (1508\u20131580) li respinge, e quindi interviene a Populonia, dove costringe i turchi a ritirarsi sulla spiaggia. L'abilit\u00e0 del Vitelli \u00e8 sorprendente: con circa 80 uomini riesce ad uccidere 400 ottomani.Attaccata la citt\u00e0 di Pienza, e cacciato da tale localit\u00e0 il suo signore Cornelio Bentivoglio (1519-1585), \u00e8 costretto a rientrare a Firenze, per curarsi, visto che si ammal\u00f2 di malaria.Ristabilitosi, deve desistere da un attacco su Radicofani, per un ordine impartitogli dal de' Medici, che era preoccupato per le tendenze filo-francesi del nuovo Papa, Paolo IV; l'attacco verr\u00e0 comunque compiuto, con il Vitelli schierato al fianco di Leonida Malatesta da Sogliano (1500\u00a0\u2013 1557), ma i due vengono respinti in entrambi i loro tentativi di attacco. Nel 1556, si occupa soprattutto di rinforzare i confini del Granducato, guardando soprattutto alla zona di Lucca, potenziando la citt\u00e0 di Montecarlo. Nell'anno, riceve molti inviti dal Re di Spagna Filippo II, ma egli li rifiuta, perch\u00e9 le pretese del Re, cio\u00e8 di prendere le armi contro Paolo IV, non lo soddisfano.Temendo un'offensiva da parte dei francesi, ha l'ordine di fortificare Arezzo e Sansepolcro.Nel 1557, il Vitelli \u00e8 di nuovo a Porto Ercole, dove intanto sono sbarcati gli uomini della flotta spagnola, e con questi si reca all'assalto di Talamone, che cade facilmente nelle mani di Chiappino, cos\u00ec come nelle sue mani finiscono anche Castiglione della Pescaia e l'Isola del Giglio.\nDopo la Guerra di Siena: il fedele uomo del Granduca.\nNel 1559, la Guerra di Siena passa dal campo di battaglia alle missioni diplomatiche: \u00e8 per questo motivo che Chiappino, alla morte di Carlo V, si reca a Bruxelles, in missione per Firenze, sia per portare il cordoglio del Granduca, sia per insistere con le pretese dei fiorentini sui territori senesi. Con la Pace di Cateau-Cambr\u00e9sis, in cui la Toscana passa completamento sotto il dominio mediceo, il Vitelli deve prendere possesso di Montalcino, occupata da un contingente francese: lo fa un po' pagando i soldati ed un po' minacciandoli. Nell'agosto 1559, Chiappino regola alcuni conti in sospeso all'interno della famiglia: con Paolo, suo fratello, attacca Angela de' Rossi, sua zia, vedova di Alessandro Vitelli, rinchiusa in Montone, di cui detiene il titolo di Contessa; i due entrano nella citt\u00e0 con molti uomini, pretendendo la signoria sull'abitato. Nel 1560, \u00e8 a Sovana, per cacciare da tale luogo Nicola Orsini (1510-1594), Signore della citt\u00e0. Con la ribellione, nello stesso anno, di Pitigliano contro il suo Signore Giovan Francesco Orsini (\u2020 1567), suggerisce al de' Medici di fare uccidere lo stesso Orsini da Niccol\u00f2 Bombaglino (1482-1562), tentativo che fallir\u00e0 nel gennaio 1562. Proprio nell'anno della fallita congiura, Cosimo I lo nomina Gran Connestabile dell'Ordine di Santo Stefano Papa e Martire.\nLe Guerre contro gli ottomani.\nNel 1564, all'et\u00e0 di 45 anni, s'imbarca con la flotta spagnola, agli ordini di Garc\u00eda di Toledo per tentare la conquista del Pe\u00f1\u00f3n de V\u00e9lez de la Gomera. Sbarca quindi in tale localit\u00e0, e, dopo averla conquistata, il Vitelli si occupa della riprogettazione delle fortificazioni della citt\u00e0, in passato disegnate da Pietro Navarro. Tornato in Italia, Chiappino s'imbarca nuovamente a Livorno, questa volta nelle file di Gianandrea Doria; ricongiuntasi la flotta genovese con quella spagnola (capitanata ancora da Garc\u00eda di Toledo), l'esercito si sposta alla difesa di Malta, assediata dai turchi. Nonostante un diverbio con Garcia, il valore militare di Chiappino prevale, e costringe gli avversari all'arretramento con un totale di circa mille morti. Prevedendo le mosse degli avversari, Chiappino si reca, alla testa di circa 8OO uomini, alla torre di Falca: la sua mossa si rivela fatale per gli avversari, che, capitanati da Uluch Al\u00ec Pasci\u00e0, vengono colti di sorpresa e sterminati.\nLe Guerre in Olanda.\nNel 1567, dopo aver radunato un esercito in Lombardia, parte per le Fiandre, dove nel frattempo \u00e8 ad aspettarlo Fernando \u00c1lvarez de Toledo, meglio conosciuto come il Duca d'Alba. Cos\u00ec, i comandi dell'esercito spagnolo vengono affidati per la cavalleria a al figlio del Duca d'Alba, per l'artiglieria a Gabriele Serbelloni, e per la fanteria al Vitelli; il quale, proprio su ordine del Toledo, cattura in Bruxelles Lamorale d'Agamonte. Le battaglie, intanto, si andavano facendo sempre pi\u00f9 vive: Luigi di Nassau (1538-1574), fratello di Guglielmo I d'Orange, si era accampato nei pressi di Groninga con 12000 uomini, mentre i Duca d'Alba, saputa questa mossa dei suoi avversari, si affrett\u00f2 a giungere presso il luogo dell'accampamento. Le sorti della prima battaglia sono sicuramente a favore dell'Alba: infatti, il Nassau subisce una dolorosa sconfitta, che gli costa ben 3000 uomini; dopo questa batosta, decide quindi di dirigersi verso il paese di Jemmingen, tra il fiume Ems e la sua confluenza con il fiume Dollard. Le truppe spagnole infliggono una durissima sconfitta a quelle olandesi, uccidendo circa 7000 uomini a fronte del centinaio morto nelle file iberiche; alla battaglia, Chiappino d\u00e0 il suo contributo, quando, anticipando la ritirata degli avversari, si porta a Slochteren, e taglia la strada ai nemici. Nel 1568, in qualit\u00e0 di Maestro di campo generale, assiste ad un vero e proprio periodo di \"Guerra Fredda\" : infatti il Duca d'Alba si rifiuta di combattere l'Orange sul campo di battaglia, e si limita a spiarlo in tutti i suoi movimenti. In questo periodo allora, il Vitelli si d\u00e0 da fare con imboscate e trappole: in ottobre, con quale cavaliere, approfittando del buio notturno, esce per spiare un accampamento avversario, ma viene scoperto e rischia la morte; la mattina seguente questo episodio, con Fadrique \u00c1lvarez de Toledo y Enr\u00edquez de Guzm\u00e1n, figlio del Duca d'Alba, assale la retroguardia dell'esercito olandese, riuscendo ad uccidere 400 uomini perdendone solo 15.Sebbene Fernando de Toledo proibisca altre azioni del genere, il Vitelli attacca nuovamente le truppe dell'Orange, questa volta uccidendone 2000;grazie a questa sua sortita, il Duca lo loda con grandi onori. A seguito di alcuni contrasti con il Duca d'Alba, viene inviato in Inghilterra, alla corte di Elisabetta I, per seguire le trattative per il rilascio di alcune navi spagnole, che, in viaggio proprio per Olanda per portare denaro, furono costrette ad attraccare in terra inglese a causa di una forte tempesta. Fallita questa missione diplomatica, Chiappino torna in Spagna, dove, quando era sicuro di stare per ottenere un mandato per una missione contro gli inglesi, vede che questa \u00e8 assegnata al figlio del Duca d'Alba, Fadrique de Toledo.Deluso, ritorna a Firenze, dove \u00e8 ancora una volta accolto da Cosimo I de' Medici. Nel 1570, \u00e8 il Vitelli ad accompagnare a Roma il de' Medici per assistere alla sua incoronazione come Granduca, prima di ritornare, nel 1572, in Olanda; infatti, Guglielmo, aiutato dai francesi e dagli ugonotti del generale Gaspard de Ch\u00e2tillon, aveva ricominciato le sue guerre anti-spagnole. La prima azione del Vitelli \u00e8 quella di combattere(e sconfiggere) un esercito capitanato da Jean de Hangesh, Signore di Genlis e di Ivoy-le-Pr\u00e9. Folgorato dall'abilit\u00e0 dell'italiano, il de Ch\u00e2tillon tent\u00f2 di corromperlo, ottenendo un immediato rifiuto. A Mons, i protestanti olandesi vengono sconfitti, ma Chiappino viene ferito ad una gamba; il tifernate per\u00f2, non rinuncia a condurre le operazioni di guerra, visto che le truppe nemiche alleate del de Hangesh arrivarono per soccorrerlo. Dopo l'Assedio di Haarlem, il Vitelli dovette intervenire affinch\u00e9 i suoi uomini, che non venivano pagati da mesi, non mettessero la citt\u00e0 in ginocchio: cos\u00ec, dopo aver distribuito alle truppe il denaro, viene tradito nelle sue intenzioni dal Duca d'Alba, che fa uccidere i ribelli. Nel 1573, Chiappino vide la sua fama aumentare grazie alle sue vittorie contro i Watergeuzen, o \"pezzenti del mare\", che lo portarono, di vittoria in vittoria fino alle isole della Zelanda. Nel 1574, la guida dell'esercito spagnolo cambia: entra in scena infatti Luis de Z\u00fa\u00f1iga y Requesens. In questo periodo le vittorie che il Vitelli ottiene sul campo sono molte: riesce infatti a battere (e ad impadronirsi) di Leerdam, Asperen ed Huechelen.\nLa morte.\nLa morte di Chiappino Vitelli sopraggiunse nel luglio 1575, ma sulla sua causa vi sono alcuni sospetti: sembra che Chiappino, ammalatosi, si sia imbarcato per raggiungere Anversa e farsi curare, prima di morire durante il viaggio; ma non \u00e8 stata mai scartata l'ipotesi che il Vitelli, vista la sua notevole gloria e fama presso la corte spagnola, non abbia attirato l'invidia degli altri capitani iberici, che lo avrebbero gettato in una trincea da un punto elevato.\nFuori dal campo di battaglia.\nIl Vitelli \"Ambasciatore\".\nChiappino fu, nel corso della sua vita, ambasciatore di Cosimo I de' Medici diverse volte: nel 1548, egli fu inviato presso l'imperatore d'Austria Massimiliano II; nel 1551, era invece alla corte di Andrea Doria, dove fu inviato dal Granduca sia per rendere omaggio al genovese, sia per porgere gli ossequi dei fiorentini al Re e alla Regina di Boemia, che si trovavano a Genova. Fu ancora ambasciatore per conto del toscano nel 1570, quando si reca dalla vedova di Ercole II d'Este, Renata di Francia, mentre nel 1569, inviato dagli spagnoli, \u00e8 in Inghilterra.\nVita privata.\nChiappino Vitelli spos\u00f2, nel 1548, Eleonora Cybo, figlia di Lorenzo Cybo, primo marchese di Massa e Carrara, gi\u00e0 moglie del nobile genovese Giovanni Luigi Fieschi, morto il 2 gennaio 1547 a seguito della Congiura dei Fieschi, di cui proprio lui fu l'ideatore. Alla morte del marito, la donna and\u00f2 nel Monastero delle Murate a Firenze, dove era stata rinchiusa dai familiari; ma ella non voleva restare nel Monastero, e cos\u00ec chiese aiuto direttamente a Cosimo I de' Medici, il quale chiese immediatamente a Chiappino di sposare la Cybo. Chiappino acquist\u00f2 allora villa Le Selve dalla famiglia Strozzi, presso il porto di Firenze nella zona di Lastra a Signa, cos\u00ec da soggiornarvi con la moglie, la quale per\u00f2, ritornava spesso al convento, durante le lunghe assenze del marito, e fu li che and\u00f2 dopo la morte di Chiappino nel 1575. Rimase cos\u00ec nelle Murate fino alla morte, sopraggiunta il 22 febbraio 1594. Chiappino ed Eleonora non ebbero figli, ma il Vitelli ebbe un discendente nato fuori dal matrimonio, Gian Vincenzo (\u2020 1596), a cui venne rinnovato il marchesato di Cetona sua vita durante e ambasciatore anch'egli di Cosimo I de' Medici, che fu soprattutto rappresentante del Granduca in Spagna; alla morte di Cosimo I, fu proprio Gian Vincenzo a recare la notizia a Madrid.\nPer quanto riguarda il suo aspetto fisico, Chiappino non era certo un bell'uomo: sembra infatti che fosse enormemente sovrappeso. Come dice Eugenio Alberi (1807-1878), erudito padovano:\nMarchese di Cetona.\nInvestito da Cosimo I de' Medici nel 1557 del titolo di Marchese di Cetona a seguito della Guerra di Siena, Chiappino si diede da fare per ristrutturare il paese; fu lui infatti a progettare quella che oggi \u00e8 Piazza Garibaldi, ma che allora era Piazza Vitelli."}
{"id": "3985963", "revid": "86599", "url": "https://it.wikipedia.org/wiki?curid=3985963", "title": "29361 Botticelli", "text": "29361 Botticelli \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,2880374\u00a0UA e da un'eccentricit\u00e0 di 0,0926634, inclinata di 6,24361\u00b0 rispetto all'eclittica.\nL'asteroide \u00e8 dedicato a Sandro Botticelli, celebre pittore rinascimentale."}
{"id": "3985965", "revid": "767487", "url": "https://it.wikipedia.org/wiki?curid=3985965", "title": "Hukkunud Alpinisti hotell", "text": "Hukkunud Alpinisti hotell (tradotto: \"L'Hotel dell'alpinista morto\") \u00e8 un film estone del 1979 diretto da Grigori Kromanov e tratto dal romanzo di fantascienza \"Otel \"U Pogibshego Al'pinista\" scritto da Arkadij e Boris Strugackij del 1970.\nTrama.\nUn poliziotto raggiunge uno sperduto chalet di montagna per una segnalazione e resta ivi bloccato per una valanga. Strani accadimenti e persone che scompaiono porteranno l'agente ad indagare, giungendo a considerazioni che stridono con il suo mestiere in quanto di carattere sovrannaturale. Sembra infatti che tra gli ospiti dello chalet si celino degli esseri alieni.\nOpere derivate.\nDal questo film \u00e8 stato tratto, anni dopo, un omonimo videogioco, prodotto in Russia e distribuito esclusivamente in tale nazione e in Germania."}
{"id": "3985966", "revid": "1543377", "url": "https://it.wikipedia.org/wiki?curid=3985966", "title": "C/1997 K2 SWAN", "text": "C/1997 K2 (SWAN) o SOHO 93 \u00e8 una cometa non periodica scoperta tramite la sonda spaziale SOHO, la prima scoperta tramite lo strumento SWAN.\nStoria della scoperta.\nL'annuncio della scoperta fu dato solo il 4 dicembre 1999 in quanto lo scopritore, J. Teemu T. M\u00e4kinen la scopr\u00ec solo molto tempo dopo mentre eseguiva una ricerca sui dati raccolti dallo strumento SWAN proprio alla ricerca di comete, in pratica al momento in cui la cometa era visibile nessuno la scopr\u00ec od osserv\u00f2 e i dati raccolti dalla SOHO furono studiati solo dopo oltre un anno dal momento in cui furono raccolti, si tratta quindi di una scoperta a posteriori: questa insolita vicenda pu\u00f2 essere spiegata col fatto che nel periodo in cui la cometa avrebbe potuto essere osservata la grande maggioranza degli astronomi professionisti e degli astrofili erano impegnati ad osservare la cometa C/1995 O1 (Hale-Bopp) una delle pi\u00f9 interessanti e luminose comete degli ultimi 500 anni.\nOrbita.\nLa cometa ha un'orbita parabolica e retrograda: se la cometa fosse stata osservata pi\u00f9 a lungo, invece dei poco pi\u00f9 di due mesi di cui abbiamo dati posizionali, tra l'altro di scarsa qualit\u00e0, la sua eccentricit\u00e0 avrebbe potuto risultare diversa da uno, un valore che corrisponde a un'orbita parabolica."}
{"id": "3985969", "revid": "287204", "url": "https://it.wikipedia.org/wiki?curid=3985969", "title": "Mesto Touskov", "text": ""}
{"id": "3985971", "revid": "599013", "url": "https://it.wikipedia.org/wiki?curid=3985971", "title": "Juan Alberto Acosta", "text": ""}
{"id": "3985974", "revid": "984922", "url": "https://it.wikipedia.org/wiki?curid=3985974", "title": "Il taglio del bosco (film)", "text": "Il taglio del bosco \u00e8 un film per la televisione del 1963, diretto da Vittorio Cottafavi, tratto dall'omonimo libro di Carlo Cassola.\nIl film, prodotto dalla RAI, fu trasmesso il 19 settembre 1963 durante il ciclo di nove film dal titolo \"Racconti dell'Italia di oggi\".\nLa pellicola vede la partecipazione di Gian Maria Volont\u00e9 come unico attore professionista, mentre tutti gli altri personaggi sono interpretati dagli abitanti di Tirli, il borgo delle colline grossetane dove il film \u00e8 girato ed ambientato.\nGianni Rondolino definisce l'opera \u00abun film fenomenologico che riesce a introdurre, nell'oggettivit\u00e0 della visione realistica, una dimensione morale inquietante\u00bb."}
{"id": "3985975", "revid": "1543377", "url": "https://it.wikipedia.org/wiki?curid=3985975", "title": "Section d'Or", "text": "La Section d'Or nota anche come \"Groupe de Puteaux\" o \"Gruppo di Puteaux\", fu un'associazione di pittori e critici d'arte associati ad un ramo del cubismo noto come orfismo (un termine coniato dal poeta francese Guillaume Apollinaire). Con sede nel sobborgo parigino di Puteaux, fu attiva dal 1912 a circa il 1914, arrivando alla ribalta sulla scia della loro partecipazione al controverso Salon des Ind\u00e9pendants nella primavera del 1911.\nStoria.\nIl nome del gruppo venne suggerito da Jacques Villon, dopo aver letto una traduzione del 1910 del \"Trattato della Pittura\" di Leonardo da Vinci realizzata da Jos\u00e9phin P\u00e9ladan. P\u00e9ladan attribuiva un grande significato mistico alla sezione aurea (in lingua francese \"Section d'Or\") e ad altre simili configurazioni geometriche. Per Villon, questo simboleggiava la sua fede nell'ordine e nel significato delle proporzioni matematiche, perch\u00e9 rifletteva i modelli e le relazioni presenti in natura.\nIl Gruppo adott\u00f2 questo nome per distinguersi dalla definizione pi\u00f9 ristretta del cubismo sviluppata in precedenza da Pablo Picasso e Georges Braque nel quartiere di Montmartre a Parigi.\nIl carattere intellettuale dei loro lavori sedusse, nel 1912, l'ortodosso Juan Gris. Egli fu senza dubbio per questi \u00abcubisteurs\u00bb, con Metzinger e Apollinaire, un agente d'informazioni prezioso sulle pratiche dei Montmartriani. In seguito al rifiuto di un'opera di Marcel Duchamp, \"Nu descendant un escalier\", al Salon de printemps, e spinti dallo scandalo provocato dall'esposizione dei pittori futuristi presso Bernheim Jeune nel febbraio del 1912, decidono di creare un primo salone occupando il vasto spazio della galleria La Bo\u00e9tie nell'ottobre del 1912 per rivelare le nuove direttive del movimento, esposizione accompagnata dalla pubblicazione del trattato \"Du Cubisme\" di Metzinger e Gleizes.. Oltre i fondatori, l'esposizione riun\u00ec Alexander Archipenko, Andr\u00e9 Lhote, Roger de la Fresnaye, Louis Marcoussis, Francis Picabia e F\u00e9lix Tobeen. Robert Delaunay, preoccupato di evitare le etichette, non espose nessuna opera. Pur risentendo dell'influenza di Montmartre, le opere presentate si distinguevano per i colori, il dinamismo e la simultaneit\u00e0 all'origine della quale si trova Sonia Delaunay che la svilupper\u00e0 con Robert Delaunay in pittura, moda e arti decorative. In seguito a questa esposizione, Apollinaire segnala \u00ab l'\u00e9cart\u00e8lement \u00bb (squartamento) del cubismo e la nascita del l'orfismo. Poco tempo dopo, i riferimenti al Rinascimento ed il rifiuto di appartenere ad un gruppo provocano la dipartita di L\u00e9ger, Delaunay e Duchamp.\nL'inizio della prima guerra mondiale nel 1914, in gran parte concluse le attivit\u00e0 del gruppo, che non era mai stato molto pi\u00f9 di una libera associazione."}
{"id": "3985978", "revid": "287204", "url": "https://it.wikipedia.org/wiki?curid=3985978", "title": "29470 Higgs", "text": "29470 Higgs \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,5915389\u00a0UA e da un'eccentricit\u00e0 di 0,1409022, inclinata di 13,72398\u00b0 rispetto all'eclittica."}
{"id": "3985981", "revid": "287204", "url": "https://it.wikipedia.org/wiki?curid=3985981", "title": "Nyrany", "text": ""}
{"id": "3985986", "revid": "124808", "url": "https://it.wikipedia.org/wiki?curid=3985986", "title": "Gianpaolo Tarabini", "text": ""}
{"id": "3985987", "revid": "1924342", "url": "https://it.wikipedia.org/wiki?curid=3985987", "title": "Ceremonials", "text": "Ceremonials \u00e8 il secondo album in studio del gruppo musicale britannico Florence and the Machine, pubblicato il 28 ottobre 2011 dalla Island Records.\nLa band lavor\u00f2 sull'album dal 2010 al 2011. Tutte le canzoni presenti nel disco sono state prodotte da Paul Epworth, che aveva gi\u00e0 lavorato all'album di debutto della band, \"Lungs\", pubblicato nel 2009.\nL'album ha ricevuto recensioni generalmente positive da critici musicali, che l'hanno paragonato ad artisti come Kate Bush, pur lodando la strumentazione e la produzione delle canzoni. Inoltre, \u00e8 apparso in diverse liste di fine anno dei critici. \"Ceremonials\" ha debuttato alla prima posizione dell'Official Albums Chart del Regno Unito, diventando il secondo album consecutivo al numero uno della band. Il \"New York Times\" ha descritto il lavoro come un album \u00abdalle melodie celtiche, blues e rock con richiami al gotico e al gospel\u00bb.\nLa stessa Florence, in un'intervista per il \"The Guardian\" classifica \"Ceremonials\" come un album \u00abchamber soul dalle atmosfere un po' gotiche\u00bb. Per svariati brani, la band si \u00e8 ispirata al suicidio di Virginia Woolf, come nel caso di \"What the Water Gave Me\" e \"Never Let Me Go\". Il sound appare molto pi\u00f9 \u00abmaturo\u00bb del precedente, con richiami al gothic rock gi\u00e0 sperimentato in precedenza per singoli promozionali come \"Heavy in Your Arms\". Nella versione deluxe, vi \u00e8 la presenza di richiami all'indietronica: in \"Remain Nameless\" o \"Strangeness and Charm\" rappresentano l'esempio pi\u00f9 chiaro.\nAntefatti.\nLa nota rivista \"NME\" ha confermato che dopo l'uscita del brano \"Heavy in Your Arms\" inciso per la colonna sonora del film \"\", la cantante e frontwoman del gruppo Florence Welch \u00e8 entrata in studio per realizzare una sessione di registrazione della durata di due settimane con il produttore Paul Epworth, con il quale aveva lavorato al predecessore \"Lungs\". Ha dichiarato che i due processi venuti fuori hanno tratto ispirazine dalla scienza, dal momento che \u00abmolti della sua famiglia sono medici o aspiranti medici, tanto che le sue conversazioni si concentrano su argomenti di tipo medico.\u00bb In un'intervista con il sito \"Gibson\" avvenuta il 17 febbraio 2011, il chitarrista Rob Ackroyd ha dichiarato: \u00abil lavoro sul secondo album \u00e8 iniziato con Paul Epworth e si parla di prenotazione presso Abbey Road per un il bimestre aprile/maggio al fine di registrare\u00bb, mentre nel giugno del 2011, Epworth ha affermato a BBC Radio 6 Music che l'album sarebbe probabilmente terminato \u00abentro la fine del mese di luglio\u00bb e ha descritto il suono come \u00abmolto meno indie e molto pi\u00f9 soul\u00bb. Egli ha inoltre indicato la presenza di 16 canzoni l'inclusione del disco, ma che tale numero sarebbe stato ridotto al momento della pubblicazione. Pitchfork ha confermato il 23 agosto 2011 che l'album \u00e8 stato prodotto esclusivamente da Epworth e il 12 settembre 2011, il conduttore radiofonico canadese Alan Cross ha rivelato il titolo dell'album, appunto \"Ceremonials\" e lo ha anche commentato dicendo: \u00abHo sentito un po' pi\u00f9 della met\u00e0 del lavoro ed \u00e8 grande, pieno di sentimento e potente. Pensate ad Adele o Tori Amos, ma con i geni di Kate Bush, in particolare durante la sezione ritmica.\u00bb\nPer quanto riguarda il titolo, Welch ha affermato a \"MTV News\" che \u00ab\u00e8 stata un'installazione d'arte fatta negli anni Settanta, questa specie di grande processione in stile coquette hippie e tutti questi diversi abiti colorati e le maschere, ed ha tutto a che fare con il colore, le paste colorate e i palloncini. L'ho visto un paio di anni fa, ed \u00e8 stato chiamato \"Ceremonials\" e poi accompagnato dai numeri romani. E tale parola mi ha bloccato e credo che l'intera idea di fare performance, mettere un dato vestito e uscire per trovare una sorta di esorcismo o assoluzione, di uscire da s\u00e9 stessi, c'\u00e8 un senso di cerimonia in questo.\u00bb Welch ha anche ammesso la sua iniziale volont\u00e0 di chiamare l'album \"Violence\", affermando: \u00abvolevo fare un qualcosa somigliante alla colonna sonora del film di Baz Luhrmann \"Romeo + Giulietta\": la violenza mescolata con il dramma shakespeariano e unito alla musica pop e a un'estrema roba neon.\u00bb In un'intervista condotta per \"The Guardian\", l'album \u00e8 stato descritto come \u00abmolto pi\u00f9 grande\u00bb e inserito all'interno del genere musicale chamber soul, cio\u00e8 un insieme di pop e soul. Inoltre, le note poste sulla copertina di \"Ceremonials\" contengono un saggio prodotto dalla scrittrice inglese Emma Forrest, datata 21 settembre 2011.\nPromozione.\nPer promuovere il disco, i Florence and the Machine hanno intrapreso la loro seconda tourn\u00e9e mondiale, intitolata appunto \"Ceremonials Tour\", a partire dal 13 ottobre 2011. Comprendente una scaletta di canzoni facenti parte di entrambi i due album pubblicati dal gruppo, essa si \u00e8 concretizzata anche in numerosi festival musicali, dal momento che questo \u00e8 il modo preferito dalla Welch di esibirsi dal vivo.\nDurante un'intervista con \"MTV News\", Welch ha discusso la natura del tour, riferendo: \u00abIn un certo senso, non sar\u00e0 una produzione troppo grande; abbiamo fatto un sacco di roba abbastanza stravagante ed \u00e8 stato incredibile, ma per questo tour \u00e8 sicuramente meglio mettere in mostra solo la musica [...] le canzoni stanno per essere la cosa pi\u00f9 importante. Esso sar\u00e0 fortemente basato sulla musica [...] senza tante campane o fischietti appena ancora, cerchiamo di mantenerla abbastanza tranquilla e pura.\u00bb Il tour si \u00e8 protratto sino al settembre del 2013, comprendendo Paesi provenienti da tutti i continenti del mondo.\nAccoglienza.\n\"Ceremonials\" \u00e8 stato accolto positivamente dalla critica. Su Metacritic ha totalizzato, su 36 critiche contabilizzate, 22 positive e 14 miste, con una media di 75 punti su 100. James Christopher Monger di AllMusic scrive a proposito dell'album \u00abPi\u00f9 grande e pi\u00f9 audace dell'eccellente \"Lungs\" del 2009, \"Ceremonials\" rotola come nebbia sul Tamigi, distribuendo un mix pesante di inni neo-soul infusi di britpop e lussureggianti ballate pronte per il trailer di film che fondono influenze blues e l'elettro-disperazione di Adele con il melodramma ornato e gotico di Kate Bush e dei The Sisters of Mercy dell'era \"Floodland\"\u00bb. Laura Foster di \"Clash\" ha descritto \"Ceremonials\" come \u00abun lavoro sicuro di s\u00e9 e coerente\u00bb. Jody Rosen di \"Rolling Stone\" ha commentato che l'album contiene \u00abballate turbolente, alimentate da tamburi in forte espansione e cori che si alzano come tuoni lontani, pieni dei lamenti da banshee di Welch. La musica tocca melodie celtiche, calpestio di rock blues, accenni al goth e al gospel\u00bb.\nSuccesso commerciale.\n\"Ceremonials\" ha esordito direttamente al vertice della classifica degli album britannica, vendendo circa copie nei primi due giorni di disponibilit\u00e0 e 94.050 al termine della prima settimana. \u00c8 scivolato poi in terza posizione, distribuendo unit\u00e0. Il 18 gennaio 2013, il progetto \u00e8 stato premiato con il doppio disco di platino dalla British Phonographic Industry e, fino al giugno 2015, copie sono state vendute nel solo Regno Unito.\nAnche nei mercati esteri l'album ha riscosso un notevole successo, debuttando al primo posto delle gradustorie in Australia, Irlanda e Nuova Zelanda. Nel primo Paese citato, viene certificato disco d'oro dalla Australian Recording Industry Association a una settimana dalla pubblicazione, mentre ha ottenuto il triplo disco di platino agli esordi del 2013, avendo sorpassato la soglia delle copie. Grazie a una vendita pari a unit\u00e0 nella sua settimana di apertura negli Stati Uniti, \"Ceremonials\" penetra al sesto posto della Billboard 200, vendendo copie negli Stati Uniti sino al marzo 2015. A partire da maggio 2012, il progetto ha venduto 2,5 milioni di copie in tutto il mondo."}
{"id": "3985993", "revid": "12222", "url": "https://it.wikipedia.org/wiki?curid=3985993", "title": "Dose letale 50", "text": ""}
{"id": "3985995", "revid": "767487", "url": "https://it.wikipedia.org/wiki?curid=3985995", "title": "Amilcare Puviani", "text": "Si laure\u00f2 in giurisprudenza a Bologna all'et\u00e0 di 22 anni, il 29 luglio 1870, a pieni voti e con lode speciale. Trasferitosi a Roma, si dedic\u00f2 alla pratica forense. Nel 1880 tuttavia, preferendo la didattica alla carriera di avvocato, consegu\u00ec la libera docenza in economia politica presso l'Universit\u00e0 di Bologna. Nella stessa Universit\u00e0 divenne professore di scienza delle finanze e diritto finanziario. Nel 1889 vinse il concorso per professore di economia politica, statistica e scienza delle finanze nel Regio Istituto tecnico di Perugia. Nel 1890 pass\u00f2 alla facolt\u00e0 di giurisprudenza di Perugia, dove rimase fino alla morte. Rifiut\u00f2 trasferimenti in sedi prestigiose, quali quelle di Genova e Torino.\nIl suo lavoro fu ostacolato da una grave malattia agli occhi che lo port\u00f2 alla quasi assoluta cecit\u00e0. Ci\u00f2 nonostante continu\u00f2 a svolgere un'intensa attivit\u00e0 di studio, documentata dalle sue pubblicazioni. Per tutta la vita rimase legato al suo paese natale, dove ritornava regolarmente e dove mor\u00ec il 12 settembre 1907.\nUna delle sue opere pi\u00f9 importanti \u00e8 \"Teoria della illusione finanziaria\", scritto nel 1903, ristampato nella seconda met\u00e0 del Novecento in Italia e in Germania."}
{"id": "3986001", "revid": "662473", "url": "https://it.wikipedia.org/wiki?curid=3986001", "title": "E.L.F.", "text": ""}
{"id": "3986002", "revid": "124389330", "url": "https://it.wikipedia.org/wiki?curid=3986002", "title": "One Shot Disco Volume 5", "text": "One Shot Disco Volume 5 - The Definitive Discollection \u00e8 la quinta raccolta di musica dance degli anni '70, pubblicata in Italia dalla Universal su CD (catalogo 314 583 648 2) e cassetta nel 2002, appartenente alla serie \"One Shot Disco\" della collana \"One Shot\".\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono."}
{"id": "3986010", "revid": "123083720", "url": "https://it.wikipedia.org/wiki?curid=3986010", "title": "Caryologia", "text": "Caryologia \u00e8 una rivista scientifica a diffusione internazionale di propriet\u00e0 dell'Universit\u00e0 di Firenze dedicata soprattutto a argomenti di genetica e biologia cellulare, in particolare a studi sui cromosomi, sulla filogenesi e l'ultrastruttura di cellule vegetali e animali. Negli ultimi dieci anni pubblica solo articoli scritti in lingua inglese e dopo un processo di revisione paritaria.\nLa rivista \u00e8 stata fondata nel 1948 da Alberto Chiarugi e ha un fattore d'impatto (ISI Web of Knowledge) per il 2018 di 1.14. Dal 2012 edita da Taylor and Francis. Dal gennaio 2019 \u00e8 passata all'editore dell'Universit\u00e0 di Firenze Firenze University Press."}
{"id": "3986012", "revid": "124123", "url": "https://it.wikipedia.org/wiki?curid=3986012", "title": "Peter Rosegger", "text": "Fu un rappresentante della \"Heimatliteratur\", ovvero della \u00abletteratura della terra natale\u00bb che sul finire del XIX secolo contrappose gli antichi valori contadini al materialismo del mondo industriale.\nDi umili origini, si dedic\u00f2 alla letteratura a partire dal 1869, pubblicando una raccolta di poesie in dialetto stiriano. Scrisse romanzi dal realismo vivace e dall'umorismo bonario, sviluppando nelle ultime opere una vena mistica.\nKonrad Lorenz ha citato alcuni versi di Rosegger in apertura del libro \"L'anello di Re Salomone\" (1949): \u00abCi\u00f2 che seminai nell'ira / crebbe in una notte / rigogliosamente / ma la pioggia lo distrusse. // Ci\u00f2 che seminai con amore / germin\u00f2 lentamente / matur\u00f2 tardi / ma in benedetta abbondanza\u00bb."}
{"id": "3986013", "revid": "124536348", "url": "https://it.wikipedia.org/wiki?curid=3986013", "title": "Monsuno", "text": "Monsuno \u00e8 un cartone animato nippo-statunitense di genere azione e avventura. La serie animata \u00e8 stata trasmessa in anteprima su Nicktoons negli Stati Uniti d'America dal 23 febbraio 2012, mentre in Giappone \u00e8 stata trasmessa su TV Tokyo dal 3 ottobre 2012. Al contrario la seconda stagione nota come Monsuno: Combat Chaos \u00e8 andata in onda prima in Giappone su TV Tokyo dal 3 aprile 2013 precedendo gli Stati Uniti che ha trasmesso la serie su Nicktoons dal 21 aprile 2013 al 25 maggio 2014. La terza stagione, che mantiene lo stesso titolo della seconda, \u00e8 stata pubblicata interamente su Hulu il 1\u00ba luglio 2014.\nIn Italia la prima stagione \u00e8 stata trasmessa da Nickelodeon dal 23 aprile al 6 luglio 2012 e in chiaro su K2 dal 27 agosto fino al 20 settembre 2012. La seconda stagione intitolata Monsuno: Guerra al grande Caos \u00e8 stata trasmessa dal 4 al 29 novembre 2013 su K2.\nTrama.\nI tre amici Chase, Bren e Jinja trovano il DNA di alcuni mostri del passato, i Monsuno. Con i rispettivi Monsuno si trovano a combattere contro l'agenzia S.T.O.R.M. - \"Strategic Tactical Operatives for Recovery of Monsuno\" (\"Operativi Strategici Tattici per il recupero dei Monsuno\") capeggiata dall'infida e tirannica Charlemagne e i suoi scagnozzi privi di scrupoli che mira ad usare i Monsuno per i propri fini. I protagonisti cercano di ritrovare il padre di Chase, creatore dei Monsuno, per comprendere la verit\u00e0. Al trio si aggiungono Beyal, un monaco, e Dax. La seconda stagione \u00e8 tuttora in produzione.\nEpisodi.\nPrima stagione.\nSebbene la serie fosse iniziata precedentemente in America, grazie al lancio globale in alcuni Paesi la trasmissione della prima stagione riusc\u00ec a superare quella della nazione d'origine."}
{"id": "3986016", "revid": "287204", "url": "https://it.wikipedia.org/wiki?curid=3986016", "title": "Riccardo Cuor di Leone (disambigua)", "text": ""}
{"id": "3986020", "revid": "339392", "url": "https://it.wikipedia.org/wiki?curid=3986020", "title": "3. Infanterie-Division (Wehrmacht)", "text": ""}
{"id": "3986022", "revid": "446353", "url": "https://it.wikipedia.org/wiki?curid=3986022", "title": "USS Massachusetts (BB-59)", "text": "La USS \"Massachusetts\" (hull classification symbol BB-59), chiamata \"Big Mamie\" dai membri dell'equipaggio durante la seconda guerra mondiale, \u00e8 stata una nave da battaglia della seconda classe \"South Dakota\" statunitense.\n\u00c8 stata la settima nave della marina americana intitolata al sesto stato federale e una delle due navi della stessa classe (assieme alla sorella \"Alabama\") ad essere stata donata per l'utilizzo come nave museo.\nCostruzione.\nLa sua costruzione, autorizzata dal Congresso degli Stati Uniti d'America nel 1938, \u00e8 avvenuta nel cantiere navale di Quincy. Progettata il 27 luglio 1939, fu varata due anni dopo, il 23 settembre 1941 e divenne operativa il 12 maggio 1942, sotto il comando del capitano Francis E. M. Whiting."}
{"id": "3986023", "revid": "642594", "url": "https://it.wikipedia.org/wiki?curid=3986023", "title": "Elettrotreno FS ETR 401", "text": ""}
{"id": "3986027", "revid": "287204", "url": "https://it.wikipedia.org/wiki?curid=3986027", "title": "Tremosna", "text": ""}
{"id": "3986029", "revid": "36426", "url": "https://it.wikipedia.org/wiki?curid=3986029", "title": "Stabilimento Redaelli di Napoli", "text": "Lo stabilimento Redaelli \u00e8 stato un impianto industriale di Napoli ubicato nel quartiere Vicaria.\nStoria.\nSorse agli inizi del XX secolo su un'area di circa per iniziativa di Giuseppe Redaelli, industriale milanese, per la lavorazione e la trafilatura del ferro e dell'acciaio. La scelta di stabilire l'azienda alla Vicaria rispondeva ai bisogni del Piano di Risanamento sullo sviluppo economico del quartiere e dalla grande opportunit\u00e0 offerta dalla vicina ferrovia Alifana.\nL'area \u00e8 delimitata triangolarmente a sud da via Piazzola al Trivio, a nord da via Rampe del Campo, ad ovest da via Don Bosco e da via Arenaccia. La fabbrica visse il suo periodo migliore durante la prima guerra mondiale, a seguito della forte domanda di metalli da impiegare nella produzione bellica, cui segu\u00ec nel dopoguerra le difficolt\u00e0 per la riconversione. Negli anni ottanta, a seguito della crisi globale dell'acciaio, l'azienda segu\u00ec le sorti di altre fabbriche partenopee con l'inesorabile dismissione degli impianti.\nOrganizzazione.\nOltre ai reparti per treno-lamiere, per la trafila e di laminazione, il complesso si compone di numerosi edifici adibiti a servizi per il personale: refettorio per operai e impiegati, gli uffici di gestione e contabilit\u00e0 con il padiglione medagliere, il padiglione pesa e lo spogliatoio delle guardie. Sono inoltre presenti gli uffici di direzione e, infine, il padiglione del laboratorio sperimentale.\nServizio sociale di fabbrica.\nL'ex Radaelli fu anche l'ultimo dei complessi industriali a dotarsi di un servizio autonomo assistenziale. Due assistenti sociali, scelte tra neodiplomate della ex scuola del Consorzio Unsass in via Acton, si interessavano dei bisogni della famiglia dei lavoratori quali, ad es., fornire informazioni previdenziali, raccolta ed avviamento delle pratiche, orientamento professionale dei figli o eventuale invio in colonia, interventi in casi di emergenza.\nProspettive sulla ex Redaelli.\nNel 2008 il Comune di Napoli ha deciso avviare le procedure di recupero dell'ex complesso industriale mutandone la destinazione d'uso in area residenziale. Sono previsti, infatti, la costruzione di nuovi vani per un totale di , un fabbricato per attivit\u00e0 artigianali di , un centro commerciale di , un parcheggio con box e stalli privati ed, infine, il recupero di alcuni padiglioni e la ciminiera ritenuti siti d'interesse archeo-industriale.\n "}
{"id": "3986039", "revid": "438678", "url": "https://it.wikipedia.org/wiki?curid=3986039", "title": "Le belle della notte", "text": "Le belle della notte (\"Les Belles de nuit\") \u00e8 un film del 1952 diretto da Ren\u00e9 Clair.\nTrama.\nClaudio \u00e8 un giovane musicista che conduce una vita grigia. L'unico modo per evadere \u00e8 sognare avventure, soprattutto amorose, che si svolgono in altri luoghi e in altri tempi.\nSolo quando si rende conto che nessuna di queste avventure sognate gli pu\u00f2 dare la felicit\u00e0 arriva l'ingaggio da parte dell'Opera di Parigi grazie al quale pu\u00f2 sposare Susanna."}
{"id": "3986041", "revid": "287204", "url": "https://it.wikipedia.org/wiki?curid=3986041", "title": "Utery", "text": ""}
{"id": "3986042", "revid": "124389396", "url": "https://it.wikipedia.org/wiki?curid=3986042", "title": "One Shot Disco Volume 6", "text": "One Shot Disco Volume 6 - The Definitive Discollection \u00e8 la sesta ed ultima raccolta di musica dance degli anni '70, pubblicata in Italia dalla Universal su CD (catalogo 249 980 840 8) e cassetta nel 2003, appartenente alla serie \"One Shot Disco\" della collana \"One Shot\".\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono.\nCD 1.\nDurata totale: 77:18\nCD 2.\nDurata totale: 75:02"}
{"id": "3986044", "revid": "339392", "url": "https://it.wikipedia.org/wiki?curid=3986044", "title": "Crotone-Sant'Anna", "text": ""}
{"id": "3986050", "revid": "1305772", "url": "https://it.wikipedia.org/wiki?curid=3986050", "title": "Riccardo Cuor di Leone (serie televisiva)", "text": "Riccardo Cuor di Leone (\"Richard the Lionheart\") \u00e8 una serie televisiva britannica in 39 episodi trasmessi per la prima volta nel corso di una sola stagione dal 1962 al 1963.\n\u00c8 una serie d'avventura a sfondo storico incentrata sulle vicende di corte del re d'Inghilterra Riccardo I, detto Riccardo Cuor di Leone.\nPersonaggi e interpreti.\nGuest star.\nTra le guest star: Raymond Rollett, Tom Bowman, Prudence Hyman, Steve Plytas, Peter Reynolds, Dominic Roche, Humphrey Lestocq, Dawn Beret, Richard Hearne, Peter Illing, Kevin Brennan, Tony Doonan.\nProduzione.\nLa serie fu prodotta da Danziger Productions Le musiche furono composte da Bill LeSage, Buddy Kaye e Philip Springer (questi ultimi autori due del tema musicale \"Richard the Lionheart\"). Il regista \u00e8 Ernest Morris.\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa nel Regno Unito dal 4 giugno 1962 al 13 dicembre 1963 sulla rete televisiva BBC. In Italia \u00e8 stata trasmessa con il titolo \"Riccardo Cuor di Leone\".\nAlcune delle uscite internazionali sono state:"}
{"id": "3986051", "revid": "1117982", "url": "https://it.wikipedia.org/wiki?curid=3986051", "title": "Cinetone di Sparta", "text": "Biografia.\nNato forse agli inizi dell'VIII sec. a.C. e considerato uno degli autori del Ciclo epico, Cinetone \u00e8 in effetti una figura semi-leggendaria. Eusebio di Cesarea afferma che il poeta era attivo nel 764-763 a.C.\nOpere.\nA Cinetone fonti diverse attribuiscono, a seconda dei casi, i poemi \"Edipodia\", \"Piccola Iliade\" oppure \"Telegonia\". \nUn piccolo cenno allo stile di Cinetone di Sparta \u00e8 presente nell'opera \"Sugli oracoli della Pizia\" (\"De Pythiae oraculis\") di Plutarco, dove si afferma che il poeta \"aggiunse agli oracoli uno stile pomposo e drammatico non necessario\"."}
{"id": "3986052", "revid": "124123", "url": "https://it.wikipedia.org/wiki?curid=3986052", "title": "Ricwin di Nantes", "text": "Origine.\nNon si conoscono gli ascendenti.\nBiografia.\nDi Ricwin si hanno scarse notizie. Nell'814 \u00e8 citato da Eginardo tra i quindici conti che furono testimoni del testamento di Carlomagno.\nSempre secondo Eginardo il conte Ricwin, assieme al vescovo Norberto, dopo la successione di Ludovico il Pio a Carlomagno, venne inviato come ambasciatore presso la corte bizantina di Leone V l'Armeno, per riconfermare e rinnovare i vecchi patti di amicizia.\nDopo la partenza di Ricwin, si impossess\u00f2 della contea Bernardo I, che fu confermato conte di Poitiers dal re d'Aquitania, Pipino I.\nDopo il suo rientro nel regno dei Franchi ebbe la contea di Nantes.\nRicwin, trov\u00f2 la morte, il 25 giugno 841, alla Battaglia di Fontenay, a cui partecip\u00f2 tra le truppe di Carlo il Calvo.\nDiscendenza.\nDi Ricwin non si conosce alcuna discendenza."}
{"id": "3986056", "revid": "1442080", "url": "https://it.wikipedia.org/wiki?curid=3986056", "title": "Grand Prix Hassan II 2012 - Doppio", "text": "Il doppio del Grand Prix Hassan II 2012 \u00e8 stato un torneo di tennis facente parte dell'ATP World Tour 2012.\nRobert Lindstedt e Horia Tec\u0103u erano i detentori del titolo ma hanno deciso di non partecipare.\nI vincitori di questa edizione sono Dustin Brown e Paul Hanley che hanno battuto in finale la coppia italiana formata da Daniele Bracciali e Fabio Fognini."}
{"id": "3986057", "revid": "287204", "url": "https://it.wikipedia.org/wiki?curid=3986057", "title": "Gran Premio motociclistico di Jugoslavia 1986", "text": "Il Gran Premio motociclistico di Jugoslavia 1986 fu la quinta gara del Motomondiale 1986. Si disput\u00f2 il 15 giugno 1986 presso l'Automotodrom Grobnik, nei pressi di Fiume.\nSi \u00e8 gareggiato in tre classi, con le vittorie di Eddie Lawson nella classe 500, di Sito Pons nella classe 250 e di Jorge Mart\u00ednez nella classe 80."}
{"id": "3986061", "revid": "729019", "url": "https://it.wikipedia.org/wiki?curid=3986061", "title": "Jacques El\u00e9onor Rouxel de Grancey", "text": "Biografia.\nJacques Eleonor Rouxel, conte di Grancey, conte di M\u00e9davy, era un Maresciallo di Francia.\nEra il nipote di Jacques de Grancey Rouxel (1605-1680), anch'egli Maresciallo di Francia.\nCadetto nelle \"Guardie del Corpo\" all'et\u00e0 di 18 anni, era il brigadiere dell\"'Armata del Re\" nel 1688 e tenente generale nel 1702.\nPrincipali azioni militari:\nDopo la guerra, venne nominato Governatore Generale del Nivernese e Donzois e delle citt\u00e0 di Sedan e Thionville nel 1720. \nNel 1724 fu nominato Maresciallo di Francia dal re Luigi XV di Francia.\nSpos\u00f2 il 12 giugno 1685 Marie-Th\u00e9r\u00e8se Colbert, nipote di Jean-Baptiste Colbert. \nEbbero tre figlie, che morirono tutte prima del padre."}
{"id": "3986063", "revid": "36426", "url": "https://it.wikipedia.org/wiki?curid=3986063", "title": "Sant'Anna, la Vergine, il Bambino e l'agnellino", "text": ""}
{"id": "3986064", "revid": "1654832", "url": "https://it.wikipedia.org/wiki?curid=3986064", "title": "Agenzia internazionale per le energie rinnovabili", "text": "LAgenzia internazionale per le energie rinnovabili (\"International Renewable Energy Agency\"), conosciuta anche con l'acronimo IRENA, \u00e8 un'organizzazione internazionale finalizzata ad incoraggiare l'adozione e l'utilizzo crescente e generalizzato delle energie rinnovabili in una prospettiva di sviluppo sostenibile. L'organizzazione \u00e8 stata fondata il 26 gennaio 2009 a Bonn in Germania, il suo Statuto ha ottenuto fin dall'inizio la firma di settantacinque Stati.\nComposizione.\nPossono accedere all'Agenzia, in virt\u00f9 dell'articolo 4 dello Statuto, gli Stati membri dell'Organizzazione delle Nazioni Unite e le organizzazioni internazionali avente carattere regionale costituite da Stati sovrani.\nAttualmente fanno parte dell'Agenzia l'Unione europea e novantuno stati: Albania, Angola, Antigua e Barbuda, Armenia, Australia, Bangladesh, Bielorussia, Bosnia ed Erzegovina, Brunei, Bulgaria, Camerun, Capo Verde, Cipro, Corea del Sud, Croazia, Danimarca, Ecuador, Emirati Arabi Uniti, Eritrea, Etiopia, Figi, Filippine, Finlandia, Francia, Gambia, Georgia, Germania, Giappone, Gibuti, Grecia, Grenada, Islanda, Isole Marshall, Israele, Italia, Kenya, Lesotho, Lettonia, Liechtenstein, Lituania, Lussemburgo, Macedonia, Malaysia, Maldive, Mali, Malta, Mauritania, Mauritius, Messico, Moldavia, Monaco, Mongolia, Montenegro, Mozambico, Nauru, Nicaragua, Niger, Nigeria, Norvegia, Nuova Zelanda, Oman, Paesi Bassi, Palau, Panama, Polonia, Portogallo, Qatar, Repubblica Ceca, Repubblica Dominicana, Romania, Samoa, Senegal, Serbia, Seychelles, Sierra Leone, Slovacchia, Slovenia, Spagna, Sri Lanka, Stati Uniti d'America, Sudafrica, Sudan, Svezia, Svizzera, Swaziland, Togo, Tonga, Tunisia, Turchia, Uruguay, Yemen.\nLo statuto \u00e8 stato sottoscritto anche da altri sessantacinque Stati che non hanno per\u00f2 provveduto alla ratifica del trattato."}
{"id": "3986069", "revid": "110157", "url": "https://it.wikipedia.org/wiki?curid=3986069", "title": "V\u0161eruby (Plze\u0148-sever)", "text": "V\u0161eruby \u00e8 una citt\u00e0 della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3986070", "revid": "35707", "url": "https://it.wikipedia.org/wiki?curid=3986070", "title": "Il segreto di don Giovanni", "text": ""}
{"id": "3986071", "revid": "287204", "url": "https://it.wikipedia.org/wiki?curid=3986071", "title": "14544 Ericjones", "text": "14544 Ericjones \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 3,0573763\u00a0UA e da un'eccentricit\u00e0 di 0,0915663, inclinata di 9,50651\u00b0 rispetto all'eclittica."}
{"id": "3986072", "revid": "830939", "url": "https://it.wikipedia.org/wiki?curid=3986072", "title": "Caccia con i cani", "text": "La Caccia con i cani o \"Cynegeticus\" o \"Kynegetikos\" \u00e8 un trattato dell'antico scrittore greco Senofonte.\nSi tratta di una delle quattro opere di Senofonte sulle arti o abilit\u00e0 (ogni titolo si conclude con -ikos/-icus). Gli altri tre sono: \"Hipparchicus\" (\"il comandante della cavalleria\"), \"Peri Hippikes\" (\"Sull'equitazione\") e \"Le Entrate\"\nIl titolo deriva dal greco: \u039a\u03c5\u03bd\u03b7\u03b3\u03b5\u03c4\u03b9\u03ba\u03cc\u03bd: \"caccia\" dal verbo greco antico \u03ba\u03c5\u03bd\u03b7\u03b3\u03ad\u03c9 / \u03ba\u03c5\u03bd\u03b7\u03b3\u03ce, un composito di cane (= \u03ba\u03cd\u03c9\u03bd) e \u03ac\u03b3\u03c9 (= condurre o portare), letteralmente condurre o portare i cani.\nTrama.\nL'opera \u00e8 dedicata, come il \"Peri Hippikes\", ad una delle attivit\u00e0 preferite dai gentleman di campagna qual Senofonte era. Infatti pur non essendo un'opera autobiografica rimane comunque legata fortemente alle vicende ed alla personalit\u00e0 dell'autore, tipicamente aristocratico. Tale lavoro rientra nel gruppo delle \"Opere tecniche\" di Senofonte ed \u00e8 diviso in 13 capitoli.\nCapitolo 1.\nSenofonte inizia discutendo l'importanza della caccia e raccontando di come gli dei Apollo e Artemide abbiano fornito dei cani da caccia a Chirone, il centauro us\u00f2 la caccia per l'educazione di ventuno eroi. Gli eroi citati sono: Cefalo, Asclepio, Menelao, Nestore, Anfiarao, Peleo, Telamone, Meleagro, Teseo, Ippolito, Palamede, Ulisse, Menesteo, Diomede, Castore e Polluce, Macaone, Podaleirius, Antiloco, Enea e Achille. Senofonte passa a descrivere l'eccellenza di ogni \"eroe\", anche se molti dei suoi motivi sono piuttosto scomodi su altre istanze nella letteratura. La caccia, sostiene Senofonte nella conclusione del capitolo, \"\u00e8 uno dei mezzi attraverso i quali gli uomini diventano buoni in guerra e in tutte le cose di cui deve venire l'eccellenza nel pensiero e parola e azione\".\nCapitolo 2.\nSenofonte volge l'attenzione al giovane che \u00e8 a caccia e al suo abbigliamento con la spiegazione di ogni finalit\u00e0 degli elementi, e anche il custode della rete, che \u00e8 quello che deve aiutarlo, compreso un breve appunto sulla rete necessaria.\nCapitolo 3.\nSenofonte scrive circa i due tipi di cani da utilizzare: il castoriano e il volpino. Egli d\u00e0 una descrizione molto dettagliata del temperamento dei cani diversi. Alcuni dei difetti nei cani sono dovuti alla natura, ma possono anche essere dovuti alla cattiva educazione.\nCapitolo 4.\nSono descritte le caratteristiche fisiche del cane, cos\u00ec come la formazione corretta iniziale necessaria in diverse stagioni per la caccia di lepri.\nCapitolo 5.\nSono presentate le stagioni e le difficolt\u00e0 particolari a ciascuno di essi nella ricerca di lepri. Anche le caratteristiche fisiche e le abitudini della lepre vengono analizzati a lungo.\nCapitolo 6.\nSenofonte inizia con mezzi di contenimento cani prima che sono fuori a caccia, ma si muove velocemente per i preparativi del mattino per la caccia. Una volta che la caccia \u00e8 iniziata e la partita di caccia ha raggiunto un luogo dove si pu\u00f2 trovare una lepre bisogna offrire un \"voto ad Apollo e Artemide cacciatrice\" che condivideranno con loro il premio. \u00c8 solo ora che il cane pu\u00f2 essere libero di trovare la pista della lepre, che proseguir\u00e0 fin quando sar\u00e0 trovata. Una volta che la caccia \u00e8 iniziata il cacciatore deve verbalmente lodare il cane. Se la lepre \u00e8 colta al primo tentativo i cani devono essere portati indietro e devono cercarne un'altra. In caso contrario, la ricerca \u00e8 realmente iniziata, e Senofonte fa davvero un gioco di esso con costanti osservazioni verbali nei confronti dei cani. Una volta che i cani sono stanchi di cacciare il cacciatore deve cercare da solo.\nCapitolo 7.\nIllustra l'allevamento corretto e le modalit\u00e0 per aumentare i cuccioli. Senofonte elenca anche i nomi propri per cani: ciascuno dei nomi sono brevi in modo che possano essere facilmente detto.\nSenofonte poi spiega come avere i cuccioli e seguire i cani durante la caccia e, infine, far loro prendere la lepre e lasciarli averla. Devono essere alimentati quando si trovano vicino alle reti, quindi se si sono persi torneranno ad essere nutriti.\nCapitolo 8.\nDescrive la caccia alla lepre nella neve.\nCapitolo 9.\nSenofonte conclude la discussione riguardo alla caccia delle lepri e comincia a discutere su come cacciare cerbiatti, cervi e vitelli. Egli suggerisce anche ora utilizzando il cane indiano, perch\u00e9 sono pi\u00f9 grandi, pi\u00f9 veloci, e pi\u00f9 coraggioso. La prima menzione di trappole \u00e8 discusso durante la caccia al cervo, in particolare, Senofonte discute una caltrop a lungo.\nCapitolo 10.\nIl gioco si fa ora pi\u00f9 grande e pi\u00f9 difficile, che richiede molte trappole, incluse le reti, giavellotti, lance e triboli cos\u00ec come diverse specie di cani. La rete richiede ormai quindici corde filamento piuttosto che i nove fili utilizzati per le lepri. Il cinghiale richiede un grande sforzo molto di pi\u00f9, e diventer\u00e0 non solo un inseguimento, ma una lotta. Solo ora Senofonte discutere la morte di molti cani e i rischi che comporta per il cacciatore.\nCapitolo 11.\nSenofonte si muove al di fuori della Grecia ad altri paesi e parla di come cacciare leoni, leopardi, linci, pantere, orsi e altri animali di grandi dimensioni. Questi sono spesso avvelenati attraverso il cibo o catturati con l'uso di capra come esca. Questo non \u00e8 pi\u00f9 una ricerca, ma semplicemente una cattura.\nCapitolo 12.\nSenofonte conclude la discussione sul lato pratico della caccia e spiega i benefici della caccia. In primo luogo egli discute i benefici per la salute della vista e dell'udito migliore, la longevit\u00e0, e, infine, la migliore formazione per la guerra.\nUna volta che egli cita l'esercito va a discutere i benefici della caccia come la formazione della guerra come nel recupero delle truppe compagni in un quartiere difficile. Senofonte scrive: \"Per gli uomini che sono sana nel corpo e nella mente pu\u00f2 sempre stare sulla soglia del successo\" (XII.5). La caccia anche \"rende gli uomini sobri e in posizione verticale ... perch\u00e9 sono formati alla scuola della verit\u00e0\" (XII.7). Questi uomini possono fare ci\u00f2 che desiderano onore di occupazione e fare buoni soldati e generali perch\u00e9 desiderano virt\u00f9.\nSenofonte continua a difendere la caccia contro coloro che pensano che li induce a evitare di affari interni, tuttavia egli ritiene che sar\u00e0 invece proteggere e aiutare i loro concittadini. Egli scrive: \"Coloro poi, che si sono dati fino a fatica continua e l'apprendimento attesa per le loro lezioni propria porzione laboriosi ed esercizi, ma mantengono la sicurezza per le citt\u00e0\" (XII.15). La fatica \u00e8 necessaria per scoprire ci\u00f2 che \u00e8 buono, senza fatica non si pu\u00f2 diventare pii o saggi.\nSenofonte parla di nuovo di Chirone, il quale dice inizi\u00f2 a insegnare lezioni di virt\u00f9 con la caccia, ed \u00e8 grazie a questa formazione che sono diventati uomini d'onore. \"Che tutti Virt\u00f9 desiderio \u00e8 evidente\", spiega Senofonte, \"\"ma perch\u00e9 devono faticare se vogliono guadagnare la sua, la caduta di distanza.\" E poi si gira verso l'invisibile (femminile) sotto forma di virt\u00f9 che vede tutti gli uomini in onore di chi che sono buono con lei \", ma scaccia il male.\"\"\nCapitolo 13.\nSenofonte passa alla discussione dei sofisti che insegnano solo parole, ma non pensieri o azioni. (Nelle sue Memorabilia, egli sottolinea come il suo maestro Socrate sia rivolto agli uomini di virt\u00f9 e quindi all'azione). Egli spiega il suo obiettivo personale: \"Pu\u00f2 essere che non riesco a esprimermi in un linguaggio sottile, e non pretendo di puntare sottigliezza; quello che faccio di mira \u00e8 quello di esprimere pensieri, giustamente concepite come pu\u00f2 servire la necessit\u00e0 di coloro che sono stati disciplinati in virt\u00f9 nobilmente, perch\u00e9 non sono le parole e nomi che danno istruzioni, ma i pensieri e i sentimenti degno del nome \"(XIII.5). Scrive poi ulteriormente sulla sua scrittura.\nConclude il lavoro, sottolineando che la caccia rende gli uomini pii e piace agli d\u00e8i, \"\"Per tutti gli uomini che hanno amato la caccia sono stati buoni: e non solo uomini, ma le donne anche a chi la dea Artemide ha dato questa benedizione, Atalanta e Procri e altri come loro\".\nCynegeticon.\nC'\u00e8 anche un altro lavoro in prosa molto pi\u00f9 tardo con lo stesso nome di Arriano, scritto come un supplemento di Senofonte, in particolare per descrivere la caccia con i Levrieri, e insieme a poesie latine sui vari aspetti della caccia prevalentemente con i cani da Grattius e Nemesianus.\nQuesto genere di letteratura, circa l'allevamento e la cura e l'uso di cani e cavalli, \u00e8 noto come Cynegeticon o Cynegetica."}
{"id": "3986073", "revid": "287204", "url": "https://it.wikipedia.org/wiki?curid=3986073", "title": "Thomas Bowman", "text": ""}
{"id": "3986078", "revid": "1305772", "url": "https://it.wikipedia.org/wiki?curid=3986078", "title": "Bden\u011bves", "text": "Bden\u011bves \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3986080", "revid": "287204", "url": "https://it.wikipedia.org/wiki?curid=3986080", "title": "Bdeneves", "text": ""}
{"id": "3986081", "revid": "46931", "url": "https://it.wikipedia.org/wiki?curid=3986081", "title": "Richard the Lionheart", "text": ""}
{"id": "3986084", "revid": "767487", "url": "https://it.wikipedia.org/wiki?curid=3986084", "title": "La tessera gialla", "text": "La tessera gialla (\"Der gelbe Schein\") \u00e8 un film muto del 1918 diretto da Eugen Ill\u00e9s, Victor Janson e Paul Ludwig Stein (Paul L. Stein).\nTrama.\nDopo la morte del padre adottivo, un professore israelita, Lea si trasferisce a Pietroburgo per frequentare l'universit\u00e0. Risultando ebrea, per\u00f2, non riesce a trovare nessun albergo che la ospiti e vaga disperata per le strade della grande citt\u00e0 finch\u00e9 non viene arrestata dalla polizia. Il giorno seguente, a Lea viene dato un passaporto giallo, che le permetter\u00e0 di vivere al di fuori del ghetto come sono costretti a fare tutti gli altri ebrei, ma che la segner\u00e0 anche come prostituta. Sotto falso nome, Lea frequenta l'ambiente universitario e conosce Astanow, uno studente che si innamora di lei. Quando per\u00f2 viene a sapere della sua doppia vita, il giovane rompe la relazione. Lea, disperata, tenta il suicidio. Viene salvata e portata in una clinica. L\u00ec, viene riconosciuta come la figlia del famoso professore e Astanow ritorna da lei.\nProduzione.\nIl film fu prodotto dalla Projektions-AG Union (PAGU).\nDistribuzione.\nDistribuito dall'Universum Film (UFA), il film usc\u00ec nelle sale cinematografiche tedesche il 22 novembre 1918, presentato in prima all'UT Ku'damm, UT Friedrichstrasse.\nIn Italia venne distribuito dalla Titanus nel 1922.\nCensura.\nNella versione italiana venne eliminata la scena in cui il dottore, con i ferri chirurgici, esegue l'operazione interrompendola al momento della cloroformizzazione, per riprenderla al punto del risveglio."}
{"id": "3986086", "revid": "327773", "url": "https://it.wikipedia.org/wiki?curid=3986086", "title": "Vigolana", "text": "La Vigolana (2\u00a0149 m s.l.m.) \u00e8 una cima appartenente all'omonimo gruppo montuoso ubicato in Trentino; geologicamente fa parte delle Prealpi Venete. Dal punto di vista amministrativo \u00e8 compresa nel territorio dei comuni di Altopiano della Vigolana, Folgaria e Besenello (entro i cui confini ricade circa il 70% della superficie).\nCaratteristiche.\nCon le cime vicine (Becco di Filadonna, Cornetto di Folgaria, ecc.) sovrasta l'altopiano della Vigolana, gli abitati di Carbonare, Folgaria, Besenello ed \u00e8 una delle caratteristiche vette montuose che circondano la citt\u00e0 di Trento, da cui \u00e8 visibile guardando verso Sud; dal fondovalle \u00e8 agevole distinguere la Madonnina ed il Frate, tipiche sporgenze rocciose che ricordano figure umane.\nRifugi e bivacchi.\nNote organizzative.\nDa ricordare la presenza della neve per circa met\u00e0 dell'anno, data la scarsa esposizione al sole della Vigolana.\nFra la valle e la cima in estate a mezzogiorno ci sono circa 15-20 \u00b0C di escursione termica.\nI sentieri di accesso hanno alcune parti esposte o brevi tratti attrezzati."}
{"id": "3986087", "revid": "110157", "url": "https://it.wikipedia.org/wiki?curid=3986087", "title": "Bezv\u011brov", "text": "Bezv\u011brov \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3986089", "revid": "287204", "url": "https://it.wikipedia.org/wiki?curid=3986089", "title": "Bezverov", "text": ""}
{"id": "3986090", "revid": "1354930", "url": "https://it.wikipedia.org/wiki?curid=3986090", "title": "Freccia del Brabante 2012", "text": "Il Freccia del Brabante 2012, cinquantatreesima edizione della corsa e valida come evento del circuito UCI Europe Tour 2012 categoria 1.HC, fu disputata il 11 aprile 2012, per un percorso di 195,7\u00a0km. Fu vinta dal francese Thomas Voeckler, al traguardo con il tempo di 4h49'07\", alla media di 40,61\u00a0km/h.\nFurono 44 i ciclisti che portarono a termine il percorso."}
{"id": "3986091", "revid": "287204", "url": "https://it.wikipedia.org/wiki?curid=3986091", "title": "Bilov", "text": ""}
{"id": "3986101", "revid": "167951", "url": "https://it.wikipedia.org/wiki?curid=3986101", "title": "Rina Ciapini", "text": ""}
{"id": "3986102", "revid": "228587", "url": "https://it.wikipedia.org/wiki?curid=3986102", "title": "Herbst", "text": "Herbst in lingua tedesca significa \"autunno\", ma il termine pu\u00f2 assumere anche altri significati."}
{"id": "3986104", "revid": "439868", "url": "https://it.wikipedia.org/wiki?curid=3986104", "title": "Serrezuela", "text": "Serrezuela \u00e8 una citt\u00e0 dell'Argentina nella provincia di C\u00f3rdoba."}
{"id": "3986105", "revid": "36426", "url": "https://it.wikipedia.org/wiki?curid=3986105", "title": "Oratorio di San Lorenzo (San Giovanni Valdarno)", "text": ""}
{"id": "3986106", "revid": "767487", "url": "https://it.wikipedia.org/wiki?curid=3986106", "title": "B\u00edlov (Plze\u0148)", "text": "B\u00edlov \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3986107", "revid": "282094", "url": "https://it.wikipedia.org/wiki?curid=3986107", "title": "Conte di Lautr\u00e9amont", "text": ""}
{"id": "3986110", "revid": "767487", "url": "https://it.wikipedia.org/wiki?curid=3986110", "title": "Iron Mask", "text": "Gli Iron Mask sono un gruppo musicale di metal neoclassico formato nel 1998 dal chitarrista belga Dushan Petrossi, gi\u00e0 membro del gruppo Magic Kingdom."}
{"id": "3986112", "revid": "287204", "url": "https://it.wikipedia.org/wiki?curid=3986112", "title": "Blatnice (Plze\u0148)", "text": "Blatnice \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3986114", "revid": "287204", "url": "https://it.wikipedia.org/wiki?curid=3986114", "title": "Blazim", "text": ""}
{"id": "3986115", "revid": "228587", "url": "https://it.wikipedia.org/wiki?curid=3986115", "title": "Bruno Callieri", "text": "Assieme a Danilo Cargnello, Eugenio Borgna, Franco Basaglia, Umberto Galimberti, Giovanni Enrico Morselli, Lorenzo Calvi, Ferdinando Barison e Arnaldo Ballerini, ha introdotto e diffuso in Italia le idee della psichiatria fenomenologica, proponendosi al crocevia tra formazione naturalistica e vocazione umanistica.\nBiografia.\nSi laurea in Medicina e Chirurgia all'Universit\u00e0 di Roma nel 1948, quindi consegue la specializzazione in Clinica delle Malattie Nervose e Mentali, con una tesi sull'uso delle anfetamine negli psicotici, nel 1951.\nLibero docente in psichiatria nel 1955, e in Clinica delle Malattie Nervose e Mentali nel 1957, trascorre due semestri nella Clinica Psichiatrica di Heidelberg, collaborando con K. Schneider, docente di psicopatologia clinica. Lavora quindi nei reparti neurologici e di neurobiochimica del Policlinico Umberto I di Roma, e dal 1972 al 1978 \u00e8 direttore dell'Ospedale Psichiatrico S. Maria Immacolata di Guidonia (Roma), dove promuove la liberalizzazione dei degenti. Docente di psicopatologia presso varie scuole di specializzazione universitarie di Roma, dal 1994 \u00e8 stato presidente onorario della Societ\u00e0 Italiana per la Psicopatologia.\nSeguace degli indirizzi psicopatologici di Karl Jaspers e Kurt Schneider, i suoi interessi principali si collocano nell'area della psicopatologia clinica, della fenomenologia esistenziale e della psicopatologia sociale, con aperture all'antropologia e le scienze umane nel loro complesso.\nCollabora alle voci attinenti alla neurologia, psichiatria, psicopatologia e la psicologia di varie opere specialistiche, fra le quali l'Enciclopedia Medica Italiana, l'Enciclopedia Cattolica, l'Enciclopedia del Novecento, il Dizionario di Mistica, l'Enciclopedia Treccani (L'universo del corpo e Lessico Universale Italiano, nonch\u00e9 l'Enciclopedia Filosofica).\nOpere.\nCon all'attivo circa 500 pubblicazioni e dieci volumi monografici, ricordiamo:"}
{"id": "3986125", "revid": "149485", "url": "https://it.wikipedia.org/wiki?curid=3986125", "title": "International Renewable Energy Agency", "text": ""}
{"id": "3986126", "revid": "599013", "url": "https://it.wikipedia.org/wiki?curid=3986126", "title": "Adriano Malisan", "text": "Carriera.\nCresciuto nella Sangiorgina milita principalmente in Serie C con Sangiovannese, Audace San Michele, , Cavese e . In Serie B ha disputato due campionati dal 1981 al 1984 con l'Arezzo, per complessive 72 gare e 4 gol."}
{"id": "3986128", "revid": "767487", "url": "https://it.wikipedia.org/wiki?curid=3986128", "title": "Kamani Hill", "text": ""}
{"id": "3986132", "revid": "767487", "url": "https://it.wikipedia.org/wiki?curid=3986132", "title": "Bla\u017eim (Plze\u0148)", "text": "Bla\u017eim \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3986135", "revid": "739212", "url": "https://it.wikipedia.org/wiki?curid=3986135", "title": "Colander", "text": ""}
{"id": "3986137", "revid": "110157", "url": "https://it.wikipedia.org/wiki?curid=3986137", "title": "Gisleno", "text": "Origine e diffusione.\nDeriva dal nome germanico \"Gislin\", reso in latino in epoca medievale come \"Gislenus\", basato sulla radice \"gisil\", interpretabile come \"pegno\", \"ostaggio\" oppure come \"freccia\" (nel qual caso sarebbe interpretabile come \"arciere\").\nDallo stesso elemento derivano anche i nomi Adalgiso, Gisella e Gilberto. In Italia \u00e8 molto raro, attestato sporadicamente al Centro e al Nord; \u00e8 invece pi\u00f9 diffuso in Francia, nella forma \"Ghislain\".\nOnomastico.\nL'onomastico ricorre il 9 ottobre in ricordo di san Gisleno, monaco ed eremita basiliano nell'Hainault, presso l'odierna Saint-Ghislain."}
{"id": "3986139", "revid": "767487", "url": "https://it.wikipedia.org/wiki?curid=3986139", "title": "Grand Prix de Denain 2012", "text": "Il Grand Prix de Denain 2012, cinquantaquattresima edizione della corsa e valida come evento dell'UCI Europe Tour 2012 categoria 1.1, si svolse il 12 aprile 2012 su un percorso totale di circa 199,1\u00a0km. Fu vinto dall'argentino Juan Jos\u00e9 Haedo che termin\u00f2 la gara in 4h38'13\", alla media di 42,93\u00a0km/h.\nAl traguardo 131 ciclisti portarono a termine il percorso."}
{"id": "3986140", "revid": "47767", "url": "https://it.wikipedia.org/wiki?curid=3986140", "title": "Ghislain", "text": ""}
{"id": "3986141", "revid": "47767", "url": "https://it.wikipedia.org/wiki?curid=3986141", "title": "Ghislaine", "text": ""}
{"id": "3986142", "revid": "287204", "url": "https://it.wikipedia.org/wiki?curid=3986142", "title": "Bohy", "text": "Bohy \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3986143", "revid": "300067", "url": "https://it.wikipedia.org/wiki?curid=3986143", "title": "Elena Bestagno", "text": "Playmaker-Guardia di 177\u00a0cm, ha giocato in Serie A1 a Como, Parma, Priolo e Pallacanestro Broni 93. \u00c8 cugina della cestista Martina Bestagno.\nCaratteristiche tecniche.\nPreferisce giocare da playmaker, malgrado nelle Nazionali giovanili abbia ricoperto il ruolo di guardia. L'altezza e l'atletismo sono i suoi punti di forza, ma la stessa giocatrice ha ammesso che deve migliorare in difesa, contro le giocatrici pi\u00f9 piccole, e nella lettura del gioco.\nCarriera.\nNei club.\nHa giocato cinque anni nella Comense, \u00e8 passata a Parma, dove \u00e8 stata la riserva di Francesca Zara. Nel 2010 \u00e8 stata eletta atleta femminile dell'anno nella provincia di Parma. Nel 2011-12 giunge a Priolo insieme a Valentina Fabbri.\nNell'estate del 2013 si riavvicina a casa approdando in Serie A2 alla Almo Nature NBA-Zena Genova assieme alla cugina Martina Bestagno.\nNel dicembre del 2013 le sirene della serie A1 si fanno sentire forti e la giocatrice cede, abbandonando Genova per trasferirsi al Fila San Martino di Lupari\nIn Nazionale.\nNel 2007 ha vinto la Division B dell'Europeo Under-16 con la Nazionale italiana. Ha disputato inoltre due Europei con l'Under-18 e con la Nazionale under 20 gli Europei di categoria nel 2010 e nel 2011.\nStatistiche.\nPresenze e punti nei club.\n\"Dati aggiornati al 30 giugno 2013\""}
{"id": "3986144", "revid": "729019", "url": "https://it.wikipedia.org/wiki?curid=3986144", "title": "Invasioni britanniche del R\u00edo de la Plata", "text": "Le invasioni britanniche del R\u00edo de la Plata furono una serie di tentativi britannici di prendere il controllo delle colonie spagnole situate nella zona del R\u00edo de la Plata, in America del Sud. Le invasioni si svolsero tra il 1806 e il 1807, coinvolgendo la regione nel contesto delle guerre napoleoniche, essendo in quel periodo la Spagna alleata della Francia. Le due spedizioni principali dirette contro Buenos Aires, guidate dai generali William Carr Beresford e John Whitelocke, si conclusero entrambe con un completo fallimento e i corpi di spedizione britannici furono costretti alla capitolazione dalle milizie locali e dalle truppe coloniali spagnole, guidate da Santiago de Liniers.\nStoria.\nConseguenze della guerra europea.\nL'entrata in guerra della Spagna a fianco della Francia di Napoleone nel dicembre 1804, dopo la rottura della pace di Amiens e la ripresa dello scontro anglo-francese, apr\u00ec la grande possibilit\u00e0 per la potenza navale della Gran Bretagna di minacciare e conquistare il vastissimo impero coloniale spagnolo. Dopo la battaglia di Trafalgar del 21 ottobre 1805, che coinvolse anche la flotta principale spagnola che venne distrutta, la Royal Navy aveva il netto predominio sugli oceani e alcuni capi politici e militari iniziarono a progettare ambiziose spedizioni contro i domini del re Carlo IV.\nIn realt\u00e0 gi\u00e0 nell'ottobre 1804 il creolo Francisco de Miranda aveva proposto ai governanti britannici, in accordo con l'audace ammiraglio Home Riggs Popham, di attaccare Caracas, Valpara\u00edso e Buenos Aires per suscitare un moto independentistico dei coloni, mentre l'autorevole politico \"whig\" Lord Grenville propose addirittura di attaccare il Messico contemporaneamente dall'Oceano Atlantico e dall'Oceano Pacifico, dove sarebbe stato sbarcato ad Acapulco una corpo di spedizione organizzato in India e diretto prima sulle Filippine per attaccare anche Manila.\nIn realt\u00e0 questi grandiosi progetti vennero presto messi da parte dal primo ministro britannico William Pitt che era invece impegnato soprattutto a costituire una terza coalizione in Europa per sconfiggere Napoleone e distruggere il sistema di predominio francese sul continente. Egli quindi si limit\u00f2 ad inviare Miranda negli Stati Uniti con un progetto di attacco alla Florida che venne tuttavia respinto dal presidente statunitense Thomas Jefferson. Miranda pot\u00e9 solo organizzare un piccolo sbarco in Venezuela che, dopo una serie di vicende, termin\u00f2 con un fallimento nel febbraio 1806.\nGli avvenimenti ebbero una svolta imprevista e clamorosa per l'iniziativa personale di alcuni capi britannici che, senza preventive pianificazioni a Londra, organizzarono una prima spedizione britannica nell'America meridionale. Nel gennaio 1806, sempre nel quadro delle operazioni britanniche dirette ad attaccare e occupare le colonie delle nazioni europee alleate o satelliti della Francia, l'ammiraglio Popham aveva trasportato alla Colonia del Capo un corpo di spedizione guidato dai generali David Baird e William Carr Beresford che riusc\u00ec a impadronirsi del possedimento olandese costringendo il governatore Jan Willem Janssens alla capitolazione.\nLe invasioni sul Rio de la Plata.\nFu l'iniziativa dell'ammiraglio Popham che diede avvio alle operazioni britanniche sul R\u00edo de la Plata; senza preventiva autorizzazione del governo britannico egli, a cui era stato affidato solo il compito di pattugliare l'oceano per controllare eventuali interventi nemici contro le coste africane, fece imbarcare dal Capo le truppe del generale Beresford e si diresse verso l'America del sud, facendo sbarcare i soldati britannici a sud di Buenos Aires. Il vicer\u00e9 spagnolo Rafael de Sobremonte, disponendo di modesti reparti di truppa e riluttante ad armare le milizie locali, si fece sorprendere da questo sbarco totalmente imprevisto e non riusc\u00ec ad opporre una efficace resistenza. Il 27 giugno 1806 le truppe britanniche del generale Beresford occuparono Buenos Aires.\nLa notizia della conquista britannica di Buenos Aires fece clamore in Europa; il primo ministro spagnolo Manuel Godoy temette per la perdita delle colonie in caso di prolungamento della guerra contro la Gran Bretagna e la costernazione si diffuse tra i dirigenti e la popolazione spagnola. Al contrario, in Gran Bretagna le notizie entusiasmarono i governanti e favorirono la immediata costituzione di un nuovo corpo di spedizione per rafforzare la conquista. Ma nel frattempo la situazione era gi\u00e0 mutata; un emigrato di origine francese Santiago de Liniers, incaricato di un comando territoriale nella zona del Rio de la Plata, prese l'iniziativa di portarsi a Montevideo dove raggrupp\u00f2 un gruppo di soldati regolari e miliziani locali e and\u00f2 subito ad attaccare il contingente britannico del generale Beresford a Buenos Aires.\nIl generale Beresford venne sorpreso da questo inatteso contrattacco e fu costretto da Liniers alla capitolazione il 12 agosto 1806. Nel frattempo per\u00f2 era gi\u00e0 in viaggio il secondo corpo di spedizione costituito in Gran Bretagna dopo le notizie dell'iniziale successo; al comando del generale Samuel Auchmunty si diresse alla foce del Rio de la Plata ma, avendo appreso che Buenos Aires era stata riconquistata dalle milizie coloniali spagnole, le forze britanniche attaccarono Montevideo che venne conquistata il 3 febbraio 1807. Queste forze britanniche furono presto rinforzate da un terzo corpo di spedizione che inizialmente, al comando del generale Robert Craufurd, avrebbe dovuto attaccare Valpara\u00edso. Infine giunse il generale John Whitelocke che assunse il comando supremo delle truppe britanniche e decise di iniziare un nuovo attacco contro Buenos Aires.\nIl 5 luglio 1807 le truppe britanniche, costituite da oltre 10.000 soldati e guidate dal generale Whitelocke, raggiunsero Buenos Aires ed entrarono nella citt\u00e0, ma Santiago de Liners con le sue truppe costituite dalle milizie locali e regolari spagnoli, attacc\u00f2 i britannici nelle strade. Dopo violenti combattimenti nel centro abitato, il 6 luglio il generale Whitelocke decise di sospendere la battaglia e firm\u00f2 una nuova convenzione di evacuazione. Il corpo di spedizione ritorn\u00f2 quindi sconfitto in patria dopo aver abbandonato anche Montevideo e de Liniers per le sue brillanti vittorie fu fatto conte e grande di Spagna.\nConseguenze.\nLe conseguenza sociali delle invasioni britanniche furono tra le cause scatenanti della Rivoluzione di Maggio. I creoli nati nelle colonie, ai quali era stato lungamente vietato di raggiungere importanti posizioni, poterono acquistare maggior potere politico in ruoli militari. Il successo della resistenza, che pot\u00e9 disporre di un aiuto minimo da parte delle forze spagnole peninsulari, aument\u00f2 il desiderio di auto-determinazione. Un'assemblea (\"cabildo abierto\"), insieme con la Real Audiencia di Buenos Aires, depose il vicer\u00e9 Rafael de Sobremonte e design\u00f2 al suo posto Santiago de Liniers, organizzatore della resistenza, in un atto senza precedenti: prima di allora il vicer\u00e9 era sempre stato soggetto all'autorit\u00e0 del solo Re di Spagna e nessun organismo coloniale aveva mai avuto alcun potere sulla designazione della carica."}
{"id": "3986146", "revid": "108932424", "url": "https://it.wikipedia.org/wiki?curid=3986146", "title": "Albert Gleizes", "text": "Biografia.\nArtista autodidatta, \u00e8 stato uno dei fondatori del Gruppo dell'Abbaye, con Georges Duhamel e Charles Vildrac.\nPrime opere.\nAlbert Gleizes era il nipote del ritrattista L\u00e9on Comerre, vincitore del Prix de Rome nel 1875. I suoi primi dipinti furono paesaggi impressionisti, ma la sua ammirazione per Paul C\u00e9zanne lo spinge a rompere con la pittura descrittiva per concentrarsi sui piani, sui volumi e sulla molteplicit\u00e0 dei punti di vista.\nI saloni cubisti.\nDal 1911 all'inizio della prima guerra mondiale, Albert Gleizes fu fra i principali espositori dei saloni parigini, dove il cubismo, movimento pittorico lanciato da Georges Braque e Pablo Picasso nel 1907, si rivel\u00f2 al grande pubblico. Il \"Salon des Ind\u00e9pendants\" del 1911 fu il luogo dove Gleizes e i suoi amici pittori, Henri Le Fauconnier, Fernand L\u00e9ger, Jean Metzinger, Jacques Villon e Robert Delaunay, riuscirono a raccogliere la loro proposta, firmando la nascita del \"cubismo dei Saloni\", contrastato dagli storici del movimento e dai frequentatori del \"Bateau-Lavoir\", allora molto influenti. Considerata scandalosa dal pubblico e dalla maggior parte della critica, ad eccezione di Guillaume Apollinaire, questa mostra si protrasse, fino allo scoppio della prima guerra mondiale, nelle fiere autunnali indipendenti, dove diversi artisti esposero la loro produzione. Segno del coinvolgimento di Gleizes, fu la pubblicazione, assieme a Jean Metzinger, del primo libro mai dedicato al movimento cubista dal titolo \"Du \"cubisme\"\", pubblicato poco dopo l'apertura del \"Salon de la Section d'Or\", nell'ottobre 1912, dove Gleizes ed i cubisti erano ampiamente rappresentati.\nLa guerra mise bruscamente fine a questo processo disperdendo i diversi protagonisti del movimento.\nLa grande guerra.\nArruolato, Gleizes venne inviato in una caserma a Toul (Lorena), dove, grazie alla disponibilit\u00e0 di un medico militare, pot\u00e9 continuare a dipingere e disegnare, mentre lavora a distanza con Jean Cocteau, direttore della rivista \"Le Mot\". Riformato nel 1915, grazie alle conoscenze della sua futura moglie, Juliette Roche, figlia di un influente ministro, lasci\u00f2 la Francia e si trasfer\u00ec a New York, dove incontr\u00f2 Marcel Duchamp e Francis Picabia e frequent\u00f2 gli ambienti artistici della metropoli statunitense. Pochi mesi dopo, la coppia si rec\u00f2 a Barcellona, dove \u00e8 stata offerta ad Albert la possibilit\u00e0 di tenere la sua prima mostra personale alla galleria Dalmau nell'autunno del 1916.\nIl ritorno in Francia.\nTorn\u00f2 in Francia nel 1919 dedicandosi all'insegnamento e orientando la sua arte verso la produzione di \"tableaux-objets\". Nel 1927 fond\u00f2 la comunit\u00e0 di Moly-Sabata nell'Is\u00e8re, nei pressi della sua casa di Serri\u00e8res (Ard\u00e8che). A partire dal 1939 si ritir\u00f2 a Saint-R\u00e9my de Provence dove continu\u00f2 il suo lavoro.\nDal cubismo al sacro.\nIl cubismo iniziale di Albert Gleizes d\u00e0 risalto ai volumi (\"La Femme aux phlox\", 1910). Alcune tele trattano l'oggetto figurativo in maniera destrutturata come Picasso (\"La Dame aux b\u00eates\", 1914), ma il cubismo di Gleizes mantiene una certa originalit\u00e0 nella espressione schematica e realistica dei suoi personaggi in un paesaggio di forme geometriche e decostruite (\"L'Homme au balcon\", 1912).\nLa tavolozza scura dei suoi primi quadri, si schiar\u00ec ed egli non esit\u00f2 ad utilizzare grandi macchie di colori vivaci e piatte (\u00ab\"La Parisienne\"\u00bb, 1915). A partire dal 1917, pass\u00f2 a delle rappresentazioni meno destrutturate (\"La Femme au gant\"). La composizione dei suoi dipinti segue una grammatica rigorosa quanto costante inventata dal pittore: ricerca del ritmo, gusto per la geometria (rotazione e traslazione del piano), astrazione del soggetto (\"Peinture \u00e0 sept \u00e9l\u00e9ments cadenc\u00e9s et rythm\u00e9s\").\nNel 1931 ader\u00ec al movimento \"Abstraction-Cr\u00e9ation\". Nei suoi ultimi dipinti Gleizes si rivolse verso la pittura sacra. Illustr\u00f2 i \"Pens\u00e9es\" di Blaise Pascal e si convert\u00ec al cattolicesimo nel 1941.\nLe sue opere e disegni sono conservate in numerosi musei in Francia ed all'estero. Dal 2006, il museo Estrine di Saint-R\u00e9my-de-Provence (Bocche del Rodano) ha allestito una esposizione permanente di Albert Gleizes.\nCollegamenti esterni.\nFondation Albert Gleizes Paris\nBiografia di Albert Gleizes."}
{"id": "3986148", "revid": "287204", "url": "https://it.wikipedia.org/wiki?curid=3986148", "title": "Depuratore di San Giovanni a Teduccio", "text": "Il Depuratore di San Giovanni a Teduccio \u00e8 un impianto di inertizzazione di fanghi e liquami industriali sito nel quartiere San Giovanni a Teduccio a Napoli.\nDescrizione.\nL'impianto, che si estende su una superficie di circa 24 ettari, ha una capacit\u00e0 depurativa di circa 75.000 abitanti equivalenti e una capacit\u00e0 massima di depurazione di 6000 m3/h. I liquami che confluiscono nell'impianto derivano per l'80% dalle aziende dell'interland, specialmente quelle impegnate nel settore tessile, e per il restante 20% da provenienza civile. La maggior parte, dunque, proviene dalle attivit\u00e0 industriali e sono caratterizzate dalla forte presenza di tensioattivi (anionici e non ionici), oleanti tessili (oli emulsionanti utilizzati per lubrificare i macchinari e le fibre in lavorazione), coloranti, prevalentemente di natura organica, e da particelle solide sospese (pelurie e piccoli frammenti di fibra di lana, residui delle lavorazioni). L'impianto \u00e8 dotato di tre condotte fognarie, di una vasca di prelievi reflui con griglia verticale a pulizia automatica, da due pompe a coclea e da altrettanti dissabbiatori."}
{"id": "3986149", "revid": "729019", "url": "https://it.wikipedia.org/wiki?curid=3986149", "title": "Ras\u0161ua", "text": "Ras\u0161ua (in russo \u0420\u0430\u0441\u0448\u0443\u0430; in giapponese \u7f85\u51e6\u548c\u5cf6, Rasushua-t\u014d) \u00e8 un'isola russa che fa parte dell'arcipelago delle Isole Curili ed \u00e8 situata tra il Mare di Ochotsk e l'Oceano Pacifico settentrionale. Amministrativamente fa parte del Severo-Kuril'skij rajon dell'oblast' di Sachalin, nel Circondario federale dell'Estremo Oriente. Il suo nome viene dalla lingua ainu e significa \"mantello di pelliccia\". L'isola \u00e8 disabitata.\nGeografia.\nRas\u0161ua si trova nella parte centrale delle isole Curili, 28\u00a0km a sud dell'isola di Matua, al di l\u00e0 dello stretto Nade\u017edy (\u043f\u0440\u043e\u043b\u0438\u0432 \u041d\u0430\u0434\u0435\u0436\u0434\u044b). A sud, lo stretto Srednego (\u043f\u0440\u043e\u043b\u0438\u0432 \u0421\u0440\u0435\u0434\u043d\u0435\u0433\u043e) la separa dalle isole Srednego (\u043e\u0441\u0442\u0440\u043e\u0432\u0430 \u0421\u0440\u0435\u0434\u043d\u0435\u0433\u043e) che si trovano a una distanza di 10\u00a0km.\nL'isola \u00e8 lunga 13\u00a0km e larga 6\u00a0km. La sua superficie \u00e8 di 67\u00a0km\u00b2. Il vulcano Ras\u0161ua, alto 948\u00a0m, occupa buona parte dell'isola; nella parte meridionale c'\u00e8 il monte Serp (\u0433\u043e\u0440\u0430 \u0421\u0435\u0440\u043f) che ha un'altezza di 495\u00a0m. Tra i due rilievi, nella parte centro meridionale dell'isola, c'\u00e8 una zona pianeggiante con 5 piccoli laghi d'acqua dolce, corsi d'acqua e numerose sorgenti termali.\nLa parte sud dell'isola si allunga in una piccola penisola che termina in capo Ju\u017enyj (\u043c\u044b\u0441 \u042e\u0436\u043d\u044b\u0439) a sud del quale si trova il piccolo isolotto Temnyj (\u043e\u0441\u0442\u0440\u043e\u0432 \u0422\u0435\u043c\u043d\u044b\u0439, ) e, ancora pi\u00f9 a sud, l'isolotto Karlik (\u043e\u0441\u0442\u0440\u043e\u0432 \u041a\u0430\u0440\u043b\u0438\u043a, ). Altre due piccole isolette sono gli scogli Ar\u010d (\u0441\u043a\u0430\u043b\u044b \u0410\u0440\u0447), a nord-ovest della penisola ().\nIl vulcano.\nL'isola \u00e8 formata da uno stratovulcano attivo complesso, il Ras\u0161ua, che comprende, in una caldera di 6\u00a0km di diametro, tre coni vulcanici sovrapposti. Il cono orientale ha violentemente eruttato nel 1846. \u00c8 stata registrata una debole esplosione nel 1957. Continua un'attivit\u00e0 di fumarole nel cratere orientale e nella sella tra i due coni.\nFlora e fauna.\nGran parte dell'isola \u00e8 coperta da macchie di arbusti bassi. Sulle pendici dei rilievi si trova la betulla, l'ontano, e vegetazione erbacea.\n\u00c8 luogo di nidificazione di gabbiani, urie (\"Uria aalge\" e \"Uria lomvia\"), della pulcinella di mare, del fulmaro. Ci sono volpi, volpi artiche e piccoli roditori.\nStoria.\nAl momento del contatto con gli europei, l'isola era abitata dagli Ainu e sono state rinvenuti i resti di 40 abitazioni.\nL'isola appare su una mappa ufficiale dei territori del clan Matsumae, un dominio feudale del periodo Edo in Giappone (1644), domini confermati ufficialmente dallo shogunato Tokugawa nel 1715. \nSuccessivamente la sovranit\u00e0 pass\u00f2 all'Impero russo, in base ai termini del Trattato di Shimoda nel 1855, poi all'Impero del Giappone, secondo il Trattato di San Pietroburgo (1875), insieme al resto delle isole Curili. All'epoca, i rimanenti abitanti ainu (otto famiglie) furono forzatamente trasferiti su \u0160ikotan e Ras\u0161ua rimase disabitata.\nAmministrativamente l'isola faceva parte della sottoprefettura di Nemuro, nella prefettura di Hokkaid\u014d. Dopo la seconda guerra mondiale, l'isola pass\u00f2 sotto il controllo dell'Unione Sovietica e attualmente fa parte della Federazione Russa."}
{"id": "3986153", "revid": "123589981", "url": "https://it.wikipedia.org/wiki?curid=3986153", "title": "Ficobilisoma", "text": "Il ficobilisoma \u00e8 un insieme di proteine dalla forma sferica in grado di catturare la luce. Si trova nei cianobatteri, nelle alghe rosse e nelle glaucofite. \nNon \u00e8 invece presente nelle viridiplante. \nStruttura.\nI ficobilisomi sono complessi proteici (fino a 600 polipeptidi) ancorati alle membrane dei tilacoidi. Sono costituiti da pile di proteine dette ficobiliproteine e da polipeptidi. Ogni ficobilisoma \u00e8 costituito da un nucleo fatto di alloficocianina, dal quale dipartono diversi raggi orientati verso l'esterno, costituiti da dischi impilati di ficocianina e (se presente) ficoeritrina o ficoeritrocianina.\nFunzione.\nOgni ficobiliproteina ha un assorbimento specifico e un massimo di emissione di fluorescenza, nel campo della luce visibile. La loro presenza e la particolare disposizione nei ficobilisomi consente l'assorbimento e il trasferimento unidirezionale di energia luminosa alla clorofilla a del fotosistema II. In questo modo, le cellule sfruttano le lunghezze d'onda disponibili della luce (nell'intervallo 500-650\u00a0nm), che sono inaccessibili alla clorofilla, e utilizzano l'energia per la fotosintesi."}
{"id": "3986156", "revid": "47767", "url": "https://it.wikipedia.org/wiki?curid=3986156", "title": "Celino", "text": ""}
{"id": "3986157", "revid": "599013", "url": "https://it.wikipedia.org/wiki?curid=3986157", "title": "Andrea Mitri", "text": "Carriera.\nInizia la carriera professionistica nella Triestina in Serie C. Gioca tre anni in Serie B con Ternana, Monza e Cavese, con 79 presenze e 7 gol. Prosegue la carriera in Serie C con Pistoiese, Rondinella Firenze e Latina. Chiude nella stagione 1988-89 con il Tempio Pausania nel campionato di Serie C2.\nDopo il ritiro.\nDiviene allenatore di settore giovanile nel 1996 con l' A.C. Siena per tre anni. Poi Fiorentina, Empoli e altre squadre toscane. Dal 1993 si occupa di teatro nel campo dell'improvvisazione teatrale e dal 2006 mette in scena il suo monologo sul calcio \"Fuorigioco di Rientro\"."}
{"id": "3986162", "revid": "599013", "url": "https://it.wikipedia.org/wiki?curid=3986162", "title": "Milan Jankovi\u0107", "text": ""}
{"id": "3986165", "revid": "287204", "url": "https://it.wikipedia.org/wiki?curid=3986165", "title": "Milan Jankovic", "text": ""}
{"id": "3986167", "revid": "46931", "url": "https://it.wikipedia.org/wiki?curid=3986167", "title": "Cage of Gold", "text": ""}
{"id": "3986170", "revid": "767487", "url": "https://it.wikipedia.org/wiki?curid=3986170", "title": "Anisacate", "text": "Anisacate \u00e8 una citt\u00e0 dell'Argentina nella provincia di C\u00f3rdoba.\nPopolazione.\nAl censimento del 2001 la localit\u00e0 aveva una popolazione di 2.010 abitanti. Con i vicini comuni di Villa La Bolsa, Villa Los Aromos, La Serranita, Valle de Anisacate e La Rancherita forma un conglomerato la cui popolazione \u00e8 censita in 4.191 unit\u00e0."}
{"id": "3986173", "revid": "117710046", "url": "https://it.wikipedia.org/wiki?curid=3986173", "title": "Poroi", "text": "Poroi (), tradotto anche con il titolo \"Modi e mezzi\" o \"Le Entrate\", \u00e8 un'opera di Senofonte sulla finanza ateniese del IV secolo a.c.\nQuesto lavoro fu scritto nel 354 a.C., mezzo secolo dopo la sconfitta di Atene nella guerra del Peloponneso, quando la citt\u00e0 si trovava di fronte alla rovina finanziaria.\nSi crede che questa sia l'ultima opera scritta da Senofonte.\nTrama.\nQuesto lavoro, composto da cinque capitoli, rappresenta uno studio delle finanze ateniesi indicando anche proposte affinch\u00e9 la citt\u00e0 possa risollevarsi.\nNel capitolo 1 l'autore elenca le qualit\u00e0 di Atene che la rendono qualificata per le entrate di grandi dimensioni. Le qualit\u00e0 che Senofonte elenca sono: il fatto che le stagioni in Attica siano miti, che la terra e il mare vicino ad essa siano produttivi, e che Atene non \u00e8 vicina alla terra dei barbari.\nNel capitolo 2 Senofonte suggerisce che Atene dovrebbe aumentare il numero di stranieri cui non \u00e8 concessa la cittadinanza, cos\u00ec da far crescere la popolazione all'interno di Atene per poter aumentare le entrate.\nSenofonte inoltre sostiene che pi\u00f9 che sull'agricoltura Atene debba fare affidamento sulle miniere d'argento del Laurio.\nQuesto opuscolo scritto negli ultimi anni di vita da Senofonte \u00e8 un evidente segnale di riappacificazione che l'autore ricerca con la sua citt\u00e0 d'origine dopo il lungo esilio. Infatti di l\u00ec a poco vi ritorner\u00e0 per stabilirvisi definitivamente a conclusione di una vita avventurosa e trascorsa anche molto lontano dalla patria da cui proveniva."}
{"id": "3986174", "revid": "105698718", "url": "https://it.wikipedia.org/wiki?curid=3986174", "title": "Girolamo Moech", "text": "Di lui si sa ben poco. Proveniente da una famiglia modesta, sino a diciannove anni fu apprendista fabbro. Ritenuto autodidatta, la critica pi\u00f9 recente gli attribuisce una costante frequentazione della bottega di Paolo De Filippi e in effetti si presenta come un tardo interprete dello stile di Marco Ricci.\nDecoratore e paesaggista assai produttivo, si rivolse soprattutto alla committenza laica lasciando opere nei palazzi signorili del Bellunese, del Trevigiano e di Venezia. Le sue rappresentazioni si caratterizzano per una quiete sognante di impostazione neoclassica, ma nel periodo della maturit\u00e0 adotta un'idealizzazione di stampo romantico, in contrasto con le tendenze veriste sostenute da Pietro Selvatico."}
{"id": "3986177", "revid": "93556", "url": "https://it.wikipedia.org/wiki?curid=3986177", "title": "Palazzo Filangieri a Chiaia", "text": "Il Palazzo Filangieri \u00e8 un edificio storico di Napoli, ubicato nell'omonima via del quartiere Chiaia.\nStoria e Descrizione.\nL'edificio fu costruito negli anni '80 del XVIII secolo, laddove sorgeva la Porta di Chiaia, abbattuta nel 1782. Inizialmente di propriet\u00e0 del Fondo dei Lucri, nel 1812 fu donato dal re Gioacchino Murat al generale Lavagnejon; per poi diventare con la restaurazione borbonica la dimora della famiglia Filangieri.\nIl palazzo presenta una sobria facciata a quattro piani con a sinistra una spaziosa terrazza confinante con il Palazzo Cellammare. Al di sopra del portale \u00e8 collocato lo stemma dei Filangieri. In fondo al piccolo cortile a pianta rettangolare si staglia la scala aperta con un'unica arcata ribassata e una rampa centrale seguita da due retroverse. Sulla scala, di piano in piano, vi sono dei pilastrini sormontati da dei busti marmorei che occupano delle piccole nicchie circolari. Il palazzo \u00e8 oggi frazionato in appartamenti e studi professionali."}
{"id": "3986182", "revid": "88740", "url": "https://it.wikipedia.org/wiki?curid=3986182", "title": "Soprasasso", "text": "Il Soprasasso (\"Soras\u00e0ss\" in dialetto trentino) \u00e8 un piccolo monte ai piedi della Paganella, sopra l'abitato di Cadine.\n\u00c8 alto 807 metri s.l.m.\nStoria.\nIn vista della Grande Guerra, tra la fine dell'Ottocento e gli inizi del Novecento l'impero austroungarico fortific\u00f2 i dintorni, costruendo la Fortezza di Trento (\"Festung Trient\") per la difesa della citt\u00e0 di Trento.\nTra i forti costruiti per la fortificazione di Trento, si citano i vicini forti del Bus del Vela e il forte Doss di Sponde.\nDal Soprasasso, \u00e8 possibile osservare i forti di Brusaf\u00e8r, Viote e le protezioni sul monte Celva.\nUn itinerario nella natura.\nPer chi desiderasse una camminata non lontano dalla citt\u00e0 e non troppo impegnativa, \u00e8 presente un sentiero che fa il giro della montagna, raggiungibile a piedi da Trento e anche in macchina da Cadine, panoramica sulla valle dell'Adige, esposta su 700 metri di dirupo.\nAd esempio, partendo dal parcheggio di Cadine denominato \"Fer de Caval\", si procede in senso antiorario per la \"Busa dei Acazi\" lungo la strada forestale della Val Granda. Prima di raggiungere il bivio per \"Pozza dei Pini\", si trova una deviazione per osservare la ricostruzione diantiche costruzioni austroungariche. Da qui si procede lungo il sentiero n. 627, fino a giungere baita Laura dove si trovano alcuni tavolini per un'eventuale pausa. Proseguendo poco oltre si arriva ad altri resti di fortificazioni, dove ad esempio vi \u00e8 un tunnel di una certa lunghezza che conduce a dueferitoie. Da qui inizia ladiscesa che in breve scende fino alla \"Poza della Casara\", e quindi nuovamente al parcheggio di partenza."}
{"id": "3986185", "revid": "36426", "url": "https://it.wikipedia.org/wiki?curid=3986185", "title": "De Tolnay", "text": ""}
{"id": "3986186", "revid": "287204", "url": "https://it.wikipedia.org/wiki?curid=3986186", "title": "Stanley Cup playoff 2012", "text": "I playoff della Stanley Cup 2012 del campionato NHL 2011-2012 hanno avuto inizio il 11 aprile 2012. Le sedici squadre qualificate per i playoff, otto da ciascuna Conference, hanno giocato una serie di partite al meglio di sette per i quarti di finale, semifinali e finali di Conference. I vincitori delle due Conference hanno disputato una serie di partite al meglio di sette per la conquista della Stanley Cup. I campioni di ciascuna Division conservarono il proprio ranking per l'intera durata dei playoff, mentre le altre squadre furono ricollocate nella graduatoria dopo ciascun turno.\nI Florida Panthers si qualificarono per la prima volta ai playoff dopo la stagione 2000, ponendo termine alla striscia negativa pi\u00f9 lunga di mancata qualificazione ai playoff di una franchigia della NHL.\nSquadre partecipanti.\nTabellone.\nIn ciascun turno la squadra con il ranking pi\u00f9 alto si sfid\u00f2 con quella dal posizionamento pi\u00f9 basso, usufruendo anche del vantaggio del fattore campo. Nella finale di Stanley Cup il fattore campo fu determinato dai punti ottenuti in stagione regolare dalle due squadre. Ciascuna serie, al meglio delle sette gare, segu\u00ec il formato 2\u20132\u20131\u20131\u20131: la squadra migliore in stagione regolare avrebbe disputato in casa Gara-1 e 2, (se necessario anche Gara-5 e 7), mentre quella posizionata peggio avrebbe giocato nel proprio palazzetto Gara-3 e 4 (se necessario anche Gara-6).\nFinale Stanley Cup.\nLa finale della Stanley Cup 2012 \u00e8 stata una serie al meglio delle sette gare che ha determinato il campione della National Hockey League per la stagione 2011-12. Per la prima volta i Kings affrontarono i Devils, sconfiggendoli per 4-2. Per New Jersey si tratt\u00f2 della quinta apparizione nella finale della Stanley Cup, la prima dopo il titolo nel 2003 contro i Mighty Ducks of Anaheim. Per Los Angeles fu invece la seconda apparizione dopo la sconfitta contro i Montreal Canadiens nel 1993.\nStatistiche.\nClassifica marcatori.\nLa seguente lista elenca i migliori marcatori al termine dei playoff.\nClassifica portieri.\nQuesta \u00e8 una tabella che combina i cinque migliori portieri dei playoff per media di gol subiti a gara con i cinque migliori portieri per percentuale di parate, con almeno 420 minuti disputati. La tabella \u00e8 ordinata per la media gol subiti, e i criteri di inclusione sono in grassetto."}
{"id": "3986193", "revid": "180202", "url": "https://it.wikipedia.org/wiki?curid=3986193", "title": "Corning Glass Works", "text": ""}
{"id": "3986194", "revid": "113497671", "url": "https://it.wikipedia.org/wiki?curid=3986194", "title": "S. Donald Stookey", "text": "Il suo nome \u00e8 legato a pi\u00f9 di 44 brevetti relativi a vetro e ceramica, e le sue invenzioni e scoperte hanno influenzato lo sviluppo di occhiali, accessori per la cucina, sistemi di difesa e dispositivi elettronici. \nStokey \u00e8 stato direttore della sezione Ricerca &amp; Sviluppo di Corning Glass Works per 47 anni. Tra le sue invenzioni vi sono Fotoform, CorningWare, Cercor, Pyroceram e Photochromic Ophthalmi."}
{"id": "3986198", "revid": "6923", "url": "https://it.wikipedia.org/wiki?curid=3986198", "title": "Composizioni di Georg Philipp Telemann", "text": "Lista delle composizioni di Georg Philipp Telemann (1681-1767), ordinate per numero di catalogo secondo il \"Telemann-Werke-Verzeichnis\" o \"TWV\", a cura di Werner Menke e Martin Ruhnke. Questo rappresenta il catalogo di riferimento e pi\u00f9 aggiornato per le opere di Telemann."}
{"id": "3986203", "revid": "599013", "url": "https://it.wikipedia.org/wiki?curid=3986203", "title": "Le\u00f3\u0161 Jan\u00e1\u010dek", "text": ""}
{"id": "3986209", "revid": "73843", "url": "https://it.wikipedia.org/wiki?curid=3986209", "title": "Clinton McDonald", "text": "Carriera professionistica.\nCincinnati Bengals.\nMcDonald fu scelto come 249\u00ba assoluto del Draft 2009 dai Cincinnati Bengals. Nella sua stagione di debutto non mise mai piede sul campo di gioco ma gioc\u00f2 con la squadra di allenamento. Debutt\u00f2 nella lega nella stagione 2010 giocando 8 partite, nessuna delle quali da titolare, totalizzando 4 tackle.\nSeattle Seahawks.\nIl 29 agosto 2011, McDonald pass\u00f2 ai Seattle Seahawks in cambio dell'ex scelta del primo giro Kelly Jennings. A Seattle, McDonald riusc\u00ec a giocare con maggior frequenza. Gioc\u00f2 tutte le gare della stagione tranne una, mettendo a segno 35 tackle, 6 dei quali nella stessa partita contro gli Atlanta Falcons il 2 ottobre 2011. Nella stagione 2012 Clinton disput\u00f2 14 partite, nessuna delle quali come titolare, facendo registrare 25 tackle e un passaggio deviato.\nNella settimana 3 della stagione 2013 contro i Jacksonville Jaguars, McDonald mise a segno i suoi primi 1,5 sack in carriera. Con un altro sack nella vittoria della settimana 7 sugli Arizona Cardinals arriv\u00f2 a quota 3,5 in stagione. Il primo intercetto in carriera invece lo fece registrare nella vittoria della settimana 11 sui Minnesota Vikings ai danni di Matt Cassel, oltre a recuperare un fumble forzato dal compagno Cliff Avril a inizio gara.\nIl 2 febbraio 2014, nel Super Bowl XLVIII contro i Denver Broncos, Seattle domin\u00f2 dall'inizio alla fine della partita, vincendo per 43-8. McDonald si laure\u00f2 campione NFL mettendo a segno 3 tackle e recuperando un fumble in una gara in cui la difesa di Seattle annull\u00f2 l'attacco dei Broncos che nella stagione regolare aveva stabilito il record NFL per il maggior numero di punti segnati.\nTampa Bay Buccaneers.\nL'11 marzo 2014, McDonald firm\u00f2 coi Tampa Bay Buccaneers un contratto quadriennale del valore di 12 milioni di dollari."}
{"id": "3986212", "revid": "767487", "url": "https://it.wikipedia.org/wiki?curid=3986212", "title": "Mistero inesplicabile", "text": "Mistero inesplicabile (\"Im Schatten des Geldes\") \u00e8 un film muto del 1919 diretto da Paul L. Stein.\nProduzione.\nIl film fu prodotto dalla Femina Film.\nDistribuzione.\nDistribuito dalla Femina Film, il film usc\u00ec nelle sale cinematografiche tedesche nel 1919. In Italia venne distribuito dalla Gloria Films nel 1922.\nCensura.\nPer la versione distribuita in Italia la censura italiana tagli\u00f2 le seguenti scene:"}
{"id": "3986215", "revid": "729019", "url": "https://it.wikipedia.org/wiki?curid=3986215", "title": "Luigi Arbib Pascucci", "text": "Biografia.\nConseguita la laurea in economia e commercio presso l'Universit\u00e0 di Roma, si arruol\u00f2 volontario quale allievo ufficiale nel novembre 1934 e nel 1935 ottenne la nomina a sottotenente, destinato al 51\u00ba Reggimento fanteria. Trasferito nel febbraio del 1936 al reggimento carri armati, alla fine di aprile partiva col III battaglione carri d\u2019assalto per l'Africa Orientale dove partecipava, nella Divisione speciale Laghi, alle operazioni di polizia coloniale nella regione dei Galla e Sidamo.\nRimpatriato nel giugno 1937 e collocato in congedo, nel corso della Seconda guerra mondiale venne richiamato nel dicembre del 1941 col grado di tenente e il 9 agosto\n1942, raggiungeva in volo il 132\u00ba Reggimento fanteria carrista della 132\u00aa Divisione corazzata \"Ariete\" allora schierato sul fronte di El Alamein al comando della 10\u00aa Compagnia del XIII battaglione carri medi M13/40. Durante la guerra del deserto del Nordafrica, nel corso della Seconda battaglia di El Alamein, ha sacrificato la sua vita per salvare i suoi compagni in battaglia. Venne promosso capitano con decorranza 1\u00ba gennaio 1942 dopo la sua morte e gli venne conferita la medaglia d'oro al valor militare.\nRiconoscimenti.\nAlla sua memoria \u00e8 stata dedicata una strada a Roma nella zona di Monte Mario ed \u00e8 stato intitolato Il XIII battaglione carri, del 182\u00ba Reggimento fanteria corazzata \"Garibaldi\", quando il 15 luglio 1976, in seguito alla ristrutturazione dell'Esercito Italiano che prevedeva l'abolizione dei Reggimenti e la creazione di Battaglioni autonomamente operativi, il 182\u00ba Reggimento \"Garibaldi\" venne sciolto, lasciando in vita i battaglioni dipendenti, che da quel momento hanno avuto vita autonoma e distinte vicende ordinative. Il XIII Battaglione carri ha mutato denominazione in 13\u00ba Battaglione carri \"Pascucci\" e venne trasferito a Cordenons, alle dipendenze della Brigata meccanizzata \"Brescia\" della Divisione meccanizzata \"Mantova\", per poi passare nel 1986 alla 132\u00aa Brigata corazzata \"Ariete\" per essere definitivamente sciolto il 31 marzo 1991.\nCuriosit\u00e0.\nNel gioco di guerra online World of Tanks, la sua impresa \u00e8 ricordata con una medaglia commemorativa (appunto la \"Medaglia Pascucci\") assegnata al giocatore che si impegna a distruggere almeno 2 artiglierie semoventi nemiche."}
{"id": "3986219", "revid": "107460841", "url": "https://it.wikipedia.org/wiki?curid=3986219", "title": "Ipparchico", "text": "Ipparchico (), o Ipparco, \u00e8 uno dei due trattati di equitazione dello storico ateniese Senofonte. In italiano \u00e8 stato tradotto anche col titolo esplicativo \"Il manuale del comandante della cavalleria\". L'altra opera di Senofonte in materia \u00e8 il \u03a0\u03b5\u03c1\u1f76 \u1f31\u03c0\u03c0\u03b9\u03ba\u1fc6\u03c2 (\"Peri hippik\u0113s\"), di solito tradotto \"Sull'equitazione\".\nL\"'Ipparchico\" si occupa prevalentemente delle funzioni del comandante di cavalleria (Ipparco), mentre \"Sull'equitazione\" tratta della cura, della selezione e dell'addestramento dei cavalli in generale.\nUna delle prime opere sull'equitazione.\nI trattati di Senofonte, scritti entrambi intorno al 350 a.C., sono stati considerati le prime opere esistenti sull'equitazione in tutta la letteratura, fino alla pubblicazione da parte di Bed\u0159ich Hrozn\u00fd nel 1931 di un testo ittita, che risale al 1360 a.C. Un trattato di equitazione di Plinio il Vecchio \u00e8 perduto, come anche un'opera di Simone di Atene, che \u00e8 citato due volte da Senofonte in \"Sull'equitazione\". Alcuni frammenti del trattato di Simone sono tuttavia sopravvissuti e sono stati pubblicati da Franz Ruehl nel 1912."}
{"id": "3986225", "revid": "547034", "url": "https://it.wikipedia.org/wiki?curid=3986225", "title": "I rangers della foresta", "text": "I rangers della foresta (\"The Forest Rangers\") \u00e8 una serie televisiva canadese in 104 episodi trasmessi per la prima volta nel corso di 3 stagioni dal 1963 al 1965.\n\u00c8 una serie d'avventura incentrata sulle vicende di una squadra di guardie forestali del Canada guidata da Chub Stanley.\nPersonaggi e interpreti.\nGuest star.\nTra le guest star: Leslie Yeo, Danny Henry, Rex Sevenoaks, Roland Bedard, George Luscombe, Don Arioli, Sean Sullivan, Marc Strange, Kenneth Ponzo, James Barron, Simon Tully, Jonathan White, John Kastner.\nProduzione.\nLa serie fu prodotta da ASP Productions e Canadian Broadcasting Corporation e Incorporated Television Company e girata nell'Ontario e nei Toronto International Studios di Toronto, in Canada. Le musiche furono composte da John Bath.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa in Canada dal 1963 al 1965 sulla rete televisiva Canadian Broadcasting Corporation. In Italia \u00e8 stata trasmessa con il titolo \"I rangers della foresta\".\nAlcune delle uscite internazionali sono state:"}
{"id": "3986226", "revid": "46931", "url": "https://it.wikipedia.org/wiki?curid=3986226", "title": "The Forest Rangers", "text": ""}
{"id": "3986231", "revid": "585241", "url": "https://it.wikipedia.org/wiki?curid=3986231", "title": "Monte Giano", "text": "Il Monte Giano (anticamente noto come \"monte Cotischio\") \u00e8 una montagna dell'Appennino centrale abruzzese alta 1.820 m s.l.m.. Posta al confine tra Lazio e Abruzzo, lungo lo spartiacque appenninico, appartiene al sottogruppo dei Monti del Cicolano.\nDescrizione.\nSi trova in provincia di Rieti a nord-est di Antrodoco e domina, con una prominenza di circa 1300\u00a0m, la parte bassa delle Gole del Velino che lo separa dal massiccio del Terminillo a ovest, con il gruppo montuoso del Monte Nuria a sud e quello di Monte Calvo a est che ne rappresenta la naturale prosecuzione geomorfologica, a nord si collega direttamente ai Monti Reatini, mentre verso nord-est guarda verso la Piana di Cascina e i Monti dell'Alto Aterno.\nLa vetta principale raggiunge i 1.820 metri, ma sono presenti altre cuspidi, tra cui \"Croce di Monte Giano\" (1.779,3 m) che superano i 1.700 metri. Tra queste si sviluppa l'altipiano dei \"Prati di Monte Giano\".\nAlle pendici della montagna sono presenti le essenze tipiche della macchia mediterranea: roverelle, querce, aceri, che giungono fino ai 1.200/1.300\u00a0m. Oltre i 1.300 metri iniziano a trovarsi i Faggi che sul versante ovest arrivano fino a circa 1.700 metri.\nAll'estremit\u00e0 meridionale del monte Giano, nello stretto spazio che si trova tra quest'ultimo e l'adiacente monte Serrone (1.044\u00a0m), si trovano le gole di Antrodoco (una stretta e selvaggia incisione nella roccia, lunga circa 1,5\u00a0km), che rappresentano punto di passaggio obbligato per le comunicazioni tra Rieti e L'Aquila. Per tale ragione sul monte Giano si arrampicano la strada statale 17 e la ferrovia Terni-L'Aquila, che dalla valle del Velino possono cos\u00ec raggiungere il passo di Sella di Corno.\nA causa della loro posizione strategica, e della facilit\u00e0 con cui permettevano di tendere delle imboscate, le Gole di Antrodoco state teatro nel corso dei secoli di diversi eventi militari: tra questi, la sconfitta dell'esercito francese nel 1799 e la risorgimentale battaglia di Antrodoco del 1821.\nLa \"pineta DUX\".\nLa montagna deve una certa notoriet\u00e0 alla presenza, sul suo versante ovest, di una pineta che forma la scritta \"DVX\" (\"duce\", dal latino \"dux, ducis\"). L'iscrizione domina la valle del Velino ed \u00e8 visibile da diversi chilometri di distanza, avvicinandosi ad Antrodoco sulla via Salaria; nelle giornate di poca foschia, specialmente quando la montagna \u00e8 innevata, la scritta \u00e8 visibile anche dalla citt\u00e0 di Roma.\nLa pineta si estende per circa otto ettari ed \u00e8 composta da circa 20.000 alberi di pino; aveva lo scopo di difendere il paese di Antrodoco dalle frane provocate dalle copiose piogge invernali, che pi\u00f9 volte avevano provocato morte e devastazione, e costituiva un omaggio a Benito Mussolini. Fu realizzata nel 1939 (durante il periodo fascista) dalla \"Scuola Allievi Guardie Forestali\" di Cittaducale, con il contributo di numerosi giovani del posto, tramite il rimboschimento di una costa calcarea originariamente desolata.\nDal dopoguerra in poi \u00e8 stata pi\u00f9 volte invocata la cancellazione della scritta, osteggiata invece da chi la ritiene parte integrante del paesaggio e della storia del paese, nonch\u00e9 dai nostalgici del ventennio. Negli anni Cinquanta venne effettuato un nuovo intervento di rimboschimento, con il quale venne creato il rettangolo sotto alla parola DUX, in modo da rendere l'iscrizione meno evidente. L'abbandono del bosco, col passare degli anni, rese la scritta gradualmente meno riconoscibile.\nA causa di nuove frane e cadute di massi, nel 1995 la regione Lazio (giunta Badaloni) approv\u00f2 dei lavori per il restauro della pineta, finanziati nel 1998 ed eseguiti nell'estate del 2004. Il 24 agosto 2017 la pineta \u00e8 stata gravemente danneggiata da un incendio di origine colposa o forse dolosa. Nel febbraio 2018, un gruppo di volontari di CasaPound hanno provveduto a impiantare 1000 pini sul monte Giano al fine di ripristinare la scritta. L'operazione venne giudicata inutile da membri della comunit\u00e0 locale, a causa della errata tempistica."}
{"id": "3986234", "revid": "729019", "url": "https://it.wikipedia.org/wiki?curid=3986234", "title": "Omar Bertazzo", "text": "Professionista nel ciclismo su strada con la Androni Giocattoli dal 2011 al 2014, su pista ha rappresentato la Nazionale in due edizioni dei campionati del mondo. Al termine della carriera ciclistica, avvenuta a fine 2014 per mancanza di proposte, si \u00e8 dedicato al triathlon, arrivando a partecipare ai campionati del mondo Ironman 70.3 2016.\n\u00c8 fratello maggiore di Liam Bertazzo, anch'egli ciclista."}
{"id": "3986238", "revid": "767487", "url": "https://it.wikipedia.org/wiki?curid=3986238", "title": "Das Karussell des Lebens", "text": "Das Karussell des Lebens \u00e8 un film muto del 1919 diretto da Georg Jacoby.\nTrama.\nLo, una bella ballerina, conquista il dottor Cotton che la sposa. Ma l'uomo, ottenebrato dalla passione, per mantenere nel lusso la sua donna, finisce in prigione per truffa. Lei, allora, si trasferisce a Valparaiso, dove diventa l'amante di un ricco proprietario terriero che per\u00f2 viene ucciso. Dopo la sua morte, Lo fa un viaggio in Europa con Henry, il figlio del console Larsen. In casa del console, incontra il marito, che ora lavora come segretario di Larsen. Entrambi i Larsen, padre e figlio, sono vittime del fascino di Lo, ma lei ora preferisce il padre e lascia la casa, sicura che il console la seguir\u00e0. La sera, mentre si trova con il nuovo amante in un locale notturno, appare Henry, disperato, che, davanti al padre si uccide sparandosi un colpo. Sembra che la tragedia non la tocchi e, per tutta la notte, Lo pensa solo a divertirsi. La mattina dopo, per\u00f2, nel fiume viene ripescato il suo cadavere.\nProduzione.\nIl film fu prodotto probabilmente da Paul Davidson per la Projektions-AG \u00bbUnion\u00ab (PAGU) di Berlino per conto dall'Universum Film (UFA).\nDistribuzione.\nDistribuito dall'Universum Film (UFA), il film usc\u00ec nelle sale cinematografiche tedesche nel 1919, presentato al Kammer-Lichtspiele di Berlino nel marzo di quell'anno."}
{"id": "3986246", "revid": "287204", "url": "https://it.wikipedia.org/wiki?curid=3986246", "title": "Henri Le Fauconnier", "text": "Biografia.\nDopo aver seguito degli studi di diritto a Parigi, Henri Le Fauconnier frequent\u00f2 lo studio di Jean-Paul Laurens prima di entrare all'Acad\u00e9mie Julian. Espose al Salon des Ind\u00e9pendants nel 1904. Egli si immedesimava nella linea di Matisse applicando il suo colorato grassetto. Si stabil\u00ec in Bretagna nel 1907 a Ploumanac'h dipingendo paesaggi rocciosi, caratterizzati da toni marroni che definiscono forme semplificate. Esplora un percorso personale che mette in pratica in nudi o ritratti, come nel caso del poeta Jean Pierre Jouve del 1909 (Parigi, Mus\u00e9e National d'Art Moderne). Tornato a Parigi, si mescola agli artisti e letterati che girano intorno a Paul Fort alla \"Closerie des Lilas\".\nCome intellettuale, Le Fauconnier pubblic\u00f2, su invito di Kandinsky, un testo teorico nel catalogo \"Neue K\u00fcnstlervereinigung\" di Monaco di Baviera nel 1910. Apr\u00ec il suo studio, in Rue Visconti a Parigi, ad artisti desiderosi di imparare la lezione di Cezanne. Con Jean Metzinger, Albert Gleizes, Fernand L\u00e9ger, Robert Delaunay, contribu\u00ec allo scandalo del cubismo al Salon des Ind\u00e9pendants del 1911. Le Fauconnier fece parte del gruppo di Puteaux."}
{"id": "3986252", "revid": "112942120", "url": "https://it.wikipedia.org/wiki?curid=3986252", "title": "Fontanella (Sotto il Monte Giovanni XXIII)", "text": "Fontanella (\"Fontan\u00e8la\" in dialetto bergamasco) \u00e8 una contrada della citt\u00e0 di Sotto il Monte Giovanni XXIII. Abitata da circa 80 persone (al 2012), si trova in collina, alle pendici del monte Canto. \u00c8 conosciuta soprattutto per l'antica abbazia di Sant'Egidio abate, fondata nel 1080 (dal 1998 cappella vescovile).\nStoria.\nLa storia di Fontanella nasce dalla fondazione del monastero nel 1080. Ecco i maggiori punti della vita di questa chiesa, il luogo pi\u00f9 famoso e importante della contrada:\nEconomia.\nTurismo.\nMolte persone percorrono le strade di Fontanella soprattutto nei periodi estivi, grazie ai sentieri del bosco che la collegano alla torre di San Giovanni Battista e ai comuni confinanti: Mapello e Pontida."}
{"id": "3986253", "revid": "62748", "url": "https://it.wikipedia.org/wiki?curid=3986253", "title": "Henri le Fauconnier", "text": ""}
{"id": "3986254", "revid": "729019", "url": "https://it.wikipedia.org/wiki?curid=3986254", "title": "Stazione di Jing\u016b-Marutamachi", "text": "La \u00e8 una stazione delle Ferrovie Keihan sulla Linea Keihan \u014ct\u014d situata a Kyoto."}
{"id": "3986264", "revid": "1602064", "url": "https://it.wikipedia.org/wiki?curid=3986264", "title": "Georg Jacoby", "text": "Talvolta, us\u00f2 anche il nome George Jacoby.\nBiografia.\nPer un breve periodo, negli anni venti, fu sposato all'attrice Elga Brink, con cui gir\u00f2 anche alcuni film.\nIl suo nome per\u00f2 fu legato soprattutto a quello della celebre Marika R\u00f6kk. Sposati dal 1941, i due restarono uniti tutta la vita, fino alla morte di Jacoby. Dal loro matrimonio nacque Gabriele Jacoby che intraprese anche lei la carriera di attrice.\nJacoby mor\u00ec a Monaco di Baviera il 21 febbraio 1964 all'et\u00e0 di ottant'anni."}
{"id": "3986266", "revid": "1907180", "url": "https://it.wikipedia.org/wiki?curid=3986266", "title": "Salon des Ind\u00e9pendants", "text": "Il Salon des Ind\u00e9pendants \u00e8 un'esposizione d'arte che si tiene ogni anno a Parigi dal 1884, e che per vocazione riunisce le opere di tutti gli artisti che rivendicano una certa indipendenza nella loro espressione artistica.\nPrincipi.\nL'evento \u00e8 caratterizzato dall'assenza di una giuria e di qualsiasi premio. Esso \u00e8 organizzato dalla Soci\u00e9t\u00e9 des artistes ind\u00e9pendants."}
{"id": "3986270", "revid": "1318658", "url": "https://it.wikipedia.org/wiki?curid=3986270", "title": "Mohamed El Sayed (pugile)", "text": "Carriera.\nNel 2003 conquist\u00f2 la medaglia d'argento agli VIII Giochi panafricani a Abuja, in Nigeria, quando perse la finale locale contro Emmanuel Izonritei.\nAlle Olimpiadi di partecip\u00f2 alle semifinali, ma fu fermato quando un test medico rivel\u00f2 che aveva un braccio rotto. Quindi ricevette la medaglia di bronzo."}
{"id": "3986271", "revid": "1543377", "url": "https://it.wikipedia.org/wiki?curid=3986271", "title": "R. L. Stine's The Haunting Hour", "text": "R. L. Stine's The Haunting Hour \u00e8 una serie televisiva antologica canadese e statunitense creata da R. L. Stine e basata sul film \"\" e sui libri dello stesso Stine \"The Haunting Hour\", \"Nightmare Hour\" e \"Fear Street\".\nLa serie ha debuttato sul canale televisivo statunitense The Hub il 29 ottobre 2010 con una premi\u00e8re di due episodi, per poi essere trasmessa regolarmente a partire dal 25 dicembre. L'8 dicembre 2014 \u00e8 stato confermato da R. L. Stine via Twitter che Discovery Family ha cancellato la serie dopo la quarta stagione.\nEpisodi.\nCome nella precedente serie televisiva basata sui racconti di R. L. Stine \"Piccoli brividi\", ogni episodio presenta un cast diverso alle prese con vicende soprannaturali diverse. La maggior parte delle trame sono molto pi\u00f9 scure e spaventose rispetto a quelle della serie precedente, simili ai morality play medievali. In alcuni episodi \u00e8 invece presente il lieto fine, che li rende simili a quelli della serie \"Hai paura del buio?\".\nProduzione.\nDopo la messa in onda di una prima stagione composta da ventidue episodi, la rete The Hub ha rinnovato la serie per una seconda stagione composta da diciotto episodi, andati in onda dal 1\u00ba ottobre 2011 al 4 febbraio 2012. Nel febbraio del 2012 la serie \u00e8 stata rinnovata anche per una terza stagione, andata in onda dal 13 ottobre 2012 al 9 febbraio 2013. Il 20 marzo 2013 la serie \u00e8 stata rinnovata anche per una quarta stagione.\nL'8 dicembre 2014 \u00e8 stato confermato da R. L. Stine via Twitter che Discovery Family ha cancellato la serie dopo la quarta stagione."}
{"id": "3986280", "revid": "599013", "url": "https://it.wikipedia.org/wiki?curid=3986280", "title": "Dar\u00edo Felman", "text": ""}
{"id": "3986282", "revid": "287204", "url": "https://it.wikipedia.org/wiki?curid=3986282", "title": "Dario Felman", "text": ""}
{"id": "3986284", "revid": "1924342", "url": "https://it.wikipedia.org/wiki?curid=3986284", "title": "Live at Hammersmith '82!", "text": "Live at Hammersmith '82! \u00e8 il secondo album live dei Duran Duran dopo \"Arena\".\nPubblicato tra il settembre e l'ottobre del 2009, \u00e8 stato registrato durante la terza delle tre notti all'Hammersmith Apollo durante il \"Rio Tour\", il 16 novembre 1982.\n\u00c8 disponibile in versione CD audio e DVD contenente il concerto e come contenuti speciali i 6 video musicali dall'album \"Rio\" e 2 performance al Top of the Pops nel 1982.\nTracce.\nDVD.\nIl DVD contiene le stesse tracce del disco audio e i seguenti contenuti speciali:"}
{"id": "3986292", "revid": "1305772", "url": "https://it.wikipedia.org/wiki?curid=3986292", "title": "Raffles, ladro gentiluomo", "text": "Raffles, ladro gentiluomo (\"Raffles\") \u00e8 una serie televisiva britannica in 14 episodi trasmessi per la prima volta nel corso di una sola stagione dal 1975 al 1977.\n\u00c8 una serie poliziesca del genere commedia ambientata in Inghilterra durante l'epoca vittoriana. \u00c8 un adattamento televisivo dei racconti di Ernest William Hornung sul personaggio di A. J. Raffles. Gli episodi sono in gran parte fedeli adattamenti delle storie nei libri, anche se a volte due storie sono fuse insieme per creare un episodio. Il \"pilot\" fu trasmesso su Independent Television il 10 settembre 1975; il primo episodio regolare fu trasmesso solo due anni dopo, nel 1977. Seguirono altri dodici episodi nel corso dello stesso anno fino alla fine della prima e unica stagione. L'attore che interpreta Raffles nel \"pilot\" \u00e8 James Maxwell. Il ruolo fu poi affidato all'attore Anthony Valentine per la serie regolare.\nTrama.\nLondra, XIX secolo. A. J. Raffles \u00e8 un nobile dell'alta societ\u00e0 londinese, gioca a cricket e frequenta i club pi\u00f9 esclusivi. Raffles al contempo nasconde per\u00f2 una passione segreta: il furto. Egli \u00e8 infatti l'archetipo del ladro gentiluomo: servendosi della sua conoscenza dell'ambiente e con modi di fare tipici dell'alta societ\u00e0, Raffles deruba i ricchi e i personaggi pi\u00f9 esclusivi di Londra con l'aiuto dell'amico Bunny Manders, che \u00e8 l'unico a sapere della sua doppia vita. Alle sue calcagna si mette, inutilmente, l'ispettore Mackenzie.\nPersonaggi e interpreti.\nGuest star.\nTra le guest star: Peter Myers, John Junkin, Edward Palmer, Osmund Bullock, Brian Nolan, Michael Barrington, Belinda Carroll, Sandra Berkin, Charles Dance, Thorley Walters, Jeremy Clyde, Susan Skipper, David Firth, Sally Grace, Lockwood West, Godfrey James, Alfred Marks, Brian Glover, Jill Gascoine, Lesley Daine, Terence Soall, Eddie Tagoe, Andrew Jackson, William Mervyn, Barbara Hicks, Sally Osborn, John Pickles, Ted Morris, Tony Britton, Peter Sallis.\nProduzione.\nLa serie fu prodotta da Yorkshire Television Le musiche furono composte da Anthony Isaac.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa nel Regno Unito dal 10 settembre 1975 (pilot) e dal 25 febbraio 1977 (1\u00ba episodio) al 20 maggio 1977 sulla rete televisiva Independent Television. In Italia \u00e8 stata trasmessa con il titolo \"Raffles, ladro gentiluomo\"."}
{"id": "3986295", "revid": "1075510", "url": "https://it.wikipedia.org/wiki?curid=3986295", "title": "Guillaume Rondelet", "text": "Ottimo zoologo e anatomista, fu insegnante di anatomia all'Universit\u00e0 di Montpellier e autore di ottime opere sull'ittiologia (\"De piscibus marinis\", 1554). Divenne famoso anche come anatomopatologo, ."}
{"id": "3986298", "revid": "228587", "url": "https://it.wikipedia.org/wiki?curid=3986298", "title": "Adam Forsyth", "text": "Era, inizialmente, un professore di ginnastica.\nAi Giochi olimpici del 2004 ha battuto Vedran Dipalo ma ha perso contro Mohamed El Sayed. Ha un rivale nazionale Bradley Michael Pitt che lo ha battuto ai Giochi olimpici del 2008."}
{"id": "3986305", "revid": "103483", "url": "https://it.wikipedia.org/wiki?curid=3986305", "title": "Laici in ginocchio", "text": "Laici in ginocchio \u00e8 un libro del filosofo Carlo Augusto Viano.\nScritto in forma pamphlettistica, l'autore mira a richiamare l'attenzione dei politici e degli intellettuali sulle indebite ingerenze da parte delle alte gerarchie vaticane nella vita politica italiana, nonch\u00e9 sulla mancata applicazione della laicit\u00e0 in quanto \"principio supremo dello Stato\", come stabilito dalla sentenza n.203 della Corte costituzionale nel 1989.\nAugusto Viano dedica il libro ad un suo bisnonno (sindaco liberale di un villaggio piemontese), il quale, alla morte del padre, non si pieg\u00f2 mai alle richieste del parroco locale che gli prospett\u00f2 di scegliere, in vista dei funerali, tra la presenza di un prete oppure la presenza del tricolore italiano della Societ\u00e0 Operaia di Mutuo Soccorso. Scelse il tricolore.\nContenuto.\nL'autore vi passa in rassegna i cedimenti delle istituzioni e di tanti esponenti della cultura laica, colpevoli \u2013 a suo dire \u2013 di non possedere adeguate attrezzature mentali atte a resistere alle intrusioni della Chiesa cattolica che spesso calpesterebbe quei princip\u00ee di separazione tra Stato e Chiesa, che pure i Patti Lateranensi dovrebbero tutelare. Tra gli esempi, cita due scorrettezze da parte di due pontefici: quella di Giovanni Paolo II quando, ricevuto in Parlamento il 14 novembre 2002, parl\u00f2 ai legislatori sovrani quasi dettando loro l'agenda politica \u00abcome se il suo fosse il discorso della Corona o come se avesse davanti i membri di una comunit\u00e0 cattolica, ai quali fare una predica\u00bb; e quella di Benedetto XVI, il quale, ricevuto al Quirinale dal presidente Ciampi il 24 giugno 2005, pronunci\u00f2 un discorso in cui si rammaricava per i beni ecclesiastici sottratti dalla Repubblica italiana, manifestando \u00abcon il piglio altezzoso di un funzionario in trasferta\u00bb che lui non era un capo di Stato come tutti gli altri e che a lui competeva dare insegnamenti a suo giudizio utili per il popolo italiano.\nLe invettive di Augusto Viano raggiungono personalit\u00e0 di spicco della politica italiana, il cui pensiero laico \u00e8 stato contraddistinto da un'arrendevolezza che non trova pari nella storia repubblicana: accusa Giovanni Spadolini di connivenza con la Chiesa per mere ragioni politiche, al fine di accaparrarsi le simpatie del proprio elettorato cattolico; considera i filosofi Nicola Abbagnano e Norberto Bobbio traditori della cultura illuminista di cui si erano fatti eredi, i quali invece di affrontare i conflitti tra scienza e fede le mettevano sullo stesso piano, insistendo sui limiti oggettivi della ricerca scientifica; misconosce la filosofia impregnata di religiosit\u00e0 di Benedetto Croce, che pur si era opposto in Senato all'approvazione dei Patti Lateranensi; critica l'operato di Giovanni Gentile che concesse alla Chiesa cattolica ampi spazi nel campo educativo, facendo cos\u00ec abdicare lo Stato alla formazione civica e culturale degli studenti.\nAlla trattazione puramente politica della laicit\u00e0 del suo pensiero e rivendicando l'esistenza di una moralit\u00e0 laica consapevole di s\u00e9, l'autore vi affianca anche una critica sociologica alle religioni monoteiste dichiarando la sua concezione negativa delle medesime, che considera delle imposture nonch\u00e9 \u00able principali minacce per la vita degli uomini: giustificano le divisioni, stimolano le guerre, reclutano combattenti\u00bb.\nA corollario delle sue denunce, l'autore invita a riscoprire la parola \"Laicismo\" che decenni di compromessi, bugie e\nconcordati hanno svuotato di significato."}
{"id": "3986317", "revid": "205250", "url": "https://it.wikipedia.org/wiki?curid=3986317", "title": "Wilhelm Friedrich Ernst Bach", "text": "Figlio di Johann Christoph Friedrich, e nipote di Johann Sebastian, fu organista a Londra e Parigi e maestro di cappella e cembalista alla corte di Berlino.\n\u00c8 ricordato come autore di pregiati lieder."}
{"id": "3986319", "revid": "49553815", "url": "https://it.wikipedia.org/wiki?curid=3986319", "title": "Lingue maleo-polinesiane occidentali", "text": ""}
{"id": "3986321", "revid": "547034", "url": "https://it.wikipedia.org/wiki?curid=3986321", "title": "Flavia Pappacena", "text": "Biografia.\nDopo gli studi di danza dal 1959 al 1974 all'Accademia Nazionale di Danza con Jia Ruskaja e Giuliana Penzi, e la partecipazione negli anni 1971 e 1972 al \u201cGruppo stabile\u201d dell'Accademia, nel 1974 consegue la laurea in Lettere (con tesi in Storia dell'arte medievale) presso l'Universit\u00e0 di Roma La Sapienza e si diploma al corso di Perfezionamento dell'Accademia Nazionale di Danza.\nDal 1974 insegna Teoria della danza e dal 2007 Estetica della danza all'Accademia Nazionale di Danza e dal 2006, anche alla Facolt\u00e0 di Lettere dell'Universit\u00e0 di Roma La Sapienza e dal 2009 nel Collegio docenti del Dottorato in Storia del Teatro moderno e contemporaneo dell'Universit\u00e0 degli Studi di Napoli \"L'Orientale\".\nDal 2010 \u00e8 membro del Comitato scientifico di \"The Acting Archives Project\" di quest'ultima Universit\u00e0.\nDal 1984 dirige la sezione danza della collana \"Biblioteca delle Arti\" (dal 1998 anche della \"Piccola Biblioteca delle Arti\" dell'Editore Gremese e dal 1997 le equivalenti collane francese e inglese dello stesso editore).\nNel 1993 fonda il periodico di ricerca \"Chor\u00e9graphie, Studi e ricerche sulla danza\", rifondato nel 2000 con il nome \"Chor\u00e9graphie\"\nNel 1999 ha promosso il Convegno \"Recupero, ricostruzione, conservazione del patrimonio coreutico italiano del XIX secolo\" (Roma CNR)\nDal 1999 al 2001 \u00e8 stata membro della Commissione consultiva per la danza del Ministero per i Beni e le Attivit\u00e0 Culturali Nel 2001 membro del Comitato nazionale creato dal MIUR per la riforma dell'Alta Formazione Artistica e Musicale. Nel 2009 e 2010 \u00e8 membro del \u201cGruppo disciplinare musicale e coreutico\u201d del Ministero dell'Istruzione connesso al riordino dei licei (liceo musicale e coreutico).\nDal novembre 2010 al giugno 2014 \u00e8 stata membro del Comitato Direttivo dell'AIRDanza (Associazione Italiana per la Ricerca sulla Danza)\nAmbito di ricerca.\nIl suo ambito di ricerca comprende la teoria, l'estetica e la storia della danza, la tecnica e le metodologie di trascrizione coreografica (notazione) del \u2018700 e dell'800. Gli studi in corso sono rivolti all'analisi strutturale dei balletti francesi e italiani della prima met\u00e0 dell'800.\u00c8 autore di curatele e riedizioni di diversi testi storici di pedagogia ed estetica della danza classica, anche in lingua inglese e francese, come:\nLa produzione saggistica e gli articoli su riviste di danza internazionali in italiano, francese e inglese, riguardano vari temi della storia della danza, della trascrizione e della ricostruzione del patrimonio storico coreutico italiano, con riferimento ad esempio a Carlo Blasis, Jia Ruskaja, Enrico Cecchetti, Onorato Vigan\u00f2, Gasparo Angiolini, Gennaro Magri e Giuseppe Salomoni e francese, con particolare riguardo all'opera di Jean-Georges Noverre, Jean-\u00c9tienne Despr\u00e9aux e Arthur Saint-L\u00e9on.\nRedige diverse voci su tali argomenti in opere enciclopediche come il \"Vocabolario della Lingua Italiana\", Roma, Istituto della Enciclopedia Italiana, 1986 (Il Vocabolario Treccani, II. ed. 1997, tav. III, p.\u00a064) e \"Dictionnaire de la Danse Larousse\", Le Moal, Philippe (dir.), Larousse-Bordas, 1999 (II ed. 2008).\nTiene conferenze in ambito accademico in Italia e all'estero.\nMonografie.\nTesti di pedagogia della danza che ne coprono gli aspetti anatomici, strutturali, musicali e stilistici:\nTesti di storia ed estetica della danza:\nRicostruzioni di balletti e coreografie.\nNel 1999 ha ricostruito, dalla trascrizione originale di G. Cammarano (1883) del \"gran ballo Excelsior\", \u201cIl vincitore della regata\u201d del III atto \u201cIl primo battello a vapore\u201d, ricostruzione presentata in convegni internazionali e pubblicata in DVD. Ha partecipato inoltre alla ricostruzione dell'unico frammento di pellicola rimasto del film \"Excelsior\" realizzato nel 1913 da Luca Comerio.\nExcelsior \u00e8 stato analizzato da Flavia Pappacena in vari saggi, sotto il profilo sia coreografico e stilistico che della trascrizione e del simbolismo iconografico."}
{"id": "3986322", "revid": "484362", "url": "https://it.wikipedia.org/wiki?curid=3986322", "title": "Nazirei", "text": ""}
{"id": "3986323", "revid": "339392", "url": "https://it.wikipedia.org/wiki?curid=3986323", "title": "Ya Comimos", "text": ""}
{"id": "3986324", "revid": "1318658", "url": "https://it.wikipedia.org/wiki?curid=3986324", "title": "Cattedrale di Santa Maria di Oloron", "text": "L'ex cattedrale di Santa Maria di Oloron si trova ad Oloron-Sainte-Marie, nel dipartimento dei Pirenei Atlantici. Essa \u00e8 stata classificata come monumento storico di Francia il 7 marzo 1939 ed iscritta nella lista del patrimonio dell'umanit\u00e0 dall'UNESCO (1998) nel Cammino di Santiago di Compostela..\nStoria.\nLa sua costruzione ebbe inizio nel 1102 per decisione di Gastone IV di B\u00e9arn, detto \"il Crociato\", visconte di B\u00e9arn. Essa fu la cattedrale, sede episcopale, dell'allora diocesi di Oloron, che venne soppressa nel 1802 ed il cui territorio venne assegnato alla diocesi di Bayonne..\nArchitettura.\nDavanti al suo portale romanico, un massiccio campanile-porticato, di carattere difensivo, risalente al XII secolo, \u00e8 sormontato da un tetto in ardesia. Il timpano principale \u00e8 ornato da una deposizione scolpita."}
{"id": "3986325", "revid": "339392", "url": "https://it.wikipedia.org/wiki?curid=3986325", "title": "Bendigamos", "text": ""}
{"id": "3986326", "revid": "1718925", "url": "https://it.wikipedia.org/wiki?curid=3986326", "title": "Estimo rurale", "text": "L'estimo rurale \u00e8 quella branca dell'estimo che si occupa della valutazione dei beni agricoli. Le pi\u00f9 importanti valutazioni oggetto dell'estimo rurale riguardano la stima dei fondi rustici, la stima dei frutti pendenti e la stima dei miglioramenti fondiari.\nStima dei fondi rustici.\nLa stima di un'azienda agraria ha lo scopo di determinare il pi\u00f9 probabile valore di mercato della stessa, cio\u00e8 il prezzo che si realizzerebbe se l'azienda fosse immessa sul mercato in quel determinato momento. La stima dell'azienda pu\u00f2 essere realizzata \"a cancello aperto\" o \"a cancello chiuso\" ; nel primo caso vengono valutati solo i terreni e i fabbricati rurali, nel secondo caso si considerano anche i beni mobili e le scorte presenti in azienda (bestiame, macchine agricole, foraggi, ecc.).\nLa stima dell'azienda pu\u00f2 essere condotta con due modalit\u00e0: \"sintetica\" e \"analitica\". Una stima sintetica \u00e8 quella comparativa, dove l'azienda viene valutata per confronto con altre aziende simili di cui si conoscono i prezzi di vendita. La stima analitica si effettua invece tramite il cosiddetto \"beneficio fondiario\", che \u00e8 il reddito medio annuo che il proprietario ricava dall'azienda stessa. Il beneficio fondiario pu\u00f2 essere ottenuto in due modi: dal canone di affitto oppure attraverso il bilancio aziendale. Il valore dell'azienda si ottiene dividendo il beneficio fondiario per il saggio di capitalizzazione; quest'ultimo \u00e8 in pratica il saggio d'interesse di investimento, ed \u00e8 ricavabile per via comparativa dal saggio di altri investimenti che hanno una certa analogia con il bene oggetto di valutazione.\nAi fini della stima gli immobili agricoli vengono classificati in:\n\u2013 aziende agrarie;\n\u2013 terreni agricoli;\n\u2013 boschi e arboreti da legno;\n\u2013 soprassuolo;\n\u2013 investimenti fondiari\n\u2013 impianti e macchinari annessi al terreno;\n\u2013 macchine e attrezzi;\n\u2013 bestiame;\n\u2013 prodotti in essere;\n\u2013 prodotti immagazzinati\nStima dei frutti pendenti.\nI frutti pendenti sono i prodotti di un'azienda agricola prossimi alla raccolta o comunque in via di maturazione. \nIl valore dei frutti pendenti si ottiene dalla differenza tra l'entit\u00e0 dei ricavi che saranno prevedibilmente realizzati con la vendita e l'entit\u00e0 delle spese che saranno prevedibilmente sostenute dal momento della stima a quello della vendita dei prodotti.\nStima delle anticipazioni colturali.\nSpese sostenute dall'agricoltore nella prima fase di coltivazione fino a quando i frutti non sono pendenti.\nStima dei miglioramenti fondiari.\nPer \"miglioramento fondiario\" si intende un investimento di capitale che viene attuato su un fondo, migliorandolo e aumentandone il valore. Sono miglioramenti fondiari: i fabbricati rurali, gli arboreti, i pozzi, le stradelle, ecc.\nStima dei boschi.\nSi basa su di un procedimento diverso dalla valutazione di un frutteto o di un vigneto, in quanto la collocabilit\u00e0 sul mercato \u00e8 spesso difficoltosa, essendo caratterizzati da una scarsa domanda, anche per la particolare gestione caratterizzata, nei cedui, da un taglio turnale su un periodo di circa 15/18 anni, al termine del quale viene tagliato il soprassuolo per essere venduto\nAi fini del quesito la valutazione dei boschi ci presenta la determinazione di tre distinti valori:\n\u2013 capitale terra (Vo);\n\u2013 capitale bosco dato dalla somma del capitale terra e soprassuolo, calcolato in un momento intermedio del turno (Vm);\n\u2013 soprassuolo (Vs).\nLa determinazione di tali valori richiede una profonda conoscenza di selvicoltura e delle produzioni legnose ottenibili; si dovr\u00e0 infatti procedere con il metodo reddituale individuando il beneficio fondiario del bosco e quindi calcolarne il relativo valore.\nIl Valore del capitale terra identifica il valore del bosco al momento successivo del taglio di utilizzazione, una volta cio\u00e8 che sia stato asportato il legname prodotto durante un turno di n anni.\nIl Valore del capitale bosco Individua il valore del bosco in un momento intermedio, dove \u00e8 ancora presente la massa legnosa, ed \u00e8 dato dalla somma del capitale terra e del valore delle piante presenti al momento di perizia m.\nAspetti estimativi per la valutazione di immobili rurali.\nLa stima degli immobili rurali presuppone una serie di conoscenze tecnico agronomiche, che rendono necessaria l\u2019estrema qualificazione e competenza del perito estimatore, al fine di valutare i vari investimenti che concorrono alla composizione del fondo rustico.\nUno degli aspetti di pi\u00f9 complessa individuazione \u00e8 quello legato alla distinzione fra i beni immobili e quelli che invece sono da considerare mobili o destinati alla vendita\nStima dei miglioramenti.\nQuando una persona ha eseguito un miglioramento su un fondo altrui, al momento della riconsegna del fondo ha diritto ad un'indennit\u00e0, la cui determinazione \u00e8 un problema estimativo. L'indennit\u00e0 varia a seconda di chi ha eseguito il miglioramento; se questo \u00e8 stato eseguito dall'affittuario o dall'enfiteuta, l'indennit\u00e0 \u00e8 pari all'aumento di valore del fondo, se invece \u00e8 stato eseguito dall'usufruttuario, l'indennit\u00e0 sar\u00e0 pari alla minore somma derivante dal confronto tra il costo del miglioramento e l'aumento di valore del fondo.\nStoria.\nUna remota anticipazione di quello che diventer\u00e0 l'estimo rurale, \u00e8 stato visto nei \"gromatici\" romani che procedevano alle \"centurationes\", la suddivisione dei terreni agricoli tra i veterani, mentre l'estimo rurale, nella forma moderna, ebbe un grande impulso nel secolo XVIII. In Italia uno dei primi autori che determinarono il suo sorgere \u00e8 stato Cosimo Trinci"}
{"id": "3986327", "revid": "124123", "url": "https://it.wikipedia.org/wiki?curid=3986327", "title": "Johann Bernhard Bach", "text": "Biografia.\nNato a Erfurt, Johann Bernhard era secondo cugino di Johann Sebastian Bach. Ricevette i primi rudimenti di musica da suo padre Johann Aegidius, e, nel 1695, divenne organista a Erfurt. Successivamente ricopr\u00ec lo stesso incarico a Magdeburgo.\nNel 1703 succedette a Johann Christoph Bach come organista a Eisenach e come clavicembalista di corte\ndi Giovanni Guglielmo di Sassonia-Eisenach. Molte delle sue composizioni sono perdute, ma sono giunte fino al XXI secolo quattro sue suite orchestrali e alcune composizioni per organo.\nAnche suo figlio Johann Ernst fu musicista."}
{"id": "3986329", "revid": "78864325", "url": "https://it.wikipedia.org/wiki?curid=3986329", "title": "Tecnologie alimentari", "text": ""}
{"id": "3986330", "revid": "767487", "url": "https://it.wikipedia.org/wiki?curid=3986330", "title": "La duchessa d'Alba", "text": "La duchessa d'Alba (\"The Climbers\") \u00e8 un film muto del 1927 diretto da Paul L. Stein. Tratta dall'omonima commedia di Clyde Fitch, la storia era gi\u00e0 stata adattata per lo schermo nel 1915 con un \"The Climbers\"\ndiretto da Barry O'Neil.\nTrama.\nIl duca di Arrogan, primo ministro alla corte spagnola di Ferdinando VII, ha una relazione con la contessa Veya, un'ambiziosa arrampicatrice sociale. Gelosa della moglie del duca, la contessa complotta per far cadere in disgrazia la rivale nel cui boudoir viene trovato nascosto Cordova, un prigioniero politico. Il re manda i due in esilio: la duchessa, invelenita contro il genere umano, diventa crudele e spietata, mentre Cordova, sotto il nome di El Blanco, diventa un bandito. Laska, la figlia della duchessa, fuggita di casa per evitare un matrimonio di convenienza con il dissoluto principe Trevan, \u00e8 intenzionata a raggiungere la madre nella sua tenuta. Morto il duca di Arrogan, Laska viene liberata dai banditi che l'avevano rapita. La madre, finalmente, si riunisce alla figlia e a Cordova.\nProduzione.\nIl film fu prodotto dalla Warner Bros. Pictures.\nDistribuzione.\nDistribuito dalla Warner Bros. Pictures, il film usc\u00ec nelle sale cinematografiche statunitensi il 14 maggio 1927.\nIn Italia venne distribuito nel marzo 1929. Il titolo inizialmente scelto era \"Lupa\", che venne poi cambiato ne \"La duchessa d'Alba\".\nNon si conoscono copie ancora esistenti della pellicola che viene considerata presumibilmente perduta."}
{"id": "3986343", "revid": "116159034", "url": "https://it.wikipedia.org/wiki?curid=3986343", "title": "Italo house", "text": "L'Italo house (spesso indicata semplicemente come \"Italiana\") \u00e8 una forma dell'house music che ebbe origine in Italia. Tipicamente popolare in Italia, Gran Bretagna e Stati Uniti a partire dalla fine degli anni 80, fonde la musica house con l'Italo disco. La principale caratteristica musicale del genere \u00e8 l'uso di accordi di pianoforte prevalentemente elettronici in una forma pi\u00f9 lirica rispetto ai dischi classici della Chicago house. L'esempio pi\u00f9 noto \u00e8 \"Ride On Time\" dei Black Box, ma il genere divent\u00f2 molto popolare alla fine degli anni 80 e all'inizio degli anni 90 per i brani edificanti ed inneggianti contro lo sfondo della dance prodotta da etichette indipendenti.\nL'Italo-House, come divenne conosciuta all'inizio degli anni 90, aveva un suono felice ed euforico; sperimentato essenzialmente dalla produzione stabile di Gianfranco Bortolotti, i cui gli alter ego includono Cappella, R.A.F., East Side Beat ed i 49ers. I dischi prodotti in Italia dominarono le classifiche dance britanniche del 1990/91 con canzoni come \"JJ Tribute\" di Asha; \"Think About\" di DJ H; \"Last Rhythm\" dei Last Rhythm e \"Keep Warm\" di Jinny esprimendo un'atmosfera felice. Artisti come K-Klass, Bassheads e Felix crearono sul suono del pianoforte italiano canzoni esaltanti che ancora oggi sono suonate, anche se i pionieri del suono come DJ Sasha hanno da tempo lasciato la lieta atmosfera del piano house per concentrarsi su altri stili."}
{"id": "3986345", "revid": "17069", "url": "https://it.wikipedia.org/wiki?curid=3986345", "title": "Johann Ernst Bach", "text": "Figlio di Johann Bernhard Bach, fu maestro di cappella (1766-1777) a Weimar. Lo ricordiamo per varie sonate per violino e clavicembalo. Cugino di Johann Sebastian Bach \u00e8 l'autore della cantata BWV 222 e del mottetto BWV 165, precedentemente attribuiti a Johann Sebastian."}
{"id": "3986351", "revid": "767487", "url": "https://it.wikipedia.org/wiki?curid=3986351", "title": "Johann Christoph Bach (1671-1721)", "text": "Figlio di Johann Ambrosius Bach e fratello del pi\u00f9 famoso Johann Sebastian Bach, studi\u00f2 ad Erfurt tra il 1685 e il 1688 con Johann Pachelbel. Fu organista alla Thomaskirche a Erfurt. In seguito sostitu\u00ec lo zio Heinrich Bach ad Arnstadt, fu poi a Ohrdruf, organista alla Michaeliskirche e dal 1700 insegnante al Lyceum. Dal 1695 al 1700 fu insegnante del giovane Johann Sebastian, che gli dedic\u00f2 il Capriccio BWV993.\n\u00c8 ricordato per varie composizioni e sonate."}
{"id": "3986352", "revid": "1543377", "url": "https://it.wikipedia.org/wiki?curid=3986352", "title": "NaVorro Bowman", "text": "Carriera.\nSan Francisco 49ers.\nStagione 2010.\nIl 4 gennaio 2010, la madre di Bowman annunci\u00f2 la sua decisione di saltare l'ultimo anno di NCAA, dichiarando la sua eleggibilit\u00e0 per il Draft 2010. Nel secondo giorno del Draft, Bowman fu scelto nel corso del terzo giro dai San Francisco 49ers come 91\u00ba assoluto. Egli decise di indossare il numero 53. Nella sua stagione da rookie, Bowman gioc\u00f2 in tutte le 16 gare stagionali, iniziandone due da titolare, in sostituzione rispettivamente di Patrick Willis e Takeo Spikes, entrambi infortunati. Nel corso della sua stagione di debutto, Bowman mise a segno 38 tackle solitari e 8 assistiti, per un totale di 46.\nStagione 2011.\nNella sua seconda stagione nella NFL, Bowman divenne l'inside linebacker titolare dopo la partenza di Takeo Spikes. A fianco del linebacker All-Pro Patrick Willis, Bowman fece passi da gigante e termin\u00f2 l'annata con 143 tackle, 2 sack e 8 passaggi deviati. Guid\u00f2 i Niners in tackle, terminando secondo nella NFL in tackle solitari. Con la crescita di Bowman, la difesa dei 49ers stabil\u00ec il record NFL per non aver concesso alcun touchdown su corsa nelle prime 14 partite. Il precedente record era detenuto dai Decatur Staleys nel 1920, i quali non ne concessero in una stagione da tredici partite. Anche se non fu convocato per il Pro Bowl, in seguito a questa notevole stagione, insieme al compagno di squadra Patrick Willis e a Derrick Johnson dei Kansas City Chiefs, fu inserito nel First-team All-Pro dall'Associated Press. Bowman fu votato all'85\u00ba posto nella NFL Top 100, l'annuale classifica dei migliori cento giocatori della stagione.\nStagione 2012.\nIl 9 settembre, nella prima gara della stagione 2012, Bowman gioc\u00f2 una grande partita guidando i 49ers con 11 tackle nella vittoria in casa dei Green Bay Packers e mettendo a segno un cruciale intercetto, il primo in carriera, ai danni di Aaron Rodgers nel quarto periodo che pose fine alle speranze di rimonta dei Packers. Nella settimana 3 i 49ers persero a sorpresa la prima gara della stagione contro i Minnesota Vikings: Bowman per\u00f2 gioc\u00f2 una grande partita mettendo a segno ben 18 tackle che lo portarono in cima alla classifica della specialit\u00e0 della lega dopo tre giornate.\nNel Thursday Night Football della settimana 7, i 49ers vinsero contro i Seattle Seahawks nella gara che avrebbe assicurato al vincitore la leadership nella NFC West: Bowman mise a segno 7 tackle e un sack su Russell Wilson. Il 26 dicembre fu convocato per il primo Pro Bowl in carriera. La sua stagione regolare si concluse al secondo posto nella NFL con 149 tackle totali, oltre a 2 sack, 7 passaggi deviati, un intercetto e un fumble forzato. Il 12 gennaio 2013 fu inserito per il secondo anno consecutivo nel First-team All-Pro.\nBowman e i 49ers terminarono la stagione regolare 2012 con un record di 11-4-1, il secondo della NFC. San Francisco domin\u00f2 i Green Bay Packers nel Divisional round dei playoff, in cuifece registrare 6 tackle e 2 passaggi deviati. La settimana successiva, nella finale della NFC ad Atlanta, mise a segno 2 tackle e un passaggio deviato, il quale si rivel\u00f2 decisivo per la sorte della gara. Matt Ryan stava guidando i Falcons a percorrere tutto il campo, tentando di raggiungere la vittoria in rimonta. Il passaggio deviato di Bowman a Ryan era diretto a Roddy White e sigill\u00f2 la vittoria di San Francisco a poco pi\u00f9 di un minuto dal termine. Fu la prima vittoria in trasferta nei playoff dei Niners dal 1988 e la prima qualificazione al Super Bowl dal 1994. Nel Super Bowl XLVII Bowman mise a segno 9 tackle ma i 49ers furono sconfitti 34-31 dai Baltimore Ravens. A fine anno fu posizionato al numero 37 nella classifica dei migliori cento giocatori della stagione.\nStagione 2013.\nNella prima gara della stagione vinta contro i Packers, Bowman guid\u00f2 i Niners con 8 tackle e forz\u00f2 un fumble. Nella vittoria della settimana 4 sui Rams mise a segno i suoi primi due sack stagionali, oltre a forzare un fumble. Il terzo sack lo mise a segno nella vittoria casalinga della settimana 13 sui Rams, in cui guid\u00f2 la squadra con 11 tackle.\nIl 23 dicembre, nell'ultima gara della storia della stagione regolare disputata a Candlestick Park, Bowman ritorn\u00f2 un intercetto su Matt Ryan a un minuto e dieci secondi dal termine per 89 yard in touchdown, sigillando la vittoria dei Niners e la loro qualificazione ai playoff. Nell'ultimo turno del 2013, i Niners batterono nel finale i Cardinals con 10 tackle, un sack, un intercetto e un fumble forzato messi a segno da Bowman, concludendo al secondo posto della division dietro Seattle, con un record di 12-4. A fine mese fu premiato come miglior difensore della NFC per le gare di dicembre. La sua stagione regolare si concluse con 145 tackle (quinto nella lega), 5 sack, 2 intercetti e 4 fumble forzati, venendo convocato per il secondo Pro Bowl in carriera e inserito ancora una volta nel First-team All-Pro.\nNel primo turno di playoff, i 49ers eliminarono i Packers al Lambeau Field grazie a un field goal negli ultimi secondi, in una gara in cui Bowman guid\u00f2 i suoi con 10 tackle e forz\u00f2 un fumble. Nel turno successivo i Niners batterono in trasferta i Panthers, avanzando alla terza finale di conference consecutiva. Bowman in quella sfida guid\u00f2 ancora la sua squadra con 11 tackle e mise a segno un sack su Cam Newton. La domenica seguente, nella finale della NFC in casa dei rivali di division di Seattle, San Francisco fu sconfitta per 23-17 chiudendo la sua stagione. Bowman tuttavia gioc\u00f2 ancora in modo dominante, guidando i suoi con 14 tackle, un sack e un fumble forzato, salvo uscire nell'ultimo quarto in barella dopo uno scontro di gioco che gli caus\u00f2 la rottura del legamento crociato anteriore e del legamento collaterale mediale.\nA fine anno, Bowman fu votato al 47 \u00ba posto nella NFL Top 100 dai suoi colleghi.\nStagione 2014.\nIl 9 dicembre 2014, Bowman fu dapprima inserito nel roster attivo della stagione ma, dopo non essersi allenato per tutta la settimana, quattro giorni dopo fu inserito in lista infortunati, confermando la perdita completa dell'annata 2014.\nStagione 2015.\nBowman torn\u00f2 in campo nella prima gara della stagione 2015, facendo subito registrare un sack su Teddy Bridgewater dei Vikings. A fine stagione fu convocato per il terzo Pro Bowl in carriera ed inserito nel First-team All-Pro dopo avere guidato la NFL con un nuovo primato personale di 154 tackle. I 49ers, nella prima stagione dall'addio di Jim Harbaugh, terminarono all'ultimo posto della propria division.\nStagione 2016.\nDurante una partita contro i Dallas Cowboys il 2 ottobre, Bowman si ruppe il tendine d'Achille, perdendo tutto il resto della stagione 2016, in cui disput\u00f2 solamente 4 gare.\nIl 13 ottobre 2017, Bowman fu svincolato dai Niners dopo sette stagioni.\nOakland Raiders.\nIl 16 ottobre 2017, Bowman firm\u00f2 un contratto di un anno con gli Oakland Raiders del valore di 3 milioni di dollari. Nella prima gara con la nuova maglia, tre giorni dopo, part\u00ec come titolare contro i Kansas City Chiefs guidando la squadra con 11 tackle. Nel dodicesimo turno fece registrare quello che fu il primo intercetto dell'intera stagione dai Raiders, ai danni di Paxton Lynch dei Denver Broncos, nella vittoria per 21-14. Si ritir\u00f2 a fine stagione.\nStatistiche.\nStagione regolare"}
{"id": "3986353", "revid": "767487", "url": "https://it.wikipedia.org/wiki?curid=3986353", "title": "Soci\u00e9t\u00e9 des artistes ind\u00e9pendants", "text": "La Soci\u00e9t\u00e9 des artistes ind\u00e9pendants \u00e8 un'associazione fondata a Parigi il 19 luglio 1884 e organizzatrice del Salon des Ind\u00e9pendants. Nacque dalla volont\u00e0 di diversi artisti di proporre al pubblico delle opere d'arte non accettate dal Salon officiel de Paris. Si differenzia dal Salon des Refus\u00e9s per la sua totale indipendenza dalle istituzioni ufficiali.\nL'articolo uno dello statuto dispone che l'oggetto della \"Soci\u00e9t\u00e9 des artistes ind\u00e9pendants\" - fondata sul principio dell'abolizione della giuria di ammissione - \u00e8 quello di consentire agli artisti di presentare le loro opere al giudizio del pubblico in tutta libert\u00e0.\nIl 1\u00ba dicembre 1884, Lucien Bou\u00e9, presidente del Conseil de Paris, inaugur\u00f2 il primo \"Salon des ind\u00e9pendants\". Fra i quadri esposti vi erano \"La Baignade \u00e0 Asni\u00e8res\" di Georges Seurat, \"Le Pont d'Austerlitz\" di Paul Signac oltre ad opere di Henri-Edmond Cross, Odilon Redon, Albert Dubois-Pillet, Louis Valtat, Armand Guillaumin e Charles Angrand.\nLa societ\u00e0 \u00e8 ancora attiva ed organizza delle esposizioni annuali."}
{"id": "3986355", "revid": "300067", "url": "https://it.wikipedia.org/wiki?curid=3986355", "title": "Aziz Bekir", "text": ""}
{"id": "3986362", "revid": "442595", "url": "https://it.wikipedia.org/wiki?curid=3986362", "title": "Text/html", "text": ""}
{"id": "3986363", "revid": "329581", "url": "https://it.wikipedia.org/wiki?curid=3986363", "title": "Johann August Bach", "text": "Biografia.\nNacque a Hohendorf, un sobborgo della citt\u00e0 di Groitzsch, in Sassonia (Germania).\nDocente all'Universit\u00e0 di Lipsia, \u00e8 ricordato in particolare per la sua \"Historia iurisprudentiae romanae\", pubblicata nel 1754 e ristampata in sei edizioni fino al 1806. Significativa anche la raccolta di lavori minori \"Opuscula ad historiam et iurisprudentiam spectantia\" (1767)."}
{"id": "3986369", "revid": "85053", "url": "https://it.wikipedia.org/wiki?curid=3986369", "title": "1. Flak-Division", "text": ""}
{"id": "3986372", "revid": "1869172", "url": "https://it.wikipedia.org/wiki?curid=3986372", "title": "Crazy Girl Blue", "text": "Crazy Girl Blue \u00e8 il sedicesimo album della pianista italiana Alessandra Celletti pubblicato nel 2011 dall'etichetta discografica Transparency.\nDescrizione.\n\"Crazy Girl Blue\" \u00e8 definito dalla stessa Celletti un autoritratto musicale composto da 16 brani che miscelano gli stili punk, pop, classico e minimalista dai quali la musicista dichiara di essere influenzata. \n\"Crazy Girl Blue\" \u00e8 stato presentato nel 2012 al palazzo del Quirinale per il ciclo \"I concerti del Quirinale\" in diretta su Rai Radio3."}
{"id": "3986373", "revid": "767487", "url": "https://it.wikipedia.org/wiki?curid=3986373", "title": "Miguel \u00c1ngel Adorno", "text": ""}
{"id": "3986374", "revid": "287204", "url": "https://it.wikipedia.org/wiki?curid=3986374", "title": "Miguel Angel Adorno", "text": ""}
{"id": "3986376", "revid": "399", "url": "https://it.wikipedia.org/wiki?curid=3986376", "title": "Pensavo fosse amore invece era un calesse", "text": ""}
{"id": "3986379", "revid": "1543377", "url": "https://it.wikipedia.org/wiki?curid=3986379", "title": "Nettuno e Amimone", "text": "Il Nettuno e Amimone \u00e8 un affresco proveniente da Villa Carmiano, rinvenuto durante gli scavi archeologici dell'antica citt\u00e0 di Stabiae, l'odierna Castellammare di Stabia e conservato all'Antiquarium stabiano.\nStoria e descrizione.\nL'affresco risale alla prima met\u00e0 del I secolo, durante l'et\u00e0 flavia e copriva l'intera parete occidentale del triclinio di Villa Carmiano, di fronte a quello raffigurante Bacco e Cerere: l'opera venne scoperta durante gli anni sessanta del XX secolo, da Libero D'Orsi, il primo a condurre una campagna di scavo nella villa e fu in seguito staccata dalla sua collocazione originale e conservato all'Antiquarium stabiano per preservarne l'integrit\u00e0.\nL'affresco si divide in tre sezioni, una centrale, dove \u00e8 posta la raffigurazione principale e due laterali: nella parte centrale, contornato da disegni di elementi architettonici e su uno sfondo rosso pompeiano, \u00e8 posto il mito di Amimone, figlia di Danao, salvata e sedotta da Nettuno, immortalati in un abbraccio dal sapore erotico: la rappresentazione, oltre ai due protagonisti, presenta numerosi altri personaggi come un cavallo, un uomo voltato di spalle ed un altro che reca sulle spalle un'anfora; la parte inferiore del quadro \u00e8 di un azzurro tenue, mentre quella superiore termina con uno sfondo chiaro, nella quale si intravede un putto che porta un pesce sotto ad un braccio. Questa raffigurazione era molto in voga tra gli antichi romani e la si ritrova anche nella Casa dei Vettii, negli scavi archeologici di Pompei. I due pannelli laterali invece, sempre in rosso e contornati da elementi architettonici stilizzati e disegni floreali, hanno al centro due figure volanti, tipico delle decorazioni in cui venivano rappresenti miti dionisiaci: l'affresco principale della stanza era il Trionfo di Dioniso. Interessante la zoccolatura in giallo, anch'essa tripartita: nella parte centrale \u00e8 raffigurato un paesaggio marino con pesci, mentre nei due laterali degli mostri marini in una cornice marrone."}
{"id": "3986380", "revid": "767487", "url": "https://it.wikipedia.org/wiki?curid=3986380", "title": "Sabato italiano", "text": "Sabato italiano \u00e8 un film del 1992 diretto da Luciano Manuzzi. La pellicola si focalizza su vari temi sensibili legati alla movida delle notti italiane, in particolare sulle cosiddette \"stragi del sabato sera\", all'epoca argomento di grande attenzione mediatica e di sconcerto per l'opinione pubblica.\nIl lungometraggio spazia dal gioco d'azzardo clandestino agli spogliarelli, dallo sballo notturno in discoteca all'assunzione di droghe, passando attraverso l'infedelt\u00e0, i rapporti sentimentali tra persone di et\u00e0 differenti, l'amicizia e il sacrificio.\nAl soggetto e alla sceneggiatura collabor\u00f2 significativamente lo scrittore Pier Vittorio Tondelli, il quale non riusc\u00ec a vedere l'uscita del film ultimato essendo morto prematuramente il 16 dicembre 1991.\nTrama.\nLa pellicola si articola in tre episodi distinti, con protagonisti indipendenti tra loro, passando di tanto in tanto da un episodio all'altro.\nIl primo episodio racconta di Roberto detto \"Il boss\", proprietario di una concessionaria con annessa officina meccanica, che nel retro del suo esercizio commerciale \u00e8 intento a giocare, con altre tre persone, una partita di poker iniziata alla mezzanotte del giorno precedente. Preso dal gioco, che non gli sta andando bene, \"Il boss\" manda Ricky, un meccanico dell'officina, all'aeroporto a prendere Danielle, la giovane fidanzata francese, in arrivo da Parigi. La ragazza raggiunge il compagno alla concessionaria, gli concede altro tempo per finire la partita, ma Roberto, giocatore d'azzardo patologico, continua a perdere, a indebitarsi, e i compagni di tavolo sono ben lieti di alzare sempre pi\u00f9 la posta in gioco. Stanca di aspettare Roberto, Danielle costringe Ricky a portarla via. Insieme i ragazzi mangiano una piadina, chiacchierano, lei cerca di sedurlo ma il giovane mette subito in chiaro il fatto che per lui la donna di un amico equivale a un uomo, e da questo momento Danielle cerca di diventare il \"miglior amico\" di Ricky, arrivando perfino a cercare di sedurre due ragazze in un bar, una per s\u00e9 e una per Ricky. Tornati a vagare in auto per la citt\u00e0 sotto un temporale, la ragazza costringe Ricky a fermare l'auto tirando di colpo il freno a mano, scendendo subito dopo, per poi dirigersi verso la battigia. Sulla spiaggia fa perdere le sue tracce aggirando una duna, e mentre il ragazzo la cerca Danielle torna in macchina, si chiude dentro e si spoglia completamente; a tale provocazione il ragazzo non resiste, e visto che la giovane non apre le portiere rompe un finestrino, si denuda anch'egli e i due consumano un rapporto.\nIntanto all'autosalone la partita di poker va avanti e Roberto, ormai indebitato per 200 milioni di lire, si vede costretto a consegnare a Stelvio Zanzani, il giocatore che sta vincendo di pi\u00f9, le chiavi di ben cinque automobili del concessionario come garanzia, ma anche questa mano non \u00e8 favorevole al \"boss\", e il debito sale a 300 milioni di lire. Ricky arriva poco prima che le carte vengano scoperte, e subito dopo l'ennesima perdita economica del capo comincia a pensare a un altro modo per saldare il debito di gioco; nel frattempo arriva anche Danielle, che suo malgrado verr\u00e0 coinvolta in questa soluzione alternativa. La soluzione trovata da Ricky consiste nell'attraversare a tutta velocit\u00e0 al volante di un'automobile un incrocio molto pericoloso, ed \u00e8 il meccanico stesso a farsi avanti per compiere la prova: se l'impresa riuscisse il debito di Roberto sarebbe pareggiato, in caso contrario sarebbero rimaste comunque le auto della concessionaria e l'attivit\u00e0 commerciale stessa. Stelvio accetta, a patto che nell'auto ci sia anche Danielle, la quale ormai innamorata di Ricky si fida e accetta. L'orologio segna il tempo di partire, Ricky \u00e8 preciso e deciso, e conduce l'automobile e Danielle fino dall'altra parte dell'incrocio senza il minimo urto, ma al momento di tornare indietro la ragazza propone di non voltarsi, di fuggire insieme, e dimenticare Roberto e tutto il resto. Ricky \u00e8 un ragazzo onesto, e decide di tornare da Roberto, ma a met\u00e0 dell'incrocio, come aveva gi\u00e0 fatto varie volte, Danielle tira il freno a mano dell'auto, la quale si spegne in mezzo alla carreggiata.\nIl secondo episodio narra le vicende di Marina, una spogliarellista ingaggiata tramite la sua agenzia da due ragazzini, i quali dietro compenso hanno organizzato per i loro coetanei uno spettacolo in un'ex colonia ormai in disuso. La professionista, quando incontra i due \"clienti\", pensa di rinunciare all'ingaggio e si fa consegnare met\u00e0 della somma pattuita in anticipo, con l'idea di non presentarsi all'appuntamento serale, al quale poi comunque si presenta, probabilmente mossa a compassione dal fatto che i due si sono premurati anche di saldarle il conto della camera d'albergo. Arrivata alla colonia la ragazza si veste, si trucca, ed entra in scena, quando a met\u00e0 spettacolo irrompono nel teatro le madri dei ragazzi, che dopo aver minacciato i figli di punirli in seguito, iniziano a prendersela con Marina. Mauro e Matteo, i \"clienti\", con un'ingegnosa mossa chiudono le madri in un corridoio e fuggono nella pineta insieme alla ragazza. Sorpresi da un temporale si rifugiano sotto un gazebo, per poi dirigersi verso una discoteca della quale sentono la musica in lontananza. Fuori dalla discoteca trovano un passaggio verso l'albergo dove soggiorna Marina, ma dato che il guidatore sembra avere nei confronti della ragazza interessi pi\u00f9 \"materiali\" del semplice gesto altruistico, a una sosta alla stazione di servizio i tre fuggitivi rubano l'auto, lasciandone il proprietario a piedi.\nIl terzo episodio vede protagonisti Enzo e Nicola, in viaggio verso Rimini alla ricerca dell'ex fidanzata di quest'ultimo, Linda. I due la cercano presso l'ultimo posto di lavoro della ragazza, ma non riuscendo a ottenere informazioni dalle colleghe che hanno disposizioni di non rivelare a nessuno informazioni su di lei, vanno in un bar, e infine riescono a entrare in una discoteca, la stessa che sente Marina nel secondo episodio, dalla quale vengono buttati fuori violentemente. Nel locale per\u00f2 notano e a loro volta sono notati da Angela, e bruscamente raggiunti da Violante, amica di Angela, \"accompagnata\" al suo inseguimento da due spacciatori che vogliono essere pagati. La maggior parte della cifra \u00e8 pagata da Nicola, e i quattro ragazzi proseguono a girovagare in auto per la citt\u00e0, cantando canzoni e assumendo droghe, quando a un passaggio a livello Nicola vede nello specchietto retrovisore l'immagine di Linda, e cos\u00ec inizia un inseguimento in auto a velocit\u00e0 folli.\nLe tre storie finiscono per intrecciarsi proprio in coincidenza dell'incrocio in mezzo al quale l'auto di Ricky si ferma alla fine del primo episodio: infatti durante l'inseguimento Linda riesce a evitare l'auto in panne in mezzo alla strada ma Nicola no, accecato dall'inseguimento della donna amata e dalle droghe assunte, colpendola in pieno. Pochi istanti dopo sopraggiunge anche Marina insieme ai due ragazzi a bordo dell'auto rubata, ma lei riesce a evitare le altre due auto coinvolte nell'incidente e finisce in un fosso. Danielle, Nicola, Angela e Violante sono coscienti, ed escono dalle auto mentre Ricky, dal lato dell'impatto, ha il volto insanguinato e giace immobile. Dopo istanti che sembrano lunghe ore i due veicoli prendono fuoco, e per Ricky non c'\u00e8 pi\u00f9 nulla da fare; la scena \u00e8 resa tragica dalle urla e dai pianti di Danielle, disperata dalla perdita del nuovo innamorato e dal rimorso di essere colpevole della sua dipartita. Marina riesce a uscire dall'auto insieme ai due ragazzi, prende tutti i soldi che i tre avevano messo ad asciugare sul cruscotto dell'auto comprese le parti che spettavano agli organizzatori dello spettacolo a luci rosse, e sale su un'auto che le d\u00e0 un passaggio, con i ragazzi che le corrono dietro."}
{"id": "3986384", "revid": "767487", "url": "https://it.wikipedia.org/wiki?curid=3986384", "title": "\u00d3scar Valdez", "text": "Carriera.\nCon il Valencia vinse la Liga nel 1971."}
{"id": "3986385", "revid": "48839710", "url": "https://it.wikipedia.org/wiki?curid=3986385", "title": "Rub\u00e9n \u00d3scar Valdez", "text": ""}
{"id": "3986386", "revid": "48839714", "url": "https://it.wikipedia.org/wiki?curid=3986386", "title": "\u00d3scar Rub\u00e9n Valdez", "text": ""}
{"id": "3986387", "revid": "287204", "url": "https://it.wikipedia.org/wiki?curid=3986387", "title": "Oscar Valdez", "text": ""}
{"id": "3986390", "revid": "48839729", "url": "https://it.wikipedia.org/wiki?curid=3986390", "title": "Rub\u00e9n Valdez", "text": ""}
{"id": "3986391", "revid": "177744", "url": "https://it.wikipedia.org/wiki?curid=3986391", "title": "Clisimetro", "text": "Il clisimetro \u00e8 uno strumento topografico che misura le pendenze di una visuale. Il cerchio verticale graduato permette di leggere direttamente la pendenza.\nEsistono modelli con cannochiale distanziometrico e per il calcolo della distanza si utilizza lo stesso sistema della celerimensura per\u00f2 lo strumento non misura l'angolo zenitale, bisogna quindi esprimere formula_1 in funzione della pendenza formula_2 quindi la formula diventa: formula_3\nPer i modelli privi di cannochiale distanziometrico la distanza \u00e8 data dalla formula: formula_4 considerando che le pendenze sono arbitrarie conviene fissare formula_5 per comodit\u00e0 in formula_6.\nEsiste anche un clisimetro dotato di cerchio orizzontale chiamato anche \"clisigoniometro\"."}
{"id": "3986394", "revid": "767487", "url": "https://it.wikipedia.org/wiki?curid=3986394", "title": "La fortezza (film)", "text": "La fortezza (\"The Keep\") \u00e8 un film del 1983 diretto da Michael Mann.\nLa pellicola, sceneggiata dallo stesso regista, \u00e8 tratta dall'omonimo romanzo di F. Paul Wilson.\nTrama.\n1941, Romania, in un piccolo paesino di montagna. Una misteriosa struttura, chiamata \"la fortezza\", \u00e8 abitata da un uomo anziano con i suoi due figli. Una colonna di soldati tedeschi appartenente alla Wehrmacht ha ricevuto l'ordine di presidiare il passo dove sorge il villaggio. A comandare la compagnia \u00e8 il capitano Klaus Woermann. Una volta giunti sul luogo, i tedeschi decidono di insediarsi all'interno della fortezza.\nLa stessa notte, due soldati di guardia si accorgono della presenza di un misterioso bagliore. La luce \u00e8 sprigionata da una delle croci, che a seguito di una pi\u00f9 attenta analisi risulta essere composta da puro argento. Uno dei soldati, estratta la croce luminosa, si avventura nel cunicolo retrostante e sbuca in una caverna immensa. Dal fondo della caverna ecco generarsi una sfera di energia che, risalendo, va a colpire il soldato rimasto immobile. L'uomo viene disintegrato per met\u00e0 e il suo compagno subisce la medesima sorte, travolto da un'ondata di energia invisibile.\nLa fortezza \u00e8 abitata da una oscura forza malefica, risvegliatasi dal suo torpore. I soldati iniziano a morire uno dopo l'altro. Woermann chiede il trasferimento dell'intera compagnia, senza risultato.\nSi sparge la voce, al di fuori del villaggio, che le morti siano causate dall'azione di alcuni partigiani. Arriva quindi a rinforzo un secondo gruppo di soldati appartenenti alle SS. A comandare questo reparto \u00e8 il maggiore Kaempffer, un idealista nazista.\nKaempffer, appena messo piede in paese, fa fucilare alcuni abitanti. Woermann si oppone con forza, cercando di spiegare che non esiste alcun partigiano, e che le uccisioni sono causate da qualcosa di diverso. Ma Kaempffer non crede alle parole del capitano, ed \u00e8 risoluto nel voler stanare i nemici.\nPadre Mihail Fonescu, il prete del paese, viene interrogato a seguito della scoperta di una strana scritta su una parete della fortezza. La scrittura \u00e8 arcaica e nessuno dei presenti \u00e8 in grado di tradurla. Padre Mihail consiglia quindi di interpellare il Dottor Theodore Cuza, professore di storia medioevale, nato e cresciuto nel villaggio e poi emigrato.\nIl dottor Cuza \u00e8 per\u00f2 ebreo, e risulta essere stato deportato in un campo di concentramento. Il maggiore fa dunque in modo che il dottore, internato assieme alla figlia Eva, venga liberato e condotto alla fortezza. L'uomo \u00e8 molto malato, ed \u00e8 costretto su una sedia a rotelle. Una volta portato davanti ai simboli, egli traduce cos\u00ec la frase misteriosa: \u201cche io sia libero\u201d. I segni incisi appartengono all'alfabeto glagolitico, una lingua morta oltre 500 anni prima.\nAl villaggio giunge Glaeken Trismegestus: partito dalla Grecia, trasporta una misteriosa custodia. Nel frattempo Eva subisce un tentativo di violenza da parte di due soldati tedeschi. Ma proprio quando il dramma sta per consumarsi, ecco sopraggiungere l'invisibile forza malvagia: il potere oscuro uccide i soldati ma stranamente salva la ragazza.\nL'energia prende quindi le sembianze di un demone, in carne e ossa. La creatura espone al Dr. Cuza l'intenzione di sterminare i soldati presenti nella fortezza, per poi uscire allo scoperto e perpetrare il massacro dei nazisti. Il mostro \u00e8 quindi alla ricerca di un umano che possa divenirgli alleato. Cuza, che odia i nazisti, acconsente ad aiutarlo.\nIl demone a questo punto sfiora il corpo del dottore, ed ecco che egli guarisce miracolosamente dall'infermit\u00e0 che lo affligge, ringiovanendo nell'aspetto. Eva, dopo il tentato stupro, viene condotta fuori dalla fortezza e fatta alloggiare nella locanda del paese: finisce per condividere la stanza con il viaggiatore solitario, Glaeken. La ragazza si innamora presto di lui, e anche l'uomo misterioso manifesta una sincera passione nei confronti della donna.\nAll'interno della fortezza il demone compare nuovamente e illustra al Dr. Cuza il suo compito: il dottore dovr\u00e0 portare al di fuori delle mura un oggetto, per poi collocarlo in un luogo sicuro. Cuza acconsente, ignaro del fatto che l'oggetto in questione altro non \u00e8 che un amuleto appositamente nascosto nella fortezza in tempi antichi con l'unico scopo di sigillarne il male contenuto.\nGlaeken mostra di non desiderare che il dottor Cuza aiuti la creatura a fuggire dalla fortezza. I due si incontrano alla locanda, e Glaeken spiega al dottore e a sua figlia come il demone non debba assolutamente essere liberato. Glaeken infatti altri non \u00e8 che uno spirito, il custode della fortezza. Da sempre il custode ha il compito di assicurarsi che il male imprigionato non ne fuoriesca.\nIl dottor Cuza non ascolta le sue parole, e per liberarsi di Glaeken, divenuto un impedimento, consiglia al maggiore Kaempffer di interrogare il viaggiatore. Quest'ultimo al momento della cattura si ribella ai soldati mostrando una forza sovrumana, ma viene poi colpito ripetutamente al petto.\nKaempffer, a seguito di un acceso diverbio, uccide il capitano Woermann. In quel momento il demone attacca in massa gli ultimi soldati, massacrandoli. Il maggiore si ritrova quindi solo faccia a faccia con il mostro. Alla disperata domanda dell'uomo su chi fosse realmente e da dove provenisse, il demone prima di disintegrarlo risponde: \u201cprovengo da te\u201d, a testimonianza che la creatura altro non \u00e8 che la personificazione del male che alberga nell'essere umano.\nIl dottore intanto entra in possesso del sigillo, nascosto nelle profondit\u00e0 della fortezza, e si mette in cammino deciso a portare a termine il compito affidatogli. Sulla sua strada si interpone per\u00f2 la figlia, la quale ha compreso come il male si sia impossessato del padre e come lo stia a poco a poco consumando.\nIl mostro intima a Cuza di uccidere la figlia: a seguito di tale ordine, il dottore capisce finalmente come il demone sia in realt\u00e0 ancora pi\u00f9 crudele dei nazisti, e decide di non aiutarlo pi\u00f9.\nIl mostro lo colpisce, facendolo tornare di colpo vecchio e malato.\nGlaeken per\u00f2 \u00e8 indenne: in mano regge un lungo bastone, l'oggetto misterioso contenuto nella custodia che si portava dietro. Raccolto il sigillo da terra, Glaeken lo applica alla punta del bastone, e dal bastone scaturisce un ventaglio di luci accecanti.\nIl custode fronteggia il mostro e lo ricaccia nel buio della fortezza, per poi seguirlo, risucchiato suo malgrado dal vortice di energia maligna. Il mostro e il suo custode spariscono cos\u00ec per sempre.\nRiprese.\nLe riprese si sono svolte tra Blaenau Ffestiniog e Gwynedd in Galles e negli Shepperton Studios."}
{"id": "3986395", "revid": "1543377", "url": "https://it.wikipedia.org/wiki?curid=3986395", "title": "Isha Schwaller de Lubicz", "text": "La storia.\n\"Jeanne Germain\", solo in seguito conosciuta con il nome iniziatico \"Isha\", fu attratta fin dalla giovinezza dallo studio della teologia e del misticismo di diverse correnti filosofiche e religiose, tra le quali il Cristianesimo, l'Induismo, il Buddhismo e l'Ebraismo. Ebbe quattro figli con il ricco armatore di Caen Georges Lamy, teosofo, due dei quali morti tragicamente durante la Seconda guerra mondiale. Dopo la vedovanza da Lamy, Jeanne divenne prima discepola e in seguito, nel 1927, moglie di Ren\u00e9 Adolphe Schwaller de Lubicz (conosciuto anche con il nome iniziatico di \"Aor\"), con il quale studi\u00f2 nei dettagli vari insegnamenti e sistemi tradizionali, inclusi il Taoismo e l'Islam.\nOrmai nota come Isha Schwaller de Lubicz, insieme al marito Ren\u00e9 e a sua figlia Lucie Lamy svolse il suo lavoro pi\u00f9 significativo in Egitto, dove rimase per 15 anni studiando i messaggi geroglifici nascosti nei principali luoghi sacri di Al Kemi, l'Egitto faraonico. Grazie a delle profonde intuizioni e rivelazioni, riusc\u00ec a decifrare il significato simbolico dei geroglifici e a tradurre dei testi incomprensibili per gli egittologi classici. Dal 1952 Aor ed Isha si ritirarono a Plan de Grasse conducendo una vita appartata, dedicata allo studio e alla scrittura.\nIsha si spense a Parigi due anni dopo la morte del marito, nel 1963.\nLe opere.\nL'enorme mole di lavoro conseguente agli studi in Egitto conflu\u00ec successivamente nelle opere di Ren\u00e9, tra cui il monumentale \"Le temple de l'homme\" (1957). Da parte sua Isha, dopo aver scritto nel 1950 \"Contribution a l'Egyptologie\", si dedic\u00f2 alla stesura di due romanzi con protagonista un giovane contadino egizio, detto Cecio, scelto dai sacerdoti ed iniziato ai misteri del Tempio: \"Her-Bak Pois Chiche\" (1950) e \"Her-Bak Disciple\" (1951). \nSuccessivamente, nel 1957, scrisse \"L'ouverture du chemin\", un saggio che espone il percorso che l'individuo deve compiere per diventare padrone dei propri automatismi e giungere ad una piena libert\u00e0 di coscienza.\nNel 1960 diede vita a quello che sarebbe diventato l'ultimo dei suoi romanzi, \"La Lumi\u00e9re du chemin\", un lavoro in cui ha accostato alcuni dei concetti espressi ne \"L'ouverture du chemin\" alla storia di Jean Thomas, un uomo di scienza alla ricerca di una via di uscita dall'inquietudine e dalla superficialit\u00e0 del suo tempo. \nSul suo percorso, Jean incontrer\u00e0 alcuni personaggi con i quali si inerpicher\u00e0 lungo la via di una conoscenza interiore che, attraverso vicissitudini ed ostacoli molto attuali, lo condurr\u00e0 al significato e al ruolo del Principio Cristico (o Presenza divina) che dimora all'interno di s\u00e9 stessi. L'ultima sua opera, terminata nel 1963 poco prima di morire, \u00e8 stata \"Aor, sa vie, son oeuvre\", dedicata alla vita e agli studi del marito."}
{"id": "3986405", "revid": "2033069", "url": "https://it.wikipedia.org/wiki?curid=3986405", "title": "Ragazzo di provincia", "text": "Ragazzo di provincia (\"Gibbsville\") \u00e8 una serie televisiva statunitense in 13 episodi trasmessi per la prima volta nel corso di una sola stagione dal 1976 al 1977. \u00ca basata sui racconti di John O'Hara e fu preceduta da un film per la televisione nel 1975, \"The Turning Point of Jim Malloy\". La serie \u00e8 conosciuta in Italia anche con il titolo di Piccola citt\u00e0.\n\u00c8 una serie drammatica ambientata nella cittadina fittizia di Gibbsville, in Pennsylvania, negli anni 1940 e incentrata sulle vicende di due giovani cronisti, Jim Malloy e Ray Whitehead.\nPersonaggi e interpreti.\nGuest star.\nTra le guest star: Jack Carter, Belinda Montgomery, Lloyd Nolan, Guy Stockwell, George Maharis, Laraine Stephens, Verna Bloom, George Hamilton, Kent Smith, Tom Simcox, Susanne Reed, Betsy Jones-Moreland, M. Emmet Walsh, Hope Lange, Russell Arms, Jack Aranson, Diana Scarwid, Dan O'Herlihy, Frank Campanella, Juliet Mills, Joanna Cameron, Michael Anderson Jr., Kenneth Tobey, Joan Collins.\nProduzione.\nLa serie, ideata da Frank D. Gilroy, fu prodotta da David Gerber Productions e Columbia Pictures Television. Le musiche furono composte da Jack Elliott e Allyn Ferguson e Leonard Rosenman.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dall'11 novembre 1976 al 1977 sulla rete televisiva NBC. In Italia \u00e8 stata trasmessa con il titolo \"Ragazzo di provincia\".\nAlcune delle uscite internazionali sono state:"}
{"id": "3986411", "revid": "228587", "url": "https://it.wikipedia.org/wiki?curid=3986411", "title": "Emmanuel Izonritei", "text": "Partecip\u00f2 ai Giochi olimpici del 2004 per la Nigeria, dove ha perso contro il pugile siriano Nasser Al-Shami, che alla fine vinse la medaglia di bronzo. Nel 2003, ha vinto la medaglia d'oro contro Mohamed El Sayed ai Giochi panafricani di Abuja del 2003. Suo fratello David Izonritei ha vinto la medaglia d'argento ai Giochi olimpici del 1992."}
{"id": "3986414", "revid": "46931", "url": "https://it.wikipedia.org/wiki?curid=3986414", "title": "Gibbsville", "text": ""}
{"id": "3986439", "revid": "76261", "url": "https://it.wikipedia.org/wiki?curid=3986439", "title": "Nicola Antonio Giacinto Porpora", "text": ""}
{"id": "3986441", "revid": "110157", "url": "https://it.wikipedia.org/wiki?curid=3986441", "title": "S\u00e3o Marcos da Serra", "text": "S\u00e3o Marcos da Serra (in italiano: \"San Marco della Montagna\") \u00e8 una freguesia (frazione) portoghese di 1.352 abitanti situata nel comune di Silves, nel distretto di Faro, nella regione dell'Algarve, in Portogallo.\nQuesta localit\u00e0 \u00e8 diventata celebre perch\u00e9, il 16 febbraio del 1999, un uomo chiamato Fernando Pires afferm\u00f2 di ricevere apparizioni della Vergine Maria, che gli si present\u00f2 con il titolo di \"Madre della Bont\u00e0\" (Nostra Signora della Bont\u00e0). Per questo motivo il luogo delle apparizioni nel piccolo villaggio portoghese di S\u00e3o Marcos da Serra \u00e8 divenuto oggi meta di numerosi pellegrinaggi cattolici."}
{"id": "3986442", "revid": "1305772", "url": "https://it.wikipedia.org/wiki?curid=3986442", "title": "Sette piccoli australiani (miniserie televisiva)", "text": "Sette piccoli australiani (\"Seven Little Australians\") \u00e8 una miniserie televisiva australiana in 10 puntate trasmesse per la prima volta nel 1977. \u00c8 basata sul romanzo \"Sette piccoli Australiani\" (\"Seven Little Australians\") di Ethel Turner del 1955.\n\u00c8 una miniserie drammatica incentrata sulle vicende di un uomo vedovo con sette figli, il capitano Wolcott, che si risposa con Meg.\nProduzione.\nLa miniserie fu prodotta da Australian Broadcasting Corporation Le musiche furono composte da Bruce Smeaton. Il regista \u00e8 Ron Way.\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa in Australia dal 1977 al 1977 sulla rete televisiva Australian Broadcasting Corporation. In Italia \u00e8 stata trasmessa con il titolo \"Sette piccoli australiani\"."}
{"id": "3986443", "revid": "599013", "url": "https://it.wikipedia.org/wiki?curid=3986443", "title": "Sette piccoli australiani", "text": "Sette piccoli australiani o Seven Little Australians possono riferirsi a:"}
{"id": "3986447", "revid": "46931", "url": "https://it.wikipedia.org/wiki?curid=3986447", "title": "Seven Little Australians", "text": ""}
{"id": "3986448", "revid": "874552", "url": "https://it.wikipedia.org/wiki?curid=3986448", "title": "Nostra Signora della Bont\u00e0", "text": "Nostra Signora della Bont\u00e0 (chiamata anche Vergine della Sughera e Madre della Bont\u00e0) \u00e8 l'appellativo con il quale i cattolici venerano la Madonna, in seguito a un'apparizione che sarebbe avvenuta vicino al piccolo villaggio portoghese di S\u00e3o Marcos da Serra, in Algarve (sud del Portogallo).\nSecondo la tradizione, in questo luogo la Vergine Maria sarebbe apparsa a Fernando Pires su un albero di sughera, rivolgendo un appello per la conversione di tutto il mondo."}
{"id": "3986451", "revid": "125526839", "url": "https://it.wikipedia.org/wiki?curid=3986451", "title": "Guerra indo-pakistana del 1965", "text": "La guerra indo-pakistana del 1965, nota anche come seconda guerra del Kashmir fu il culmine di scontri che ebbero luogo tra l'aprile e il settembre del 1965 tra Pakistan e India.\nLa guerra inizi\u00f2 a seguito dell'esecuzione da parte pakistana dell'Operazione Gibilterra, con la quale si intendevano infiltrare forze paramilitari in Jammu e Kashmir allo scopo di provocare un'insurrezione contro il governo dell'India. Le cinque settimane di guerra, che causarono migliaia di vittime su entrambi i fronti, si conclusero con il cessate il fuoco sotto l'egida delle Nazioni Unite e con la successiva dichiarazione di Tashkent.\nGran parte della guerra \u00e8 stata combattuta dalle forze terrestri dei due paesi in Kashmir e lungo il confine internazionale tra India e Pakistan. Questa guerra ha visto il pi\u00f9 grande assembramento delle truppe in Kashmir dopo l'indipendenza e la spartizione dell'India nel 1947, un numero che \u00e8 stato superato solo durante la situazione di stallo militare del 2001-2002 tra India e Pakistan. La maggior parte delle battaglie sono state combattute tra fanteria e unit\u00e0 blindate, con il sostegno sostanziale delle forze aeree e navali. Molti dettagli del conflitto rimangono poco chiari.\nTensioni prima della guerra.\nA partire dalla divisione dell'India britannica del 1947, i due nuovi stati Pakistan e India hanno mantenuto diverse contese; la questione del Kashmir rimane, per\u00f2, il motivo principale di contenzioso tra i due paesi. Esistono anche altre regioni contese, in particolare il Rann di Kutch, una zona arida situata nello Stato indiano del Gujarat; la disputa sorse per la prima volta nel 1956 e si concluse con l'India che riprese il controllo dell'area.\nNel gennaio 1965 soldati pakistani cominciarono a pattugliare i territori controllati dall'India; a questo seguirono, l'8 aprile dello stesso anno, attacchi da entrambe le parti alla postazioni avversarie. Inizialmente le scaramucce coinvolsero la polizia di frontiera di entrambi gli stati, e le schermaglie tra le forze armate erano intermittenti. Nel giugno 1965 il primo ministro inglese Harold Wilson riusc\u00ec a convincere le parti a cessare le ostilit\u00e0 e istituire un tribunale per risolvere la questione. Il verdetto giunse nel 1968 e assegn\u00f2 al Pakistan 900\u00a0km\u00b2 del Rann di Kutch, mentre la sua richiesta era di .\nDopo il successo riguardante il Rann di Kutch, il Pakistan, guidato allora dal generale Ayub Khan, riteneva che l'esercito indiano non sarebbe stato in grado di difendersi di fronte ad una campagna militare di breve intensit\u00e0 per il conteso territorio del Kashmir; cos\u00ec, come accadde nel 1962, quando l'India venne sconfitta dalla Cina nella guerra sino-indiana. Il Pakistan credeva che la popolazione del Kashmir fosse scontenta del ruolo dell'India e che fosse possibile la nascita di un movimento di resistenza con l'invio di agenti provocatori. Mediante un'operazione segreta che prese il nome di Operazione Gibilterra il Pakistan tent\u00f2 di promuovere un movimento di ribelli, ma gli infiltrati pakistani furono scoperti nel giro di breve tempo dalla popolazione locale e l'operazione fu un completo fallimento.\nLa guerra.\nIl 5 agosto 1965 tra i e i soldati pakistani varcarono la linea di controllo che separa le porzioni del Kashmir controllate dai due stati. Le forze indiane, informate dalla popolazione locale, attraversarono la linea del cessate il fuoco il 15 agosto.\nInizialmente le forze indiane ottennero successi considerevoli, conquistando tre importanti posizioni di montagna dopo un prolungato sbarramento di artiglieria. Verso la fine di agosto, comunque, entrambe le parti avevano raggiunto dei progressi, il Pakistan per quanto riguarda alcune aree come Tithwal, Uri e Poonch, mentre l'India aveva conquistato il passo di Haji Pir situato 8\u00a0km all'interno della zona controllata dal Pakistan.\nIl 1\u00ba settembre 1965 il Pakistan diede il via ad un contrattacco, denominato Operazione Grande slam, con l'obiettivo di conquistare la citt\u00e0 di Akhnoor nel Jammu, snodo di vitale importanza, per bloccare le linee di comunicazione e di approvvigionamento alle truppe indiane. Ayub Khan ritenne che: \"il morale indiano non avrebbe resistito pi\u00f9 di due duri colpi inferti al posto e al momento giusto\", nonostante il fallimento dell'Operazione Gibilterra e la conquista, da parte indiana, del passo Haji Pir. Il Pakistan attacc\u00f2 con un gran numero di truppe e con carri armati tecnicamente superiori, le forze indiane furono colte impreparate e soffrirono forti perdite. L'India, per contenere l'attacco, chiam\u00f2 in causa la propria aeronautica, il giorno successivo, per rappresaglia, l'aviazione pakistana colp\u00ec le forze indiane e le basi aeree situate nel Kashmir e nel Punjab. La decisione indiana di allargare il conflitto nel Punjab pakistano spinse l'esercito pakistano a ricollocare le truppe per difendere quel territorio, di conseguenza l'Operazione Grande slam fall\u00ec e il Pakistan non fu in grado di conquistare Akhnoor; tutto ci\u00f2 divenne uno dei momenti fondamentali del conflitto quando l'India decise di alleviare le pressioni delle sue truppe sul Kashmir per attaccare il Pakistan pi\u00f9 a sud.\nL'India attravers\u00f2 la Linea Radcliffe (nata il 17 agosto 1947, era la linea di demarcazione tra India e Pakistan) il 6 settembre, segnando l'inizio ufficiale della guerra; nello stesso giorno la 15\u00aa Divisione fanteria indiana, guidata dal maggior generale Prasad, combatt\u00e9 un forte contrattacco pakistano vicino alla parte occidentale del canale di Ichogil, \"de facto\" il confine tra L'India e il Pakistan.\nLo stato maggiore del generale cadde in un'imboscata e fu costretto a fuggire. Un secondo tentativo, questa volta riuscito, di attraversare il canale Ichogil venne effettuato sul ponte nel villaggio di Barki, poco ad est di Lahore; questo attacco port\u00f2 le forze indiane all'interno dell'area dell'aeroporto di Lahore. Gli Stati Uniti chiesero un temporaneo cessate il fuoco per evacuare i propri cittadini residenti a Lahore. Il Pakistan con il contrattacco prese Khem Karan alle forze indiane, le quali tentarono di deviare l'attenzione posta su questo sito mediante un attacco su Bedian e sui villaggi adiacenti.\nL'offensiva su Lahore venne portata avanti dalla 1\u00aa Divisione fanteria supportata da tre reggimenti corazzati della 2\u00aa Brigata corazzata indipendente, avanzarono velocemente attraversando il confine, raggiungendo il canale Ichogil il 6 settembre. L'esercito pakistano tenne i ponti sul canale e fece esplodere quelli che non fu in grado di controllare, bloccando ogni ulteriore avanzata degli indiani su Lahore. Il battaglione indiano Jat 3, appartenente al Reggimento Jat, riusc\u00ec ad attraversare il canale Ichogil e a conquistare la citt\u00e0 di Batapore sulla riva est del canale; nello stesso giorno una controffensiva condotta da una divisione corazzata e da una divisione fanteria, supportata dall'aeronautica pakistana, costrinse la 15\u00aa divisione indiana a ripiegare sulla propria posizione iniziale. Nonostante il 3 Jat avesse subito perdite minime, vennero per\u00f2 distrutti una grande quantit\u00e0 di munizioni e veicoli per l'approvvigionamento, gli alti comandi non ebbero notizie della conquista di Batapore e sulla base di informazioni errate portarono alla decisione di ritirarsi da Batapore e Dograi per Ghosal-Dial. Questa decisione cre\u00f2 molta delusione. al comandante del 3 Jat, il tenente colonnello Desmond Hayde. Dograi venne riconquistata dal 3 Jat, dopo una dura battaglia, il 21 settembre.\nL'8 settembre 1965 una compagnia su 5 plotoni del Maratha Light Infantry venne inviata nel Rajastan come rinforzo per il corpo di polizia di Munabao, un piccolo villaggio strategico distante 250\u00a0km circa da Jodhpur. Il suo compito non era semplice: tenere la posizione ed evitare l'invasione dei battaglioni di fanteria pakistani. Al Maratha Hill (come il luogo \u00e8 stato adesso ribattezzato) la compagnia indiana riusc\u00ec a resistere ad intensi attacchi per 24 ore. Trovatasi a corto di munizioni fu inviata una squadra di soldati con 954 colpi di mortaio che per\u00f2 non riusc\u00ec a raggiungere i difensori. L'aeronautica pakistana bombard\u00f2 l'intera area e colpendo anche un treno proveniente da Barmer con i rinforzi, vicino alla stazione di Gadra. Il 10 settembre Munabao cadde nelle mani pakistane e gli sforzi per riprendere il punto strategico non ebbero successo.\nNei giorni successivi il 9 settembre le migliori formazioni corazzate di entrambi gli stati subirono pesanti sconfitte in battaglia. La 1\u00aa Divisione corazzata, indicata come \"l'orgoglio dell'esercito indiano\", lanci\u00f2 un'offensiva verso Sialkot, su due colonne d'attacco e venne costretta a ripiegare dalla 6\u00aa Divisione corazzata pakistana dopo aver sofferto gravi perdite, tra le quali circa 100 carri armati. In seguito a questo successo il Pakistan lanci\u00f2 l'Operazione Windup che costrinse l'India a ritirarsi ulteriormente. La 1\u00aa Divisione corazzata, punta di diamante del Pakistan, diede il via ad un'offensiva verso Khem Kran con l'obiettivo di catturare Amritsar, la pi\u00f9 grande citt\u00e0 del Punjab, e il ponte sul fiume Beas per Jalandhar.\nLa 1\u00aa Divisione corazzata tuttavia non riusc\u00ec nell'impresa di conquistare Khem Kran e il 10 settembre venne quasi distrutta dalla 4\u00aa Divisione di montagna indiana in quella che viene ricordata come la battaglia di Usal Uttar, la zona da allora venne chiamata Patton Nagar (Citt\u00e0 Patton) perch\u00e9 le forze pakistane utilizzarono molti carri armato Patton di produzione americana, circa 97 dei quali furono distrutti o danneggiati.\nLa guerra si stava avviando verso una situazione di stallo, con entrambe le nazioni che mantenevano il controllo di territori avversari. Le forze indiane subirono morti, mentre il Pakistan . L'India controllava di territorio pakistano e il Pakistan 550\u00a0km di territorio indiano. I territori occupati dall'India erano principalmente: Sialkot, Lahore e i settori del Kashmir; il Pakistan occupava i settori desertici di fronte Sindh e Chumb, vicini al nord Kashmir.\nGuerra aerea.\nLa guerra vide scontrarsi l'aeronautica militare indiana (IAF) e l'aeronautica militare pakistana (PAF) per la prima volta dall'indipendenza. Le due forze si erano scontrate gi\u00e0 durante gli anni 1940 nella Prima guerra del Kashmir ma il loro impiego, allora, fu molto pi\u00f9 limitato rispetto alla guerra del 1965.\nLa IAF fece un largo uso di Hawker Hunter, Folland Gnat, De Havilland DH.100 Vampire, bombardieri English Electric Canberra e uno squadrone di MiG-21s. Gli aerei da combattimento pakistani comprendevano: 102 F-86 Sabre, 12 F-104 Starfighter con 24 bombardieri B-57 Canberra. Durante il conflitto la PAF era numericamente inferiore, in rapporto, di circa 5:1.\nGli aerei della PAF erano soprattutto di origine americana, mentre quelli della IAF provenivano da Inghilterra e Unione sovietica. Spesso \u00e8 stato riportato che gli aerei americani della PAF erano superiori rispetto ai mezzi della IAF, tesi non accolta da molti esperti dato che i caccia MiG-21, gli Hawker Hunter e i Folland Gnat avevano prestazioni pi\u00f9 elevate rispetto ai F-86 Sabre della controparte pakistana. Sebbene i cacciabombardieri De Havilland DH.100 Vampire della IAF fossero antiquati se confrontati con gli F-86 Sabre, gli Hawker Hunter erano a loro volta superiori per potenza e velocit\u00e0 secondo quanto dichiarato dal Air commodor Sajjad Haider che guid\u00f2 il 19 Squadrone delle PAF durante la guerra.\nSecondo gli indiani, gli F-86 erano anche vulnerabili nello scontro con l'agile e veloce Folland Gnat, soprannominato \"Sabre Slayer\" (assassino di Sabre). L'F-104 Starfighter della PAF era il caccia pi\u00f9 veloce di tutto il subcontinente e veniva spesso indicato come\u00a0l \"orgoglio della PAF\". Secondo Sajjad Haider non meritava questa fama, dato che era un \"intercettatore di alto livello, ideato per neutralizzare i bombardieri sovietici ad altitudini superiori ai piedi\" piuttosto che essere utilizzato per duelli con agili caccia a basse altitudini\", fu \"inadatto alle caratteristiche della regione\". In combattimento gli Starfighter non furono efficaci come i Folland Gnat indiani, molto pi\u00f9 agili, seppur pi\u00f9 lenti. Un Folland Gnat indiano, pilotato dal capo squadrone Brij Pal Singh Sikand, atterr\u00f2 in una pista abbandonata del Pakistan a Pasrur e venne catturato dall'esercito pakistano. Il pilota raccont\u00f2 che la maggior parte del suo equipaggiamento era rovinato e qualora avesse avuto qualche possibilit\u00e0 lo starfighter lo avrebbe abbattuto. Questo Folland Gnat \u00e8 conservato come trofeo di guerra nel Museo dell'aeronautica pakistana a Karachi. Il capo squadrone Saad Hatmi, che guid\u00f2 la cattura dell'aereo da Sargodha e pi\u00f9 tardi ne pot\u00e9 valutare le performance, non consider\u00f2 il Folland Gnat come l\"'assassino di Sabre\" quando era impegnato in un duello.\nLe dichiarazioni dei due paesi sulle perdite causate e subite durante la guerra furono contraddittorie e poche fonti neutrali hanno verificato tali affermazioni. La PAF ha sostenuto di aver abbattuto 104 mezzi della IAF e di averne persi 19, mentre la IAF ha indicato come 59 i mezzi persi e 73 gli aerei della PAF abbattuti. Secondo una fonte indipendente, riportata in una rivista subito dopo la guerra, la PAF perse 86 F-86 Sabre, 10 F-104 Starfighter e 20 B-57 Canberra. Questo contrasta con le affermazioni dell'India, la quale sosteneva di aver abbattuto 73 caccia della PAF che all'epoca era quasi l'intera forza aerea pakistana schierata.\nFonti indiane hanno sottolineato che, nonostante la PAF affermi di aver perso solo uno squadrone di aerei da combattimento, il Pakistan avesse cercato di acquistare altri mezzi dall'Indonesia, Iraq, Iran, Turchia e Cina fino a 10 giorni prima del conflitto. Questo potrebbe essere spiegato dalla disparit\u00e0 di mezzi che la PAF dovette affrontare la quale, in termini di proporzione, era di 5 ad 1.\nBattaglie di mezzi corazzati.\nLa guerra del 1965 vide alcune delle pi\u00f9 grandi battaglie combattute con i mezzi corazzati dai tempi della seconda guerra mondiale. All'inizio della guerra l'esercito pakistano era superiore sia per quanto riguardava il numero di carri armati sia per un miglior equipaggiamento. I mezzi corazzati del Pakistan erano in larga parte di produzione statunitense, i modelli pi\u00f9 presenti erano l'M47 Patton e M48, ma vennero utilizzati anche l'M4 Sherman, alcuni M24 Chaffee e M36 Jackson equipaggiati con cannoni da 90\u00a0mm. La gran parte dei mezzi corazzati indiani era composta da vecchi M4 Sherman, alcuni arano armati con cannoni francesi CN 75 50, mentre alcuni vecchi modelli erano ancora equipaggiati con il vecchio 75 mm corto. L'India era dotata anche di carri Centurion Mk 7 con cannone Royal Ordnance L7, di AMX-13, PT-76 e di M3 Stuart.\nIl Pakistan mise in campo un'artiglieria pi\u00f9 numerosa e pi\u00f9 moderna; secondo il maggior generale pakistano T.H.Malik i loro cannoni erano fuori dalla portata di quelli indiani.\nAllo scoppio della guerra nel 1965, il Pakistan aveva 15 reggimenti corazzati, ognuno dei quali con 45 carri armato in tre squadroni. Oltre ai Patton, c'erano 200 M4 Sherman riarmati con cannoni da 76\u00a0mm, 150 M24 Chaffee e un piccolo numero di squadroni indipendenti di M36B1. La maggior parte di questi reggimenti ha servito in due divisioni corazzate, la 1 e la 6, quest'ultima era in via di formazione.\nL'India all'epoca contava su 17 reggimenti cavalleria (cavalleria corazzata poich\u00e9 utilizzavano mezzi corazzati), negli anni 1950 ne aveva incominciato la modernizzazione acquistando 164 AMX-13 e 188 Centurion. Le unit\u00e0 cavalleria rimanenti erano equipaggiate con M4 Sherman e un piccolo numero di M3A3 Stuart. L'India aveva a disposizione una solo Divisione corazzata, la 1st \"Black Elephant\" Armoured Division, composta dal: 17th Horse (The Pona Horse), spesso indicato come l'orgoglio dell'India, 4th Horse (Hodson's Horse), 16th Cavalry, 7th Light Cavalry, 2nd Lancers, 18th Cavalry e il 62nd Cavalry. C'era anche la 2nd Independent Armoured Brigade, composta da 3 reggimenti uno dei quali, il 3rd Cavalry, era equipaggiato con i Centurion.\nNonostante la superiorit\u00e0 in termini numerici e di qualit\u00e0, il Pakistan venne sconfitto dall'India, la quale fece progressi nel settore di Lahore-Sialkot e riusc\u00ec ad arrestarne la controffensiva su Amritsar. Le forze pakistane furono talvolta impiegate in maniera errata, come nella battaglia di Asal Uttar che videro il successo della manovra difensiva della 4\u00aa Divisione da montagna indiana che portarono alla sconfitta della 1\u00aa Divisione corazzata pakistana.\nDopo che le forze indiane aprirono una breccia nel canale di Madhupur l'11 settembre, la controffensiva di Khem Karan venne bloccata e la strategia pakistana ne venne fortemente influenzata. Nonostante alcuni risultati ottenuti dalle formazioni corazzate, l'attacco indiano nella battaglia di Chawinda, condotto dalla 1st Armoured Division, venne bruscamente fermato dalla neocostituita 6th Armoured Division nel settore Chawinda. Il Pakistan sostenne che l'India perse 120 carri armato in questa battaglia. Nessuno dei due contendenti dimostr\u00f2 grandi abilit\u00e0 nell'utilizzo delle formazioni corazzate nelle operazioni offensive (ne la 1st Armoured Division pakistana ad Asal Uttar, ne la 1st Armoured Division indiana a Chawinda). Al contrario entrambi si mostrarono efficaci con piccole forze in attivit\u00e0 difensive, come la 2nd Armoured Brigade ad Asal Uttar e 25th Cavalry pakistana a Chawinda.\nOperazioni navali.\nLe operazioni navali ebbero un ruolo marginale nel conflitto del 1965. Il 7 settembre uno squadrone della marina pakistana, comandata dal commodoro S. M. Anwar, bombard\u00f2 la stazione radio della marina indiana situata a Dwarka, circa 300\u00a0km a sud di Karachi. L'attacco \u00e8 conosciuto come Operazione Dwarka ed \u00e8 stata un'azione rilevante, anche se alcuni la considerano come una fastidiosa incursione. In seguito all'attacco su Dwarka la marina dovette rispondere ad un'interrogazione di fronte al parlamento indiano e una volta finita la guerra venne avviato un processo di modernizzazione ed espansione del corpo.\nSecondo fonti pakistane, un sottomarino PNS Ghazi, blocc\u00f2 a Bombay la portaerei indiana INS Vikrant durante tutta la guerra. Fonti indiane hanno risposto che non era nelle loro intenzioni utilizzarla durante il conflitto e il loro desiderio era limitare lo scontro alla terraferma. In ogni caso venne notato come il Vikrant fosse in bacino di carenaggio durante il processo di riparazione. Alcuni scrittori pakistani che si occupano della tematica difesa ebbero anche delle fonti, poco credibili, secondo le quali la marina militare indiana disponeva a Bombay un solo sottomarino, mentre il 75% della marina indiana era in manutenzione.\nOperazioni sottocopertura.\nL'esercito pakistano diede il via a diverse operazioni segrete per infiltrarsi e sabotare le aerobasi indiane. In data 7 settembre 1965 un commando del Gruppo servizi speciali venne paracadutato in territorio nemico; secondo il Capo di Stato maggiore dell'esercito Muhammad Musa circa 135 commando furono inviati in tre aerodromi (Halwara, Pathankot e Adampur). Un audace tentativo che si risolse in un \"disastro assoluto\". Solo 22 commando tornarono in Pakistan, 93 furono fatti prigionieri e 20 vennero uccisi, tra i prigionieri c'era anche uno dei comandanti dell'operazione, il maggiore Khalid Butt. Le ragioni del fallimento sono attribuite a gravi inefficienze nel fornire mappe, istruzioni e un'adeguata preparazione.\nNonostante il fallimento nel sabotaggio degli aerodromi, fonti pakistane affermano che le azioni dei commando abbiano influenzato alcune operazioni gi\u00e0 pianificate dall'India; come quando la 14th Infantry division venne deviata a caccia di paracadutisti e l'aeronautica pakistana trov\u00f2 la strada piena di autotrasporti e distrusse molti veicoli.\nL'India rispose alle attivit\u00e0 sotto copertura annunciando ricompense per chi cattura spie o paracadutisti. Nel frattempo in Pakistan diverse voci affermavano che l'India avesse, a sua volta, inviato dei commando in territorio pakistano. Successivamente queste voci furono indicate come infondate.\nPerdite.\nLe dichiarazioni di India e Pakistan sulle perdite sono molto divergenti, sia per quanto riguarda le perdite subite che per quelle arrecate. La seguente tabella riporta i principali conteggi.\nValutazioni neutrali.\nCi sono state molte valutazioni neutrali per quanto riguarda le perdite causate dalla guerra; la maggior parte concorda sul fatto che l'India aveva il sopravvento sul Pakistan quando venne dichiarato il cessate il fuoco. Alcune di queste valutazioni sono riportate di seguito:\nCessate il fuoco.\nGli Stati Uniti e l'Unione Sovietica portarono avanti delle forti attivit\u00e0 diplomatiche per evitare ulteriori escalation del conflitto tra le due potenze asiatiche. L'URSS, guidata dal primo ministro Alexei Kosygin, ospit\u00f2 i negoziati per il cessate il fuoco a Tashkent, nell'attuale Uzbekistan. Nella citt\u00e0 il Primo ministro indiano Lal Bahadur Shastri e il Presidente pakistano Ayyub Khan firmarono la Dichiarazione di Tashkent concordando, non prima del 25 febbraio 1966, di ritirarsi alle linee dell'agosto precedente.\nLa diminuzione delle scorte di munizioni fece temere ai leader pakistani che la guerra volgesse a favore dell'India, di conseguenza, accettarono velocemente il cessate il fuoco di Tashkent. Nonostante le forti resistenze dei suoi leader militari l'India si pieg\u00f2 alle crescenti pressioni diplomatiche e accett\u00f2 il cessate il fuoco. In data 22 settembre venne approvato all'unanimit\u00e0 dal Consiglio di Sicurezza dell'ONU una risoluzione che chiedeva il cessate il fuoco incondizionato ad entrambe le parti. La guerra ebbe termine il giorno seguente.\nIl Primo ministro indiano Shastri ebbe un attacco di cuore dopo la dichiarazione del cessate il fuoco. Come conseguenza, le proteste organizzate in India contro la dichiarazione si trasformarono in apprezzamento per la maggioranza del Congresso Nazionale Indiano. Il cessate il fuoco venne criticato da molti pakistani i quali, affidandosi alla stampa controllata, credettero che la leadership si fosse arresa agli interessi dei militari. Le proteste portarono a rivolte degli studenti. I rapporti ufficiali emanati dal Pakistan sostennero che i propri militari si comportarono meravigliosamente durante la guerra, venne ingiustamente dichiarato che fu l'India a scatenarla e la Dichiarazione di Tashkent venne indicata come una raccolta dei successi ottenuti. Alcuni libri scritti recentemente da autori pakistani hanno descritto le mistificazioni del Pakistan sulla guerra, uno di questi era intitolato \"Il mito della vittoria del 1965\", e venne curato da un ex-agente dell'ISI; tutte le copie per\u00f2 vennero acquistate dall'esercito pakistano per evitare la pubblicazione, l'opera era considerata \"troppo sensibile\".\nIndia e Pakistan si accusarono reciprocamente di violazioni del cessate il fuoco; l'India cont\u00f2 585 violazioni in 34 giorni da parte del Pakistan, mentre quest'ultimo accus\u00f2 l'India di 450. In aggiunta ai colpi di artiglieria e di piccole armi da fuoco, l'India denunci\u00f2 il Pakistan di aver utilizzato la tregua per catturare il villaggio indiano di Chananwalla nel settore di Fazilka. Il villaggio venne recuperato dagli indiani il 25 dicembre. Il 10 ottobre un B-57 Canberra della PAF venne danneggiato da 3 missili SA-2 sparati dalla base indiana di Ambala. Un aeromobile Auster dell'esercito pakistano venne abbattuto il 16 dicembre uccidendo un capitano e il 2 febbraio 1967 un aeromobile AOP venne abbattuto da caccia indiani.\nIl cessate il fuoco venne, comunque, mantenuto fino alla guerra indo-pakistana del 1971.\nInsuccessi dell'intelligence.\nErrori strategici, commessi sia dall'India sia dal Pakistan, determinarono una conclusione della guerra in una situazione di stallo.\nErrori dell'India.\nL'intelligence militare indiana non avvert\u00ec dell'imminente invasione pakistana. L'esercito indiano non riusc\u00ec ad individuare la presenza di armamenti e artiglieria pesante pakistana nel Chumb, come conseguenza dovette subire forti perdite.\nNel 1992 il Ministero della Difesa indiano ha redatto un documento, per lungo tempo censurato, intitolato \"Official History of the 1965 War\", con il quale sono stati rivelati altri errori. Secondo il documento, in data 22 settembre, quando il consiglio di sicurezza premeva per il cessate il fuoco, il Primo ministro indiano chiese al generale Chaudhuri se era possibile vincere la guerra ritardando l'accordo per il cessate il fuoco. Il generale rispose che la maggior parte delle munizioni era stata utilizzata e che l'esercito indiano aveva subito grosse perdite per quanto riguarda i carri armato. Successivamente venne riscontrato come soltanto il 14% delle munizioni era stato sparato e che l'India aveva a disposizione il doppio dei carri armati del Pakistan. Nello stesso periodo il Pakistan aveva utilizzato l'80% delle sue munizioni.\nIl Maresciallo dell'aeronautica P.C. Lal, il quale durante il conflitto era il vice capo di stato maggiore dell'aeronautica, ha puntato il dito contro lo scarso coordinamento tra esercito e aeronautica. Nessuna delle due forze conosceva i piani di battaglia dell'altra. I piani di battaglia predisposti dal ministro della difesa e dal generale Chaudhari non specificavano un ruolo per l'aeronautica militare negli ordini di battaglia. Questo comportamento del generale Chaudhari venne indicato dal maresciallo Lal come la \"sindrome del supremo\", un particolare atteggiamento che talvolta colpisce chi guida l'esercito indiano portandolo a trattare con sussiego le altre branche delle forze armate indiane.\nErrori del Pakistan.\nGli errori dell'esercito pakistano incominciarono a partire dalla convinzione che vi fosse un generale scontento tra la popolazione del Kashmir, dando cos\u00ec l'opportunit\u00e0 al Pakistan di avanzare e scatenare una rivolta contro i governanti dell'India e ottenere una vittoria veloce e decisiva. La popolazione del Kashmir, per\u00f2, non si ribell\u00f2, anzi l'esercito indiano venne ampiamente informato dell'Operazione Gibilterra e difatti non si scontr\u00f2 con dei ribelli ma con soldati regolari dell'esercito pakistano.\nL'esercito pakistano fall\u00ec anche quando ritenne che politici indiani avrebbero ordinato un attacco sul settore sud cos\u00ec da aprire un secondo fronte. Il Pakistan concentr\u00f2 delle truppe nel settore sud per proteggere Sialkot e Lahore invece che utilizzarle per rafforzare le operazioni di avanzamento nel Kashmir.\nL'Operazione Grande Slam lanciata dal Pakistan per catturare Akhoor, una citt\u00e0 posta nel nord-est del Jammu e luogo-chiave per le comunicazioni tra il Kashmir e il resto dell'India, si risolse in un altro fallimento. Molti commentatori pakistani criticarono l'amministrazione di Ayyub Khan per l'indecisione durante l'Operazione Grande Slam. I critici sostennero che l'operazione fall\u00ec perch\u00e9 Ayub Khan non volle conquistare la citt\u00e0, sapeva quanto Akhoor fosse importante per gli indiani (era definita la \"vena giugulare\" dell'India), e volle evitare di trascinare i due paesi in una guerra totale. Nonostante i progressi ottenuti ad Akhnur, Ayub Khan rimosse il maggior generale Akhtar Hussain Malik sostituendolo con il generale Yahya Khan. Alla sostituzione seguirono 24 ore di pausa, le quali consentirono all'esercito indiano di riorganizzarsi e, successivamente, di opporsi ad un fiacco attacco guidato da Yahya Khan. Lo Stato Maggiore indiano del comando ovest disse: \"il nemico venne in nostro soccorso\". Successivamente il generale Akhtar Hussain Malik critic\u00f2 il presidente Ayub Khan per come aveva pianificato l'Operazione Gibilterra, condannandoli al fallimento, e per la sua rimozione in un momento cruciale del conflitto. Il generale Malik minacci\u00f2 di rivelare la truffa sulla guerra e il fallimento dell'esercito, ma abbandon\u00f2 l'idea per paura di essere bandito.\nAlcuni autori hanno sottolineato come il Pakistan potrebbe essere stato incoraggiato ad aprire il conflitto in seguito ad un war game condotto nel marzo 1965 all'Istituto di Analisi della Difesa americano. L'esercitazione si era conclusa con una vittoria del Pakistan, qualora fosse sceso in guerra con l'India. Altri autori come Stephen Philip Cohen, hanno commentato che, in sostanza, l'esercito pakistano aveva \"sviluppato una visione esagerata della debolezza sia dell'India, sia del suo esercito...la guerra del 1965 fu uno shock\".\nIl Maresciallo dell'aeronautica pakistana e comandante in capo della PAF durante la guerra, Nur Khan disse successivamente che dovrebbe essere biasimato l'esercito pakistano, e non l'India, per aver fatto scoppiare la guerra. In ogni caso, in Pakistan la propaganda sulla guerra continu\u00f2, il conflitto non venne analizzato razionalmente e la maggior parte delle colpe furono attribuite alla leadership e venne data poca importanza ai fallimenti dell'intelligence; ci\u00f2 persistette fino alla debacle della guerra del 1971, quando il Pakistan dell'est venne invaso dall'India e si divise dal Pakistan dell'ovest per dare vita alla creazione del Bangladesh.\nCoinvolgimento di altre nazioni.\nIl Pakistan e gli Stati Uniti avevano firmato un Accordo di Cooperazione nel 1959, secondo il quale gli Stati Uniti avrebbero attuato le \"azioni adeguate, incluso l'uso delle forze armate\" per aiutare il governo del Pakistan se questo ne avesse fatto richiesta. In ogni caso, dopo lo scoppio della guerra del 1965, gli Stati Uniti furono dell'opinione che il Pakistan era il maggior responsabile del conflitto e, di conseguenza, tagliarono tutte le forniture militari al paese. Il Pakistan ricevette, comunque, forte supporto da: Iran, Indonesia, e Repubblica Popolare di Cina.\nPrima e durante la guerra, la Repubblica Popolare di Cina ha fornito il contributo militare pi\u00f9 importante ed ha ammonito l'India, con la quale aveva combattuto una guerra nel 1962. Esistono anche resoconti su movimenti di truppe cinesi lungo il confine con l'India in supporto del Pakistan; sul tema l'India ha sostenuto il mandato ONU per evitare una guerra sui due confini.\nLa partecipazione dell'India al Movimento dei non-allineati ha determinato un piccolo supporto da parte dei suoi membri. L'Unione Sovietica, nonostante fossero chiuse le relazioni con l'India si dimostr\u00f2 pi\u00f9 neutrale della maggior parte delle nazioni durante la guerra e invit\u00f2 le parti al dialogo, il quale venne ospitato proprio dalla Unione Sovietica nella citt\u00e0 di Tashkent.\nConseguenze.\nIndia.\nNonostante la dichiarazione di cessate il fuoco, l'India venne vista come la vincitrice del conflitto per il suo successo nel bloccare l'avanzata del Pakistan nel Kashmir. Nell'ottobre del 1965, il giornale TIME riport\u00f2 le valutazioni di un funzionario occidentale sulle conseguenze della guerra: \nAlla luce del fallimento della guerra Sino-Indiana, il risultato del conflitto del 1965 venne visto come una vittoria \"politico-strategica\" dell'India. Il primo ministro indiano Lal Bahadur Shastri venne innalzato ad eroe nazionale indiano. Le performance dei militari indiani furono globalmente apprezzate, mentre i leader militari furono criticati per le modalit\u00e0 di impiego delle forze armate indiane, le quali erano superiori e se meglio utilizzate avrebbero portato ad una vittoria decisiva contro il Pakistan. Nel suo libro \"War in the modern world since 1815\", il noto storico di guerra Jeremy Black afferm\u00f2 che il Pakistan \"perse pesantemente\" la guerra del 1965 e la decisione affrettata dell'India di procedere ai negoziati evit\u00f2 gravi e ulteriori danni alle Forze armate pakistane. Jeremi Black sottoline\u00f2:\nCome conseguenza l'India si concentr\u00f2 sullo sviluppo della comunicazione e del coordinamento tra le tre branche delle forze armate. In parte dovuto all'inefficiente sistema di informazione in vigore durante la guerra, l'India istitu\u00ec il Research and Analysis Wing per lo spionaggio esterno e l'intelligence. Per colmare le diverse lacune vennero portati avanti dei miglioramenti nelle funzioni di comando e controllo e i riscontri positivi si videro chiaramente durante la guerra indo-pakistana del 1971 quando l'India ottenne una vittoria decisiva contro il Pakistan in due settimane. La Cina ripet\u00e9 le minacce di intervento nel conflitto a favore del Pakistan aumentando la pressione sul governo nel prendere una decisione sullo sviluppo delle armi nucleari. Nonostante le ripetute rassicurazioni, gli Stati Uniti fecero poco per prevenire l'uso estesivo delle armi americane da parte del Pakistan. Allo stesso tempo, Stati Uniti e Regno Unito si rifiutarono di aiutare l'India con armi sofisticate e questo incrin\u00f2 i rapporti tra India e occidente. Questi sviluppi indussero dei cambiamenti nella politica estera indiana, prima aveva sostenuto la posizione degli stati non-allineati, si distanzi\u00f2 maggiormente dalle potenze occidentali per sviluppare delle relazioni chiuse con l'Unione sovietica. Dalla fine degli anni 1960 l'URSS emerse come il pi\u00f9 grande fornitore di armi dell'India. Dal 1967 al 1977, l'81% delle armi che l'India importava proveniva dall'Unione sovietica. Dopo la guerra del 1965 la corsa agli armamenti tra i due paesi divenne ancora pi\u00f9 asimmentrica a l'India distanziava il Pakistan di molto.\nPakistan.\nA guerra conclusa, molti pakistani considerarono positiva la prova dei loro militari. Il 6 settembre in Pakistan si celebra il Giorno della Difesa per ricordare la vittoriosa difesa della citt\u00e0 di Lahore dall'esercito indiano. In particolare venne apprezzata la prova dell'aeronautica militare. In ogni caso, il governo pakistano venne accusato dagli analisti stranieri di aver diffuso molta disinformazione tra i propri cittadini per quanto riguarda le conseguenze della guerra. S.M Burke nel suo libro \"Mainsprings of Indian and Pakistani foreign policies\" scrive: \nMolti osservatori concordano che il mito dell'esercito pakistano, mobile e che colpisce duramente, venne profondamente demolito dalla guerra. Molti scrittori pakistani criticarono un'idea dei militari, secondo la quale la \"corsa marziale\" dei loro soldati avrebbe sconfitto la Hindu India nella guerra. Rasul Bux Rais, un analista politico pakistano scrisse: \nL'aeronautica militare, invece, aument\u00f2 molto la sua credibilit\u00e0 e la sua attendibilit\u00e0, tra le forze armate pakistane e tra gli analisti militari internazionali per la vittoriosa difesa di Lahore e di altre importanti zone del Pakistan, nonch\u00e9 per le dure rappresaglie inflitte all'India il giorno successivo. La vigilanza dell'aeronautica venne inoltre collegata al fatto che alcuni piloti furono affiancati sei volte, in meno di un'ora, su indicazione dei raid aerei indiani. Per ricordare tali eventi l'aeronautica militare \u00e8 celebrata nel Giorno dell'Aeronautica il 7 settembre, oltre che nel Giorno della Difesa nel quale si festeggia anche l'esercito.\nIn ogni caso il Pakistan perse pi\u00f9 terra di quella che riusc\u00ec a conquistare e, cosa fondamentale, fall\u00ec nel suo tentativo di ottenere il Kashmir; tali risultati furono letti da molti osservatori imparziali come una sconfitta.\nMolti alti ufficiali ed esperti militari del Pakistan criticarono, successivamente, la pianificazione fallimentare dell'Operazione Gibilterra, l'azione che li port\u00f2 alla guerra. Venne criticata la Dichiarazione di Tashkent anche se solo pochi cittadini compresero la gravit\u00e0 della situazione al termine del conflitto, e anche i politici pakistani furono contestati. In seguito all'opinione del ministro degli esteri Zulfikar Ali Bhutto, Ayub Khan aveva suscitato molte aspettative nella popolazione sulla superiorit\u00e0, se non sulla invincibilit\u00e0, delle forze armate, ma l'incapacit\u00e0 del Pakistan di raggiungere i suoi obiettivi militari determinarono una forte responsabilit\u00e0 politica in capo ad Ayub.; A causa della sconfitta delle sue ambizioni sul Kashmir l'idea di invincibilit\u00e0 dell'esercito divenne una crescente opposizione.\nUna delle conseguenze pi\u00f9 importanti della guerra fu il rallentamento su vasta scala dell'economia pakistana. I costi per la guerra del 1965 posero fine alla impressionante crescita economica vissuta dal pakistan durante gli anni 1960. Tra il 1964 e il 1966 le spese per la difesa passarono dal 4,82% al 9,86% del PIL determinando un enorme sforzo per l'economia. Dal 1970 al 1971 le spese per la difesa rappresentavano il 55,66% della spesa pubblica. Secondo i veterani, la guerra fu un enorme costo per il Pakistan, dal punto di vista economico, politico e militare. Il teorico del nucleare Feroze Khan sosteneva l'idea secondo la quale la guerra del 1965 era l'ultimo tentativo per strappare il Kashmir con le forze militari e, a partire dall'inizio della guerra, la posizione del Pakistan nella comunit\u00e0 internazionale cominci\u00f2 a deteriorarsi, soprattutto con gli Stati Uniti; dall'altro lato l'alleanza con la Cina migliorava.\nIl generale Tariq Majid ha riportato nelle sue memorie di veterano che Chou En-Lai, nel classico stile Sun Tzus, aveva avvisato il governo di: \"andarci piano, non colpire l'India duramente; ed evitare una guerra sul Kashmir, per almeno 20 - 30 anni, fino a quando non avrai sviluppato l'economia e consolidato il tuo potere nazionale\". Il generale Majid sosteneva nel suo libro \"Eating Grass: The Making of the Pakistani Bomb\" che la \"sana filosofia e critica politica\" era stata perduta in Pakistan e il conflitto con l'India ha portato alla perdita di moltissime risorse umane.\nIl Pakistan fu sorpreso dello scarso supporto da parte degli Stati Uniti, uno Stato con la quale era stato firmato un Trattato di Cooperazione. Gli USA dichiararono la propria neutralit\u00e0 e tagliarono gli aiuti militari ad entrambi i paesi e ci\u00f2 fece credere ad Islamabad di essere stata tradita dagli Stati Uniti. Dopo la guerra, il Pakistan rivolse maggiore attenzione alla Cina come fonte di supporto politico e militare. Un ulteriore conseguenza negativa della guerra fu una crescita del risentimento nei confronti del governo centrale da parte del Pakistan est, l'attuale Bangladesh, soprattutto per la forte attenzione del Pakistan ovest per il Kashmir. I leader bengalesi accusarono il governo di non aver provveduto ad un'adeguata sicurezza durante il conflitto e di aver sottratto molte risorse al Pakistan est per finanziare la guerra. Difatti, molti attacchi dell'aeronautica pakistana furono lanciati proprio dalle basi nel Pakistan est, l'India non port\u00f2 avanti delle rappresaglie in quel settore, nonostante fosse difeso soltanto da una divisione di fanteria, 16 aerei e nessun carro armato. Sheikh Mujibur Rahman fu critico per la disparit\u00e0 delle risorse militari tra Pakistan est e Pakistan ovest e chiese maggiore autonomia per l'est, cosa che port\u00f2 alla Guerra di liberazione bengalese e ad un'altra guerra tra India e Pakistan nel 1971.\nRiconoscimenti militari.\nOnori di battaglia.\nDopo la guerra, le unit\u00e0 dell'esercito indiano furono assegnati 16 Onori di battaglia e 3 Theatre honours, di questi i pi\u00f9 importanti sono:\nMedaglie al valore.\nPer il coraggio dimostrato, ai seguenti soldati furono attribuiti i pi\u00f9 alti riconoscimenti previsti dagli Stati di appartenenza, la Param Vir Chakra per l'India e la Nishan-e-Haider per il Pakistan:"}
{"id": "3986455", "revid": "196390", "url": "https://it.wikipedia.org/wiki?curid=3986455", "title": "Mittelhochdeutsch", "text": ""}
{"id": "3986465", "revid": "48840770", "url": "https://it.wikipedia.org/wiki?curid=3986465", "title": "Rtmp", "text": ""}
{"id": "3986466", "revid": "651049", "url": "https://it.wikipedia.org/wiki?curid=3986466", "title": "Fernando Bucciano", "text": ""}
{"id": "3986470", "revid": "125832356", "url": "https://it.wikipedia.org/wiki?curid=3986470", "title": "Lick It Up (singolo)", "text": "Lick It Up \u00e8 un brano della band Hard rock americana dei Kiss, primo singolo estratto dall'omonimo album nel 1983\nIl brano.\nLa canzone \u00e8 stata scritta dal cantante Paul Stanley e dal chitarrista Vinnie Vincent. Si tratta del primo singolo pubblicato dalla band senza il suo tradizionale make-up, rimosso con l'uscita dell'album. Nel video del brano, passato spesso su MTV all'epoca, si vedono infatti per la prima volta i membri del gruppo a volto scoperto. Nonostante il brano presenti sonorit\u00e0 molto vicine al genere Pop metal, che in quel periodo si preparava a diventare il genere di rock pi\u00f9 popolare, non riusc\u00ec a sfondare negli Stati Uniti, dove raggiunse solo il 66\u00ba posto, anche se si guadagn\u00f2 la Top40 in molti altri Paesi.\nCol tempo \u00e8 diventato un classico dei concerti del gruppo che lo ha riproposto a partire dal Lick It Up tour fino ai giorni nostri.\nIl singolo presenta come lato B il brano \"Dance All Over You Face\", scritto e cantato da Gene Simmons."}
{"id": "3986471", "revid": "767487", "url": "https://it.wikipedia.org/wiki?curid=3986471", "title": "Vlaamse Pijl 2012", "text": "Il Vlaamse Pijl 2012, quarantacinquesima edizione della corsa e valida come evento del circuito UCI Europe Tour 2012, fu disputato il 3 marzo 2012 su un percorso totale di 157\u00a0km. Fu vinto dal belga Fr\u00e9d\u00e9ric Amorison, che arriv\u00f2 al traguardo con il tempo di 3h41'40\" alla media di 42,496\u00a0km/h.\n93 ciclisti portarono a termine il percorso.\nPercorso.\nIl percorso \u00e8 di 157\u00a0km. Tra le diverse ascese della corsa Kruisberg, C\u00f4te du Trieu e Tiegemberg. Partenza e arrivo sono fissate nella citt\u00e0 di Harelbeke.\nRiassunto.\nA 70\u00a0km dal traguardo si forma un gruppo di fuggitivi comprendente, tra gli altri, Fr\u00e9d\u00e9ric Amorison - detentore della corsa -, Steven Caethoven, Boris Dron e Tim De Troyer. A 15\u00a0km dall'arrivo scatta Amorison, seguito da Dron. I due guadagnano quasi un minuto prima di essere raggiunti dal duo Caethoven-De Troyer. Il quartetto riesce a resistere al ritorno del gruppo tirato dalla Leopard-Trek Continental Team e a 2\u00a0km dalla conclusione Amorison attacca nuovamente, lasciando dietro i suoi compagni e andando a bissare il successo dell'anno scorso. Dietro Caethoven, Dron e De Troyer."}
{"id": "3986474", "revid": "739565", "url": "https://it.wikipedia.org/wiki?curid=3986474", "title": "Palazzetto Pisani (San Marco)", "text": ""}
{"id": "3986487", "revid": "122489196", "url": "https://it.wikipedia.org/wiki?curid=3986487", "title": "Palazzo del Freddo Giovanni Fassi", "text": "Il Palazzo del Freddo Giovanni Fassi \u00e8 una gelateria fondata nel 1880 da Giovanni Fassi e sita a Roma. \u00c8 una tra le gelaterie pi\u00f9 antiche d'Italia.\nStoria.\nGiacomo Fassi, di origine piemontese, giunto a Roma nel 1880 con sua moglie Giuseppina, di origine siciliana, fu il fondatore di quella che sarebbe diventata una solida tradizione di famiglia, aprendo una bottega di ghiaccio, mescita di birra e grattachecca romana, inizialmente situata in via delle Quattro Fontane nei pressi di via Barberini.\nGiovanni, il figlio di Giacomo (quest'ultimo morto nel 1902), era l'allora \"gelatiere sovrano\", cos\u00ec chiamato poich\u00e9 pasticcere ufficiale della casa reale ma si licenzi\u00f2 per la sua volont\u00e0 di non tagliarsi i baffi come imposto dal codice ed impieg\u00f2 la sua liquidazione nell'attivit\u00e0 di famiglia, trasferendo il negozio nel 1907 prima a piazza Navona e subito dopo nel 1910 in via Piave per approdare, nel maggio del 1928, in via Principe Eugenio 65 (altre fonti riportano il 1924 o i primi anni Trenta del Novecento).\nDurante il ventennio i proprietari distribuirono il gelato anche a Benito Mussolini, Vittorio Emanuele III, Pietro Badoglio e Adolf Hitler, oltre ad altri personaggi.\nDurante la seconda guerra mondiale i tedeschi requisirono un albergo che si affacciava sulla gelateria e spesso si ritrovavano l\u00ec per prendere un gelato, ascoltare musica o bere un t\u00e8, mentre in seguito la Croce Rossa Americana requis\u00ec il locale per produrre il gelato per le truppe statunitensi, dal luglio del 1945 fino al settembre o al dicembre del 1946, a seconda delle fonti che si considerano.\nLa gelateria \u00e8 poi passata di mano a Leonida, figlio di Giovanni, ed infine a Daniela e Fabrizio, figli di Leonida. Nel 2014 \u00e8 stata perfezionata la vendita alla societ\u00e0 coreana \"Haitai Confectionery and Foods\", che gi\u00e0 operava con il marchio \"Il Palazzo del Freddo\" in Corea.\nNel giardino dell'attuale sede, l'ex villino liberty Calderai-Torlonia, sono state rinvenute nel 2005 testimonianze di un antico giardino romano che forse faceva parte degli \"Horti Sallustiani\" portando alla luce per la prima volta un sistema idraulico d'irrigazione particolare.\nOltre a Roma, la gelateria ha aperto in franchising filiali negli USA, a Shanghai e a Seul, in Corea del Sud, fornisce circa 80 gelaterie (l'ambasciatore sudcoreano era per questo motivo presente alla festa dei 130 anni di attivit\u00e0).\nRicette.\nLa pi\u00f9 nota specialit\u00e0 della gelateria \u00e8 il semifreddo \"Sanpietrino\", chiamato in questo modo per via della forma come l'omonima pietra squadrata utilizzata da secoli per la pavimentazione delle strade capitoline, ricoperto da una glassa di cioccolato con dentro un cuore di crema, zabaione, cioccolato, caff\u00e8, cocco e nocciolato. Altre specialit\u00e0 sono il tramezzino con cioccolato, zabaione, crema e frutti di bosco e il \u201criso\u201d, gelato al gusto di vaniglia arricchito di chicchi di riso.\nTecnologia.\nIl \"Telegelato Giuseppina\" \u00e8 stato invece un marchio registrato del 1928 quando Giovanni Fassi us\u00f2 per primo il ghiaccio secco per confezionare i gelati per trasportarli fuori dai congelatori per diverse ore (una scatola di gelato per 8 persone che veniva spedita in ogni parte d'Europa per 28 lire). Questa \"trovata\" permise a Italo Balbo di portarsi scorte di gelato in Africa.\nDurante l'occupazione della croce rossa, venne usato un nuovo impastatore che la famiglia aveva acquistato nel 1932, lo \"Hobart Air Whip\", costruito da un'industria dell'Ohio (oggi mostrato in vetrina nel negozio), che rivoluzionava il processo di montatura introducendo aria e permettendo la produzione in quantit\u00e0 industriali. Alfred Wisner, ingegnere jugoslavo della Croce Rossa che aveva coordinato le operazioni di occupazione della gelateria, propose a Giovanni Fassi di creare una azienda per la produzione industriale di gelato usando questa nuova tecnologia. Davanti al rifiuto del proprietario, decise comunque di fondare con Italo Barbiani, un ex lavoratore della gelateria, un'azienda per la produzione industriale di gelati, che diventer\u00e0 la Algida.\nMarchio.\nLo stemma di produzione ha impresso di recente l'immagine dell'Esquilino, il rione storico dove ha sede l'antica gelateria. Tale uso \u00e8 stato sancito dalla comunicazione ufficiale che ne ha fatto durante la celebrazione dei 130 anni di Fassi il sindaco di Roma Gianni Alemanno.\nLa gelateria nella cultura.\nLa gelateria \u00e8 una vera e propria istituzione cittadina e, oltre ad essere spesso segnalata sulle guide turistiche e storico-geografiche, \u00e8 citata in varie opere letterarie ambientate a Roma ed anche in testi di valore biografico e saggistico, questi ultimi riferiti soprattutto a Michelangelo Antonioni, il quale gir\u00f2 alla gelateria alcune scene di \"Identificazione di una donna\", nel 1982.\nOltre che nelle guide turistiche della Capitale, la gelateria \u00e8 stata citata incidentalmente anche in riviste e libri che trattano del gelato sotto il profilo alimentare (preparazione e propriet\u00e0)."}
{"id": "3986489", "revid": "46931", "url": "https://it.wikipedia.org/wiki?curid=3986489", "title": "Saban's VR Trooper", "text": ""}
{"id": "3986520", "revid": "767487", "url": "https://it.wikipedia.org/wiki?curid=3986520", "title": "Matrimonio in quattro", "text": "Matrimonio in quattro (\"The Marriage Circle\") \u00e8 un film muto del 1924 diretto da Ernst Lubitsch basato sulla commedia \"Nur ein Traum\" di Lothar Schmidt. Nel 1932, Lubitsch ne fece un remake, \"Un'ora d'amore\", interpretato da Jeanette MacDonald e Maurice Chevalier.\nTrama.\nNella Vienna \u201craffinata ed elegante\u201d di inizio XX secolo, il matrimonio tra Mizzi e Joseph Stock \u00e8 ormai giunto ad esaurimento. E mentre lei cerca di sedurre Franz Braun, felice sposo della sua amica e compagna di collegio Charlotte, Joseph si rivolge ai servigi di un'agenzia di investigazione alla ricerca delle prove del tradimento, che gli consentano di divorziare dall'insopportabile moglie. \u201cQuinto incomodo\u201d \u00e8 il dottor Gustav, collega di Franz, che cova una segreta passione per Charlotte, passione che trova alimento in una serie di equivoci.\nPer raggiungere il proprio scopo, Mizzi ricorre agli stratagemmi pi\u00f9 spregiudicati: si finge malata per attirare le attenzioni del dottore; insinua in sua moglie il sospetto che egli intrattenga una relazione con la giovane signorina H\u00f6fer; lo attira nel proprio appartamento. Ma gli intrighi della donna saranno sconfitti.\nIl cinico e rassegnato Joseph Stock riuscir\u00e0 a sbarazzarsi della perfida moglie, che trover\u00e0 consolazione nello sprovveduto scapolo Gustav. La felicit\u00e0 dei Braun sopravviver\u00e0 alla rivelazione di qualche imbarazzante particolare (come il bacio concesso da Charlotte a Gustav nel sonno cui si era abbandonata nella trepida attesa del ritorno del marito, dopo l'insorgere dei primi sospetti).\nProduzione.\nIl film fu prodotto dalla Warner Bros. Pictures.\nDistribuzione.\nDistribuito dalla Warner Bros. Pictures, il film usc\u00ec nelle sale cinematografiche USA il 10 febbraio 1924 dopo una prima tenuta il 3 febbraio 1924. Il film ebbe una distribuzione internazionale; in Germania, gli fu dato il titolo \"Die Ehe im Kreise\", uscendo nel giugno 1924; in Finlandia il 23 novembre 1924 con il titolo \"Avioliiton ilveily\u00e4\". Nel 2004, il film fu presentato all'Hong Kong International Film Festival.\nCopia della pellicola viene conservata negli archivi del Museum of Modern Art; copie in 16\u00a0mm si trova alla EmGee Film Library e in collezioni private."}
{"id": "3986522", "revid": "599013", "url": "https://it.wikipedia.org/wiki?curid=3986522", "title": "Bob Hartley", "text": "Biografia.\nNonostante il cognome Robert Hartley nacque in una famiglia francofona, ed impar\u00f2 l'inglese a scuola. Prima di intraprendere la carriera da allenatore di hockey su ghiaccio lavor\u00f2 come operaio alla catena di montaggio nella fabbrica della PPG Industries di Hawkesbury.\nCarriera.\nBob Hartley inizi\u00f2 ad allenare nella stagione 1991-92 la formazione dei Laval Titan, formazione della Quebec Major Junior Hockey League; l'anno successivo giunse subito alla conquista della Presidents' Cup. Dopo tale successo fu chiamato da Jacques Martin per ricoprire il ruolo di assistente allenatore dei Cornwall Aces, formazione della American Hockey League affiliata ai Quebec Nordiques. Quando nel 1994 Martin fu richiamato sulla panchina dei Nordiques, Hartley fu nominato capo allenatore degli Aces.\nPrima dell'avvio della stagione 1996-97 Bob Hartley fu scelto come allenatore degli Hershey Bears, squadra con cui all'esordio giunse al successo della Calder Cup. Dopo un'altra annata trascorsa in AHL nel 1998 Bob Hartley approd\u00f2 per la prima volta in National Hockey League sulla panchina dei Colorado Avalanche, subentrando a Marc Crawford. Con gli Avalanche giunse alla vittoria della Stanley Cup nel 2001 sconfiggendo in finale i New Jersey Devils.\nL'esperienza sulla panchina degli Avalanche termin\u00f2 il 19 dicembre 2002, dopo un avvio difficile di stagione; fu sostituito come capo allenatore da Tony Granato dopo aver ottenuto 193 successi su 359 incontri disputati. Meno di un mese dopo ritorn\u00f2 sulla panchina di una franchigia della NHL, subentrando a Curt Fraser alla guida degli Atlanta Thrashers. Pur avendo raggiunto per la prima volta i playoff nella stagione 2006-07, Hartley nell'ottobre del 2007 fu licenziato dopo aver perso le prime 6 gare della stagione. Negli anni successivi fece il commentatore televisivo sull'emittente canadese francofona RDS.\nNel marzo del 2011 fu ufficializzato il suo ritorno su una panchina, ingaggiato a partire dalla stagione 2011-2012 con un contratto di due anni dalla squadra svizzera dei ZSC Lions. Alla fine della stagione 2011-2012 conquista il suo primo titolo di campione svizzero come allenatore, battendo lo SC Bern 4-3 nella serie finale dei playoff.\nIl 31 maggio 2012 fece ritorno in National Hockey League sulla panchina dei Calgary Flames, nonostante avesse ancora un anno di contratto valido con i ZSC Lions. Venne licenziato nel maggio del 2016 dopo quattro stagioni alla guida della franchigia canadese e una partecipazione ai playoff."}
{"id": "3986537", "revid": "287204", "url": "https://it.wikipedia.org/wiki?curid=3986537", "title": "Zavidovici", "text": ""}
{"id": "3986541", "revid": "1609015", "url": "https://it.wikipedia.org/wiki?curid=3986541", "title": "Opere di Diego Vel\u00e1zquez", "text": "La tabella \u00e8 un elenco delle opere di Diego Vel\u00e1zquez, elencate cronologicamente."}
{"id": "3986542", "revid": "287204", "url": "https://it.wikipedia.org/wiki?curid=3986542", "title": "Carlos T\u00e8vez", "text": ""}
{"id": "3986544", "revid": "641838", "url": "https://it.wikipedia.org/wiki?curid=3986544", "title": "Carlos Alberto T\u00e8vez", "text": ""}
{"id": "3986545", "revid": "2033069", "url": "https://it.wikipedia.org/wiki?curid=3986545", "title": "Sotto accusa (serie televisiva)", "text": "Sotto accusa (\"Arrest and Trial\") \u00e8 una serie televisiva statunitense in 30 episodi trasmessi per la prima volta nel corso di una sola stagione dal 1963 al 1964.\n\u00c8 una serie del genere giudiziario ambientata a Los Angeles. Gli episodi consistono di due segmenti: la prima parte (\"l'arresto\") vede i detective Nick Anderson (Ben Gazzara) e Dan Kirby (Roger Perry) della polizia di Los Angeles che rintracciano e catturano un criminale. Il sospetto arrestato viene poi difeso nella seconda parte (\"il processo\") dall'avvocato John Egan (Chuck Connors), spesso contro il vice procuratore distrettuale Jerry Miller (John Larch) e il suo assistente, Barry Pine (John Kerr). Questo format \u00e8 stato poi seguito anche dalla serie televisiva \"Law &amp; Order - I due volti della giustizia\" (1990\u20132010)\nPersonaggi e interpreti.\nGuest star.\nTra le guest star: I. Stanford Jolley, Hari Rhodes, Ken Lynch, Barbara Hines, Zachary Scott, Marianne Stewart, Donald Woods, Doris Lloyd, Sharon Farrell, David Carradine, Jiri Voskovec, Sandy Dennis, Anthony Franciosa, George Furth, Patsy Kelly, Andrea King, Ruta Lee, Cliff Osmond, Cecil Smith, Don Wilbanks, Sue Winton, Henry Beckman, Elaine Devry, Paul Dubov, Howard Duff, Vera Miles, Barbara Nichols, Lyle Talbot, Michael Callan, Russ Conway.\nProduzione.\nLa serie fu prodotta da Revue Studios e Universal TV e girata negli studios della Universal a Universal City in California. Le musiche furono composte da Franz Waxman e Bronislau Kaper.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 15 settembre 1963 al 6 settembre 1964 sulla rete televisiva ABC.\nAlcune delle uscite internazionali sono state:"}
{"id": "3986546", "revid": "154895", "url": "https://it.wikipedia.org/wiki?curid=3986546", "title": "Elezioni parlamentari tedesche del 1874", "text": "Le elezioni parlamentari tedesche del 1874 furono le elezioni per la costituzione del II Reichstag tedesco. Si svolsero il 10 gennaio 1874.\nL'affluenza fu di circa il 61,2% e quindi notevolmente superiore rispetto alle elezioni del Reichstag del 1871.\nPer la prima volta i deputati del Reichsland Alsazia-Lorena entrarono in parlamento. Tutti i 15 collegi elettorali della regione furono vinti da regionalisti filo-francesi. Solo nelle elezioni del Reichstag del 1890 i partiti tedeschi riuscirono ad ottenere alcuni mandati.\nI vincitori delle elezioni furono i Nazional-Liberali ed il Centro, mentre i partiti conservatori prsero diversi seggi. In particolare va evidenziato il risultato del NLP che ottenne la pi\u00f9 ampia vittoria in termini di seggi percentuale (38,8% dei seggi) di tutte le elezioni dell'Impero Germanico.La performance dei socialdemocratici, che furono in grado di aumentare il loro numero di deputati da 2 a 9, caus\u00f2 preoccupazione al cancelliere del Reich Otto von Bismarck.\nRisultati.\n1) Il collegio elettorale sassone di Lipsia-Land \u00e8 stato vinto nelle elezioni principali dal socialdemocratico Johann Jacoby, che non ha accettato il mandato. Il candidato del DFP Karl Heine ha vinto le necessarie elezioni suppletive. Il risultato delle elezioni suppletive \u00e8 stato utilizzato per i dati relativi alla distribuzione dei seggi.\nI Gruppi del II Reichstag.\nNella seconda legislatura diversi eletti non si unirono al gruppo parlamentare corrispondente al partito per cui erano candidati, ma preferirono non iscriversi ad alcun gruppo. Tre parlamentari del DHP si sono uniti al gruppo del Centro. I nove eletti dei due partiti socialdemocratici hanno formato un gruppo parlamentare congiunto. All'inizio della legislatura, i gruppi parlamentari avevano la seguente forza:\nNel corso della legislatura, la forza dei singoli gruppi parlamentari \u00e8 cambiata pi\u00f9 volte a causa delle elezioni suppletive e dei cambiamenti dei gruppi parlamentari."}
{"id": "3986547", "revid": "46931", "url": "https://it.wikipedia.org/wiki?curid=3986547", "title": "Arrest and Trial", "text": ""}
{"id": "3986549", "revid": "641838", "url": "https://it.wikipedia.org/wiki?curid=3986549", "title": "Tevez", "text": ""}
{"id": "3986551", "revid": "641838", "url": "https://it.wikipedia.org/wiki?curid=3986551", "title": "Tev\u00e8z", "text": ""}
{"id": "3986553", "revid": "641838", "url": "https://it.wikipedia.org/wiki?curid=3986553", "title": "T\u00e9vez", "text": ""}
{"id": "3986559", "revid": "668577", "url": "https://it.wikipedia.org/wiki?curid=3986559", "title": "Canale dello Schlemm", "text": ""}
{"id": "3986560", "revid": "1924342", "url": "https://it.wikipedia.org/wiki?curid=3986560", "title": "Just Dance Best Of", "text": "Just Dance Best Of \u00e8 un videogioco musicale sviluppato per Wii e pubblicato da Ubisoft. \u00c8 stato distribuito in Europa il 29 marzo 2012.\nAppartiene alla serie \"Just Dance\" ed \u00e8 molto simile a \"Just Dance 3\", solo che non \u00e8 presente lo shop e gli sbloccabili. La meccanica di gioco \u00e8 uguale a quella dei giochi precedenti: il giocatore impugnando il solo Wii Remote tenta di imitare tutte le mosse del ballerino che appare nello schermo ricevendo punti a seconda dei movimenti svolti.\nCanzoni.\nIl gioco comprende 23 brani tratti da \"Just Dance\", \"Just Dance 2\", \"Just Dance 3\" e 2 tracce esclusive: \"Airplanes\" (B.o.B feat. Hayley Williams) e \"Only Girl (in the World)\" (Rihanna). Di seguito la tabella con tutte le canzoni del gioco:"}
{"id": "3986561", "revid": "668577", "url": "https://it.wikipedia.org/wiki?curid=3986561", "title": "Seno venoso della sclerotica", "text": ""}
{"id": "3986567", "revid": "339392", "url": "https://it.wikipedia.org/wiki?curid=3986567", "title": "CB Atapuerca Burgos", "text": ""}
{"id": "3986574", "revid": "15756", "url": "https://it.wikipedia.org/wiki?curid=3986574", "title": "Operazioni sul confine del Trentino (1859)", "text": "Le Operazioni sul confine del Trentino del 1859 furono un episodio della seconda guerra di indipendenza italiana italiana e consistettero nell'offensiva nella Valle Sabbia di reparti dell'Armata Sarda della 4\u00aa Divisione del generale Enrico Cialdini, supportata da reparti dei Cacciatori delle Alpi di Giuseppe Garibaldi, contro il 6\u00ba Corpo d'Armata austriaco del tenente feldmaresciallo Franz Xaver von Paumgartten volta al controllo della fascia confinaria tra il Trentino e il Regno del Lombardo-Veneto occupato.\nContesto.\nNel corso della seconda guerra di indipendenza italiana lo Stato maggiore austriaco di Vienna, allertato dalla vittoria italiana nella battaglia di Montebello del 20 maggio e in special modo da quelle di Giuseppe Garibaldi con i suoi Cacciatori delle Alpi a Varese e San Fermo del 26 e 27 maggio quest'ultimo peraltro fiancheggiando i franco-piemontesi sulle Alpi sembrava mirasse a penetrare in Trentino, decise, con ordine del 31 maggio, di muovere da Linz verso il Tirolo meridionale l'intero 6\u00ba Corpo d'Armata. L'intasamento dell'unica strada ferrata che da Innsbruck raggiungeva, tramite il passo del Brennero, la citt\u00e0 di Bolzano, costrinse i reparti ad una marcia forzata e solamente verso la met\u00e0 di giugno tutte le forze mobilitate raggiunsero la zona di operazioni ove il tenente feldmaresciallo Paumgartten, comandante interinale del Corpo, pose il suo quartier generale a Trento.\nL'armata franco-piemontese, dal canto suo, non era affatto intenzionata a condurre alcuna operazione offensiva di penetrazione verso il Trentino. Difatti, accordi segreti tra Vittorio Emanuele II e Napoleone III consideravano il Tirolo meridionale parte integrante della Confederazione germanica quindi, per non irritare ulteriormente l'imperatore Francesco Giuseppe e la Prussia, ogni azione venne preventivamente esclusa se non lo sgombero di tutti quei reparti austriaci operanti nella fascia di confine lombarda da Ponte Caffaro a passo del Tonale affidando il compito alla 4\u00aa Divisione dell'esercito regolare sardo comandata dal generale Enrico Cialdini.\nLe truppe austriache e le prime azioni.\nIl 4 giugno, dopo la battaglia di Magenta, lo Stato maggiore austriaco ricevette informazioni allarmanti su ipotetici movimenti offensivi verso il Trentino di un'armata piemontese di 40.000 uomini e che Garibaldi si apprestava a marciare con i suoi volontari da Brescia verso le Giudicarie e Riva del Garda. L'informativa che poi si rivel\u00f2 falsa, port\u00f2 il 16 giugno il comandante di Corpo d'Armata di Trento ad ordinare alla Brigata del generale Alfred von Henikstein, accampata con i suoi reparti a Condino e sui monti della Val Vestino, un attacco preventivo verso Vestone, sede della Brigata \u201cSavona\u201d e del 3\u00ba Battaglione dei Cacciatori delle Alpi. Con la conferma della veridicit\u00e0 dell'informazione, il tenente feldmaresciallo Paumgartten sospese ogni azione.\nElenco reparti austriaci al 16 giugno:\nIl 23 giugno il Comando del 6\u00ba Corpo ordin\u00f2 una nuova azione verso il lago di Garda, passando per la strada che da Treviso Bresciano, attraverso la Val Vestino sbocca sopra Gargnano ove avrebbe trovato a difesa pochi reparti piemontesi della Brigata \u201cSavona\u201d. Anche questa azione fu sospesa dopo la battaglia di Solferino e San Martino, ove gli austriaci subirono una pesante sconfitta.\nLe azioni sul lago di Garda.\nDopo la battaglia di Treponti del 15 giugno i Cacciatori delle Alpi di Giuseppe Garibaldi avevano oramai esaurito il proprio ruolo di ala sinistra dal momento che la fascia prealpina, bruscamente interrotta dalla lunga sagoma del lago di Garda, poteva essere presidiata dall'esercito franco-sardo il quale bastava anche per occupare l'intera fascia dal lago alla fortezza di Mantova.\nGiunto al lago, Garibaldi, la cui presenza non era richiesta accanto ai regolari, valut\u00f2 la possibilit\u00e0 di superare di un balzo la massa d'acqua e cattur\u00f2 a tal fine un vapore austriaco. L'iniziativa per\u00f2 era inattuabile perch\u00e9 troppa era la superiorit\u00e0 navale austriaca.\nLa piccola brigata non era, d'altra parte, sufficiente ad operare per qualcosa di pi\u00f9 di qualche azione di commando, n\u00e9 tantomeno si rivelava idonea ad ostacolare una eventuale discesa di forze austriache da Riva del Garda o dalle Valli Giudicarie ovvero dalla Valle Camonica attraverso il Passo del Tonale e comunque alle spalle del Mincio. Pertanto vi fu comandata la 4 \u00aa Divisione dell'Armata Sarda del generale Cialdini, il vincitore di Palestro, con l'ordine espressivo di non violarne i confini di stato. Il generale Cialdini poteva contare per questo scopo del 15\u00b0 e 16\u00b0 Reggimenti di fanteria, del 6\u00ba e 7\u00ba Battaglione bersaglieri, del Reggimento cavalleggeri \u201cNovara\u201d e nove pezzi di artiglieria da campagna.\nI Cacciatori vennero quindi comandati a muoversi molto pi\u00f9 a nord, in Valtellina, a copertura del Passo dello Stelvio, dotato di una eccellente strada militare austriaca sin dal 1825.\nL'assedio piemontese della Rocca d'Anfo.\nIl generale Enrico Cialdini ricevette l'ordine di marciare e conquistare Rocca d'Anfo sul lago d'Idro a ridosso del confine trentino, presidiata dagli austriaci, per isolare alle spalle la fortezza di Verona e togliere cos\u00ec i rinforzi agli imperiali.\nL'imperatore Francesco Giuseppe d'Asburgo, risoluto di non perdere la linea del Mincio, fin dal 17 maggio aveva affidata la guardia del Tirolo al fratello arciduca Carlo Ludovico che, preoccupato delle sommosse lombarde, aveva sollecitato i tirolesi a mantenersi fedeli al governo di Vienna ed a fornire volontari per la guerra contro i franco-piemontesi.\nTremila tirolesi accolsero l'appello dell'Arciduca e furono convogliati in Valcamonica, mentre il confine di Ponte Caffaro e la Rocca d'Anfo venivano rinforzati con la gendarmeria richiamata l'8 giugno dai paesi della Valle Sabbia e con la divisione del tenente generale Karl von Urban in ritirata. Le popolazioni locali della Valle Sabbia, indifese, provarono, allora, l'incubo di un imminente saccheggio. Rocca d'Anfo, come nel 1848, ritornava ad essere teatro di guerra e d'ignorati sacrifici.\nIl generale Enrico Cialdini, accolto dagli evviva degli abitanti, giunse il 20 giugno a Lavenone ove divise le truppe su due colonne: l'una la fece avanzare sulla strada reale fino ad Anfo, l'altra per la Spina e il torrente Abbioccolo fino a Presegno e a Bagolino col compito di scendere alle spalle della Rocca a monte Suello, occupare Ponte Caffaro e accerchiare cos\u00ec la fortezza che sapeva munitissima e ben difesa fra le rive del lago d'Idro e i dirupati crinali di alte montagne.\nIl 21 giugno avvennero gli scontri: il Cialdini occup\u00f2 la caserma posta ai piedi della Rocca facendo numerosi prigionieri. Nell'assalto rimase ucciso sul campo anche Girolamo Bonardelli di Anfo, di 22 anni d'et\u00e0, che con altri convalligiani aveva seguito le truppe liberatrici.\nLe pressioni contro la Rocca ripresero l'indomani per facilitare la conquista dei passi montani. Infatti i Cacciatori delle Alpi conquistarono il monte Maniva, scesero a Bagolino ed a monte Suello, evacuati gli austriaci, occuparono il confine di Ponte Caffaro, la Valle Trompia e la Valcamonica presso Ponte di Legno ancora in mano agli avversari.\nEsito e conseguenze.\nQuando oramai ci si apprestava alla conquista finale della fortezza gi\u00e0 completamente accerchiata, l'imprevista vittoria dei franco-piemontesi nella battaglia di San Martino e Solferino fece interrompere le ostilit\u00e0.\nL'armistizio di Villafranca intercorso tra i franco-piemontesi e gli austriaci del 13 luglio pose termine alle ostilit\u00e0 ma la guerra sul confine del Caffaro continu\u00f2 con ripetute azioni di sabotaggio fino al 29 gennaio del 1860, giorno in cui il tenente Pilade Bronzetti coi suoi volontari accampati ad Anfo e con le guardie civiche del distretto di Vestone, pot\u00e9 innalzare la bandiera tricolore sulla Rocca consegnata dai militari austriaci a seguito del trattato di pace."}
{"id": "3986577", "revid": "46931", "url": "https://it.wikipedia.org/wiki?curid=3986577", "title": "The Marriage Circle", "text": ""}
{"id": "3986580", "revid": "125078076", "url": "https://it.wikipedia.org/wiki?curid=3986580", "title": "Rete tranviaria di Montpellier", "text": "La rete tranviaria di Montpellier, gestita da TAM, \u00e8 un sistema di trasporto pubblico della citt\u00e0 francese di Montpellier ed \u00e8 composto da una rete di quattro di linee per un totale di 63 km e 84 stazioni. La prima linea della rete \u00e8 stata inaugurata nel 2000, a cui sono seguite poi nel tempo aperture di nuove linee e di prolungamenti.\nStoria.\nIl 18 luglio 1880, nella citt\u00e0 di Montpellier, fu inaugurata una rete tranviaria con trazione a cavallo, gestita dalla \"Compagnie G\u00e9n\u00e9rale des Omnibus de Marseille\": in quel periodo la citt\u00e0 contava circa cinquantacinquemila abitanti e la rete era servita da trentanove cavalli e ventisei vetture, che percorrevano l'\u00c9cusson, la zona del centro storico della citt\u00e0, fino ad estendersi al vicino paese di Castelnau-le-Lez; le frequenze delle corse andavano dai trenta minuti all'ora. Nel 1883, a causa della cattiva manutenzione dei binari e dei cavalli, la rete fu chiusa.\nNel novembre 1897 furono inaugurate le prime due tranvie elettriche della citt\u00e0, a cui se ne aggiunsero altre l'anno successivo: in totale la rete tocc\u00f2 i dodici km, suddivisi in cinque linee, con frequenze della corse che andavano dai sette ai quindi minuti; anche in questo caso, oltre a Montpellier, veniva servito il vicino paese di Castelnau-le-Lez. Place de la Com\u00e9die rappresentava il principale nodo d'interscambio, in quanto si incrociavano tutte le linee e sorgeva nelle vicinanze della stazione di Montpellier-Saint-Roch. La vita della tranvia scorrette abbastanza tranquilla, anche se il 16 dicembre 1943, periodo in cui si registravano circa cinque milioni di passeggeri annui, fu funestata da un grave incidente, in quanto un tram della linea 5, deragliando, caus\u00f2 la morte di sette persone e il ferimento di altre ventitr\u00e9. A seguito della concorrenza delle automobili e degli autobus, la tranvia venne chiusa il 31 gennaio 1949.\nTuttavia agli inizi degli anni novanta, il sindaco Georges Fr\u00eache propose la costruzione di una nuova rete tranviaria, costituita da tre linee e che avrebbe interessato l'intero distretto di Montpellier, per ovviare al gravoso problema del traffico veicolare: ci furono diverse discussioni in merito alla realizzazione della tranvia, che portarono anche all'idea di creare un tram su gomma come era stato fatto a Caen, ma alla fine si opt\u00f2 per il modello tradizione su rotaie. Dopo diverse diatribe sul percorso da seguire, iniziarono i lavori e la prima linea fu inaugurata nel luglio 2000, ottenendo ben presto un notevole successo commerciale in termini di passeggeri trasporti; il 16 dicembre 2006 fu inaugurata anche una seconda linea, non senza polemiche, in quanto, alcuni residenti, accusavano di un elevato rumore, soprattutto in tarda serata, al passaggio del tram ed altre critiche furono mosse sia perch\u00e9 che la tranvia attraversava zone della citt\u00e0 scarsamente popolate sia perch\u00e9 aveva dei raggi di curvatura troppo stretti, che ne rallentano notevolmente la velocit\u00e0. Il 7 aprile 2012 furono inaugurate due nuove linee.\nRete.\nLa \"Linea 1\" \u00e8 lunga 15,8\u00a0km, conta 30 stazioni, trasporta circa ogni giorno circa centotrentamila passeggeri e corre interamente a Montpellier: \u00e8 stata inaugurata il 30 giugno 2000 ed ha subito un'estensione il 24 settembre 2009, verso il quartiere Odysseum e il 7 aprile 2012; l'intero percorso viene coperto in quarantasei minuti. Sulla linea vengono impiegati trenta tram tipo Citadis 401 e tre di tipo Citadis 302, i quali, esternamente, sono di colore blu con uccelli bianchi, realizzati da Elizabeth Garouste e Mattia Bonetti. Lunga la linea sono state inserite numerose opere d'arte, realizzate da artisti come Chen Zhen, Ludger Gerdes e Alain Jacquet. Le fermate sono: Mosson, Stade de la Mosson, Halles Paillade, Saint Paul, Hauts de Massane, Eurom\u00e9decine, Malbosc, Ch\u00e2teau d'\u00d4, Occitanie, H\u00f4pital Lapeyronie, Universit\u00e9s, Saint \u00c9loi, Boutonnet, Stade Phidippid\u00e8s, Place Albert 1er, Louis Blanc, Corum, Com\u00e9die, Gare Saint-Roch, Du Guesclin, Antigone, L\u00e9on Blum, Place de l'Europe, Rives du Lez, Moular\u00e8s (H\u00f4tel de Ville), Port Marianne, Mondial 1998, Mill\u00e9naire, Place de France, Odysseum.\nLa \"Linea 2\" \u00e8 lunga 19\u00a0km, conta 29 stazioni, trasporta cinquantamila passeggeri al giorno e serve, oltre a Montpellier, anche i paesi di Jacou, Castelnau-le-Lez e Saint-Jean-de-V\u00e9das: \u00e8 stata inaugurata il 16 dicembre 2006 ed ha subito un'estensione il 7 aprile 2012; durante i lavori di costruzione, i cui costi sono ammontanti a circa quattrocento milioni di euro, sono stati ritrovati resti umani risalenti a circa undicimila anni fa. L'interno percorso viene coperto in cinquantatr\u00e9 minuti e sono utilizzati ventiquattro tram di tipo Citadis 302, con la parte esterna in arancione, decorata con fiori d'arancio, opera di Mattia Bonetti. Le fermate sono: Jacou, Georges Pompidou, Via Domitia, Aube Rouge, N-D de Sablassou, Centurions, La Galine, Clairval, Charles de Gaulle, Saint Lazare, Aiguelongue, Jeu de Mail des Abb\u00e9s, Beaux arts, Corum, Com\u00e9die, Gare Saint-Roch, Rondelet, Nouveau Saint Roch, Saint Cl\u00e9ophas, Lemasson, Mas Drevon, Croix d'Argent, Villeneuve d'Angoul\u00eame, Sabines, Grisette, Victoire 2, La Condamine, St Jean le Sec, Saint-Jean-de-V\u00e9das Centre.\nLa \"Linea 3\" \u00e8 lunga 19, 8\u00a0km, conta 27 stazioni ed \u00e8 stata inaugurata il 7 aprile 2012, dopo che i lavori di costruzione erano iniziati il 19 marzo 2009: il costo di realizzazione si \u00e8 aggirato intorno ai cinquecentotrenta milioni di euro. Oltre a Montpellier serve anche i paesi di Juvignac, Lattes e P\u00e9rols e l'intero percorso viene coperto in circa cinquanta minuti. Sulla linea viaggiano ventitre tram Citadis 402, decorati dall'artista Christian Lacroix: l'esterno riporta pesci e molluschi, mentre all'interno \u00e8 usata una colorazione chiara, con corrimano arancioni, che riprendono i coralli. Le fermate sono: Juvignac, Juvignac, Mosson, Celleneuve, Pilory, H\u00f4tel du d\u00e9partement, Pergola, Tonnelles, Jules Guesde, Astruc, Les Arceaux, Plan Cabanes, Saint-Denis, Observatoire, Gare Saint-Roch, Place Carnot, Voltaire, Rives du Lez, Moular\u00e8s (H\u00f4tel de Ville), Port Marianne, Pablo Picasso, Boirargues, Cougourlude, Lattes Centre, EcoP\u00f4le, Parc Expo, P\u00e9rols Centre, P\u00e9rols Etang de l'or.\nLa \"Linea 4\" \u00e8 lunga 8,6\u00a0km, conta 17 stazioni ed \u00e8 stata inaugurata il 7 aprile 2012: il percorso viene coperto in trenta minuti e sono impiegati dieci tram di tipo Citadis 302; la linea corre interamente a Montpellier. Le fermate sono: Place Albert 1er, Louis Blanc, Corum, Les Aubes, Pompignane, Place de l'Europe, Rives du Lez, H\u00f4tel de ville - Parvis Georges Fr\u00eache, La Rauze, Garcia Lorca, Restanque, Saint-Martin, Nouveau Saint-Roch, Rondelet, Gare Saint-Roch, Observatoire, Saint-Denis.\nMateriale rotabile.\nLa rete tranviaria di Montpellier utilizzata un parco rotabili di settantacinque tram, di tre tipi: trenta tram tipo Citadis 401, di 40,9 metri di lunghezza, ventisette tram si tipo Citadis 302, di 32,5 metri di lunghezza e sedici tram di tipo Citadis 402, dalla lunghezza di quarantadue metri; tutti sono prodotti dalla ditta Alstom. A seconda delle linee sul quale vengono utilizzati, hanno una decorazione, sia esterna che interna, diversa; vengono ospitati in due depositi, denominati \"Les Hirondelles\" e \"La Jeune Parque\".\nProgetti futuri.\nEsistono numerosi progetti di ampliamento della rete, sia prolungamenti delle linee gi\u00e0 esistenti che creazione di nuove: la \"Linea 5\" dovrebbe avere una lunghezza di circa diciassette kilometri e attraversare i comuni di Lav\u00e9rune, Montpellier, Clapiers, Montferrier e Prades-le-Lez; \"la Linea 6\" \u00e8 stata presentata il 26 gennaio 2009 e dovrebbe avere una lunghezza di circa cinque kilometri, collegando la \"Linea 1\" alla \"Linea 2\", attraversando nuovi quartieri ed una zona commerciale della citt\u00e0; la \"Linea 7\" venne discussa per la prima volta il 23 dicembre 2011: dovrebbe trattarsi di una linea a binario singolo, della lunghezza di circa sette kilometri e dovrebbe raggiungere il paese di Castries e Saint-Jean-de-V\u00e9das, dove, utilizzando la ferrovia abbandonata Paulhan - Montpellier, potrebbe essere prolungata ai paesi di Fabr\u00e8gues, Cournonterral e Cournonsec."}
{"id": "3986581", "revid": "599013", "url": "https://it.wikipedia.org/wiki?curid=3986581", "title": "Suore di Maria Santissima Consolatrice", "text": "Le Suore di Maria Santissima Consolatrice sono un istituto religioso femminile di diritto pontificio: le suore di questa congregazione pospongono al loro nome la sigla S.M.C.\nStoria.\nAttorno al 1890 le bergamasche Angela Rovaris e Maddalena Defendi iniziarono a dedicarsi a opere di carit\u00e0 in favore della giovent\u00f9 abbandonata di Torino: alle due si unirono presto altre giovani donne originarie di Venezia, Pavia e del Monferrato e l'arcivescovo di Torino, Davide Riccardi, mise a disposizione della comunit\u00e0 un appartamento nel quartiere del Martinetto.\nAssecondando il desiderio dell'arcivescovo di dare un ordinamento giuridico alla comunit\u00e0 per garantirne la sopravvivenza, le donne si rivolsero al gesuita Giuseppe Migliavacca (poi cappuccino con il nome di padre Arsenio da Trigolo) e, il 25 dicembre 1892, le prime dodici suore ricevettero l'abito religioso dando formalmente inizio alla congregazione: in onore della Consolata, patrona della citt\u00e0, le religiose presero il nome di suore di Maria Santissima Consolarice.\nIl 2 gennaio 1893 le suore, assieme con le orfanelle che assistevano, si insediarono nell'ex convento dei trinitari scalzi alla Crocetta; quando, nel 1902, Migliavacca lasci\u00f2 la guida della comunit\u00e0 per ritirarsi in convento a Bergamo, la direzione delle suore fu assunta da Giuseppe Casalegno, ritenuto il cofondatore dell'istituto.\nDiffusesi rapidamente in varie localit\u00e0 italiane, nel 1937 le suore raggiunsero anche la Cina, dove erano state invitate dai missionari del PIME, e nel 1939 la Tripolitania, su richiesta del vescovo cappuccino Vittorio Facchinetti.\nLa congregazione ricevette il pontificio decreto di lode il 20 maggio 1915 e l'approvazione pontificia il 22 febbraio 1943.\nAttivit\u00e0 e diffusione.\nLe religiose si dedicano a varie forme di apostolato, particolarmente in favore della giovent\u00f9.\nOltre che in Italia, sono presenti in Angola, Burkina Faso, Brasile, Costa d'Avorio, Ecuador; la sede generalizia \u00e8 a Roma.\nAlla fine del 2008 la congregazione contava 397 religiose in 56 case."}
{"id": "3986582", "revid": "124123", "url": "https://it.wikipedia.org/wiki?curid=3986582", "title": "Walter Fiers", "text": "Noto per essere stato il primo a determinare la sequenza nucleotidica completa di un gene (1972) e la sequenza nucleotidica completa del fago ad RNA MS2 (1976). Nel 1978 Fiers e i suoi collaboratori sono stati i primi a determinare la sequenza nucleotidica completa del virus SV40.. Nel 1976 fu insignito del Prix Francqui per le scienze biomediche, il pi\u00f9 prestigioso premio belga. Nel 1991 ricevette il Premio Koch."}
{"id": "3986585", "revid": "36426", "url": "https://it.wikipedia.org/wiki?curid=3986585", "title": "Crocifisso di frate Elia", "text": ""}
{"id": "3986588", "revid": "1714743", "url": "https://it.wikipedia.org/wiki?curid=3986588", "title": "Asrael (opera)", "text": "Asrael \u00e8 un'opera lirica di Alberto Franchetti, su libretto di Ferdinando Fontana. L'opera fu rappresentata per la prima volta al Teatro Municipale (Reggio Emilia) l'11 febbraio 1888.\nGli interpreti della prima rappresentazione furono:\nLa scenografia era di Alfredo Edel.\nLa prima rappresentazione ebbe un grande successo, anche se non piacque l'interpretazione del protagonista Ladislao Mierzwinski. E. Ferrettini, recensendo lo spettacolo su \"La Stampa\", sottoline\u00f2 soprattutto la tempra di sinfonista del Franchetti, che gli permetteva di dare il meglio negli episodi dove l'elemento sinfonico poteva emergere pi\u00f9 liberamente, mentre ritenne meno riuscito il rilievo musicale dei personaggi, forse per il contrasto tra la \u00abmente equilibrata\u00bb del compositore e le \u00abtempeste dell'anima\u00bb che caratterizzano i personaggi. Il Ferrettini giudic\u00f2 il libretto \u00abpuerile e farraginoso\u00bb, ma lo trov\u00f2 adatto alle doti musicali di Marchetti. Un difetto dell'opera, che la fece giudicare un passo indietro rispetto al quasi contemporaneo \"Otello\" di Giuseppe Verdi, fu rinvenuto nel suo organizzarsi in pezzi \u00abindipendenti l'uno dall'altro\u00bb, che causava \u00abmancanza di concisione\u00bb. Ferrettini indic\u00f2 tra i pezzi migliori il preludio e l'intermezzo tra la prima e la seconda parte del primo atto.\nTrama.\nAsrael e Nefta si sono amati come angeli nel paradiso, poi sono stati separati quando Asrael \u00e8 stato fatto prigioniero da Lucifero, nel tentativo di opporsi alla ribellione di questo contro Dio, e condotto all'inferno.\nSia Nefta che Asrael, che non hanno mai dimenticato il loro amore, ottengono di poter trascorrere un periodo sulla terra, in cerca di anime da condurre rispettivamente al paradiso o all'inferno.\nAsrael sulla terra deve sfuggire alle tentazioni che gli vengono tese da due donne, Lidoria di Brabante e la gitana Loretta. Asrael si rifugia cos\u00ec nel convento dove Nefta ha assunto le fattezze di una suora, suor Clotilde. Qui viene convinto a recitare un'\"Ave Maria\": all'improvviso Clotilde si trasforma in Nefta, Asrael si ritrasforma in angelo e tutti cantano la ritrovata gioia."}
{"id": "3986590", "revid": "1442080", "url": "https://it.wikipedia.org/wiki?curid=3986590", "title": "ITF Women's Circuit Tallahassee 2002 - Singolare", "text": "Il tabellone singolare dell'ITF Women's Circuit Tallahassee 2002, torneo di tennis che faceva parte del circuito ITF Women's Circuit nell'ambito dell'ITF Women's Circuit 2002, \u00e8 stato vinto da Petra Rampre (tds n. 4). In finale ha sconfitto Andrea Nathan con il punteggio di 4-6, 6-3, 6-4."}
{"id": "3986591", "revid": "36426", "url": "https://it.wikipedia.org/wiki?curid=3986591", "title": "Cristoforo Colombo (opera)", "text": "Cristoforo Colombo \u00e8 un'opera lirica di Alberto Franchetti, su libretto di Luigi Illica. \nStoria.\nL'opera fu rappresentata per la prima volta al Teatro Carlo Felice di Genova il 6 ottobre 1892.\nGli interpreti della prima rappresentazione furono:\nL'orchestra era diretta da Luigi Mancinelli.\nLa prima mondiale dell'opera, appositamente commissionata dalla citt\u00e0 di Genova, fu eseguita in occasione delle Feste Colombiane per il 4\u00ba centenario della scoperta dell'America.\nLa partitura prevede la possibilit\u00e0 di unire il terzo e il quarto atto in uno solo, con brani appositi.\nL'opera venne successivamente rappresentata anche al Teatro alla Scala il 26 dicembre dello stesso anno. Tra il 1894 e il 1896 seguirono rappresentazioni a Bologna, Torino, Venezia, Napoli. All'inizio del 1900 il lavoro ebbe un certo numero di allestimenti, anche all'estero, ma in tempi moderni, \u00e8 stato poco rappresentato, anche per le difficolt\u00e0 di messa in scena legate alla sua grandiosit\u00e0. Una rappresentazione ebbe luogo a Francoforte nel 1991, tra i protagonisti Renato Bruson e Roberto Scandiuzzi.\nGiuseppe Depanis, nella recensione dello spettacolo di Genova del 1892, apprezz\u00f2 in modo particolare l'orchestrazione, giudicando \u00ablo strumentale dei primi due atti e dell'epilogo di una variet\u00e0 di impasti meravigliosa\u00bb, mentre negli altri atti \u00abla ricerca dell'originalit\u00e0 e del colore locale\u00bb avrebbero nuociuto un po' al livello dell'orchestrazione. Tuttavia Depanis not\u00f2 che \u00abl'estrema famigliarit\u00e0 del maestro colle risorse strumentali lo spinge talvolta ad abusarne\u00bb, cosicch\u00e9 l'orchestra in qualche occasione tende a soverchiare le voci, anche perch\u00e9 \u00abil maestro non tratta le voci con la stessa perizia con cui tratta gli strumenti\u00bb. Nell'opera si fa un uso moderato del \"leit-motiv\" wagneriano: i temi vengono usati per contraddistinguere i personaggi e ritornano all'occorrenza, ma non \u00abcostituiscono l'ossatura dell'edificio\u00bb. Depanis fece notare soprattutto il secondo atto, che \u00absi svolge in un ambiente marinaresco delizioso. [...] Dopo il Wagner nessuno ha espresso magistralmente come lui la poesia del mare\u00bb.\nTrama.\nLa prima parte narra della scoperta dell'America e si svolge nel 1487 (primo atto) e nel 1492 (secondo atto). La seconda parte narra della conquista e si svolge nel 1503 (terzo e quarto atto) e nel 1506 (epilogo).\nAtto primo. Nel cortile nel Convento di S. Stefano a Salamanca si attende il responso del Concilio sulle teorie di Colombo circa la possibilit\u00e0 di andare alle Indie da occidente, attraverso l\u2019Atlantico. Tre Romei cantano la leggenda di San Brandano, e le meraviglie di ignoti lidi lontani. Dal canto suo, il cavaliere Don Roldano Ximenes racconta una leggenda macabra in cui si parla di un mostro immane che divora le navi. Intanto il Concilio esce dal convento e dichiara che le teorie di Colombo sono i sogni di un pazzo. Colombo viene schernito dalla folla aizzata da Roldano, ma Don Fernan Guevara, capitano delle Guardie del Re, lo difende. La folla si disperde e Colombo, avvilito, \u00e8 preso dal dubbio. La Regina Isabella, uscendo dall\u2019oratorio, lo riconosce e lo conforta narrandogli una visione in cui le apparve la nuova terra da lui scoperta.\nAtto secondo. Colombo ha ottenuto tre caravelle per compiere l\u2019audace esplorazione grazie all\u2019intercessione della Regina. Sulla tolda della Santa Maria l\u2019ago della bussola ha deviato, e ci\u00f2 suscita in tutti il terrore, ma Colombo riesce a tranquillizzare gli spauriti. Per\u00f2 la lunga navigazione ha creato stanchezza e sfiducia. Roldano ne approfitta per sollevare la ciurma, ma il grido di \u00abterra, terra!\u00bb trasforma l\u2019ira in un\u2019entusiastica gioia.\nAtto terzo e quarto. Per l\u2019avidit\u00e0 gli Spagnoli stanno uccidendo gli Indiani presso Xaragua, sulle rive del lago sacro. \u00c8 rimasto ucciso un Cacico, che gli Indiani portano alla sepoltura. La Regina Anacoana sa che Roldano congiura contro Colombo e aspetta l\u2019ora della vendetta. Guevara (che si \u00e8 innamorato della figlia della Regina, Iguamota) annuncia gli ordini di Colombo e infatti arriva una nave dalla quale sbarca Bobadilla. Quest'ultimo che dichiara decaduto dal comando Colombo e lo fa incatenare. Nel frattempo Roldano ha ucciso Anacoana perch\u00e9 non ha voluto testimoniare contro Colombo e gli Indiani levano le loro lamentele in morte della Regina.\nEpilogo. A Medina del Campo, Guevara conduce Colombo nell'oratorio con i sepolcri dei Re di Castiglia. Colombo \u00e8 cadente, distrutto per i dolori e la lunga prigionia sofferta. Guevara andr\u00e0 dalla Regina affinch\u00e9 interceda presso il Re e gli renda giustizia. Durante l\u2019assenza di Guevara un corteo di ragazze entra portando fiori su un tumulo, mentre dei frati recitano preghiere. Interrogate le ragazze, Colombo apprende che la Regina vi \u00e8 sepolta da tre giorni. Questo nuovo grande dolore uccide Colombo che muore fra le braccia di Guevara."}
{"id": "3986594", "revid": "599013", "url": "https://it.wikipedia.org/wiki?curid=3986594", "title": "Suore del Santo Natale", "text": "Le Suore del Santo Natale, dette Nataline, sono un istituto religioso femminile di diritto pontificio.\nStoria.\nLa congregazione fu fondata a Torino nel 1890 dal sacerdote Francesco Bono (1834-1914), vicario parrocchiale di Pozzo Strada, insieme con Giuseppina Cavagnero.\nL'istituto ricevette il pontificio decreto di lode il 21 dicembre 1949 e le sue costituzioni vennero approvate definitivamente dalla Santa Sede il 24 dicembre 1958.\nAttivit\u00e0 e diffusione.\nSorte per l'assistenza alle bambine orfane e abbandonate, le Nataline si dedicano anche all'istruzione e all'educazione cristiana della giovent\u00f9, alle opere parrocchiali e alla cura di anziani e ammalati.\nOltre che in Italia, sono presenti in India, Burkina Faso, Mali; la sede generalizia \u00e8 a Torino.\nAlla fine del 2008 la congregazione contava 130 religiose in 16 case."}
{"id": "3986596", "revid": "110157", "url": "https://it.wikipedia.org/wiki?curid=3986596", "title": "Fior d'Alpe", "text": "Fior d'Alpe \u00e8 un'opera lirica di Alberto Franchetti, su libretto di Leopoldo Pull\u00e8 (che si firm\u00f2 \"Leo di Castelnuovo\"). L'opera fu rappresentata per la prima volta al Teatro alla Scala di Milano il 15 marzo 1894.\nGli interpreti della prima rappresentazione furono:\nAlla prima rappresentazione, il primo atto fu accolto freddamente, e piacque solo un'aria di Maria. Il secondo atto, con musica \u00abin genere facile, melodica e di effetto immediato\u00bb piacque di pi\u00f9, soprattutto la scena iniziale e il duetto tra Paolo e Maria. Il terzo atto sembr\u00f2 inferiore al secondo. Nel complesso il successo fu poco caloroso, anche per l'esecuzione mediocre, cui fece eccezione la protagonista femminile Cesira Ferrani.\nTrama.\nL'azione del primo e terzo atto si svolge fra le Alpi Savojarde. \u2014 Quella del secondo, a Torino nel 1796.\nDal primo al secondo atto passano due anni. \u2014 Dal secondo al terzo alcuni giorni.\nAtto I.\nPaolo e Maria, che vivono tra le Alpi, credono di essere fratello e sorella, ma lei \u00e8 invece figlia di un conte che per gravi motivi l'ha dovuta abbandonare. Maria viene richiamata a Torino perch\u00e9 la vera madre \u00e8 morente. Paolo si rende conto di amarla, non solo come fratello.\nAtto II.\nSono trascorsi due anni. Maria \u00e8 stata costretta a sposarsi con il marchese Alfredo ma non ha dimenticato le montagne dove ha trascorso la giovinezza e vorrebbe ritornarvi. Paolo colto dalla rabbia e dalla gelosia per la separazione da Maria ha deciso di arruolarsi nell'esercito francese che ha invaso il Piemonte, e cos\u00ec combatter\u00e0 contro i piemontesi di cui Alfredo \u00e8 uno dei comandanti.\nAtto III.\nDi nuovo sulle Alpi, dove finalmente Maria \u00e8 riuscita a recarsi con Alfredo. Paolo riesce ad avere un incontro con lei, nel quale Maria gli confessa di amarlo. Rinfrancato, Paolo si rende conto di non poter tradire la propria patria e passa dalla parte dei piemontesi. Morir\u00e0 in battaglia ricevendo un bacio da Maria prima di spirare."}
{"id": "3986598", "revid": "76963", "url": "https://it.wikipedia.org/wiki?curid=3986598", "title": "Valea Katharina Scalabrino", "text": "Biografia.\nValea Scalabrino \u00e8 nata a Berlino. All'et\u00e0 di sei anni, ha debuttato in \"Love Boat\". In seguito ha interpretato altri ruoli televisivi e cinematografici, tra cui un film di Rosamunde Pilcher e poi nella soap opera tedesca My Life in onda su Rete 4. Dal aprile 2010, \u00e8 nel cast di \"Among Us\" nel ruolo di Sina Uhland."}
{"id": "3986600", "revid": "228587", "url": "https://it.wikipedia.org/wiki?curid=3986600", "title": "Il signor di Pourceaugnac (Alberto Franchetti)", "text": "Il signor di Pourceaugnac \u00e8 un'opera lirica di Alberto Franchetti, su libretto di Ferdinando Fontana. L'opera fu rappresentata per la prima volta al Teatro alla Scala di Milano il 10 aprile 1897.\nGli interpreti della prima rappresentazione furono: "}
{"id": "3986605", "revid": "36426", "url": "https://it.wikipedia.org/wiki?curid=3986605", "title": "Crocifisso della cattedrale di Pistoia", "text": ""}
{"id": "3986610", "revid": "506294", "url": "https://it.wikipedia.org/wiki?curid=3986610", "title": "Arthur Avalon", "text": ""}
{"id": "3986611", "revid": "6340", "url": "https://it.wikipedia.org/wiki?curid=3986611", "title": "Abbazia di Orval", "text": ""}
{"id": "3986616", "revid": "24443", "url": "https://it.wikipedia.org/wiki?curid=3986616", "title": "Rifugio Guide di Ayas", "text": ""}
{"id": "3986621", "revid": "1543377", "url": "https://it.wikipedia.org/wiki?curid=3986621", "title": "El T\u00edo", "text": "El T\u00edo \u00e8 una citt\u00e0 dell'Argentina nella provincia di C\u00f3rdoba."}
{"id": "3986622", "revid": "1318658", "url": "https://it.wikipedia.org/wiki?curid=3986622", "title": "Ta\u00e7a de Portugal 1971-1972", "text": "La Ta\u00e7a de Portugal 1971-1972 fu la 32\u00aa edizione della Coppa di Portogallo. Il Benfica vinse la competizione in finale contro i concittadini dello Sporting Lisbona 3-2 (dopo i supplementari) grazie ad una tripletta di Eus\u00e9bio. Gli \"Encarnados\" si vendicano cos\u00ec della finale dell'edizione precedente vinta dallo Sporting e si aggiudicano la quindicesima coppa nazionale della loro storia.\nSquadre partecipanti.\nIn questa edizione erano presenti:"}
{"id": "3986623", "revid": "124830914", "url": "https://it.wikipedia.org/wiki?curid=3986623", "title": "Germania (opera)", "text": "Germania \u00e8 un'opera lirica di Alberto Franchetti, su libretto di Luigi Illica. L'opera fu rappresentata per la prima volta al Teatro alla Scala di Milano l'11 marzo 1902.\nPrima rappresentazione.\nGli interpreti della prima rappresentazione furono:\nIl direttore d'orchestra era Arturo Toscanini; la scenografia era di Adolfo Hohenstein.\nAccoglienza.\nTra il pubblico della prima era presente anche Giacomo Puccini.. Il successo, a cui contribu\u00ec anche il tenore Enrico Caruso, si annunci\u00f2 fin dal prologo, che la recensione de La Stampa defin\u00ec \u00abun sano equilibrio di strumentale, una ricchezza non mai smentita di colorito armonico\u00bb. Il primo atto per\u00f2 piacque meno per una \u00abpletora di scatti enfatici\u00bb; nel secondo atto, in parte appesantito da troppi richiami patriottici, le pagine corali furono accolte freddamente, ma fu applauditissima la chiusa marziale \"Morir per la Germania\" appoggiata dall'orchestra. Dopo un intermezzo sinfonico, dal quale il pubblico si sarebbe forse aspettato qualcosa in pi\u00f9, la chiusura dell'epilogo con l'agonia di Federico \u00abdescritta con potenza di vero artista\u00bb. Il pubblico, pur con qualche parere contrastante, riconobbe in generale il \u00ablavoro validissimo d'un grande artista\u00bb. Un difetto dell'opera fu trovato nella troppa attenzione alla grandezza patriottica, \u00abtale da assorbire in s\u00e9 completamente la piccola nota amorosa\u00bb, con conseguente minore fascino per il pubblico dell'epoca.\nTrama.\nLa vicenda si svolge in Germania all'inizio del XIX secolo.\nPrologo.\nNapoleone ha conquistato la Germania, e un gruppo di studenti suoi oppositori si ritrova in una tipografia clandestina dove lavora sotto la direzione di Giovanni Filippo Palm, ricavata in un vecchio mulino nei pressi di Norimberga. Tra di loro vi sono Ricke e Worms. Worms \u00e8 riuscito a sedurre Ricke anche se lei era fidanzata con Federico, di cui da tempo non ha pi\u00f9 notizie.\nProprio Federico li raggiunge, per organizzare la lotta, recando la notizia che il fratello di Ricke \u00e8 morto. Ricke vorrebbe svelare a Federico la relazione con Worms, ma teme le conseguenze e preferisce tacere. Il loro incontro viene interrotto dal sopraggiungere della polizia. informata dalla delazione di Jebbel. Palm viene scovato ed arrestato. Per lui sar\u00e0 la morte.\nAtto I.\nUna rozza casupola di boscaiolo nella Foresta Nera, dove Federico ha trovato rifugio, dopo l'insuccesso della lotta antinapoleonica. Con lui vi \u00e8 anche Ricke e si sta svolgendo il loro matrimonio. Giunge Worms, che era stato arrestato ed \u00e8 riuscito a fuggire. Dice che la societ\u00e0 segreta del \"Luise-Bund\" si riunir\u00e0 a K\u00f6nigsberg e Federico sar\u00e0 nominato uno dei capi. Per\u00f2 saputo del matrimonio subito si allontana, ma anche Ricke, tormentata dal ricordo della relazione con Worms, fugge. Scoppia una tempesta. Federico apprende da Jane, la sorella di Ricke che si \u00e8 nascosta con loro ed ha paura dei fulmini, dei tormenti a cui Ricke era soggetta. Decide perci\u00f2 di andare a K\u00f6nigsberg ad uccidere Worms\nAtto II.\nA K\u00f6nigsberg, nei sotterranei della societ\u00e0 segreta \"Louise-Bund\", si svolge la riunione cui partecipano personaggi storici, L\u00fctzow e K\u00f6rner. Viene introdotto Jebbel che trad\u00ec Palm per l'oro. Jebbel preso dal rimorso consegna l'oro. I presenti chiedono la sua morte ma L\u00fctzow invece lo arruola dandogli cos\u00ec la possibilit\u00e0 di riscattarsi. Entra un uomo mascherato che accusa Worms di vilt\u00e0. Poi l'uomo mascherato si rivela, \u00e8 Federico, che vuole uccidere Worms dicendo che non merita una morte gloriosa in battaglia. Worms non vuole difendersi, preferisce pagare le sue colpe. Ma L\u00fctzow dichiara che la libert\u00e0 della patria \u00e8 pi\u00f9 importante delle beghe personali. Tutti allora inneggiano alla lotta contro Napoleone.\nEpilogo.\nHa luogo la battaglia, nei pressi di Lipsia. Un intermezzo sinfonico esalta i caduti per la libert\u00e0 della Germania. Ricke e Jebbel si aggirano fra i caduti e trovano Federico morente. Gli dicono che Worms \u00e8 morto eroicamente difendendo la bandiera. Federico lo perdona e dice a Ricke di fare lo stesso. Poi la donna lo sorregge perch\u00e9 in fondo nella luce del tramonto si vede Napoleone sconfitto in ritirata con il suo esercito. Federico muore cos\u00ec felice della riconquistata libert\u00e0 della Germania."}
{"id": "3986626", "revid": "729019", "url": "https://it.wikipedia.org/wiki?curid=3986626", "title": "Linea Tranviaria Rapida", "text": "La Linea Tranviaria Rapida (LTR) era un'infrastruttura progettata negli anni ottanta per l'integrazione della rete tranviaria di Napoli mediante la costruzione di una tratta sotterranea.\nIl progetto, realizzato solo in parte, fu successivamente convertito nella linea 6 della metropolitana.\nStoria.\nQuale tentativo di rilanciare ci\u00f2 che restava della rete tranviaria napoletana, fortemente ridimensionata nel secondo dopoguerra, da poco orfana della tratta per Barra-Borrelli a causa del terremoto dell'Irpinia del 1980 e penalizzata dalla promiscuit\u00e0 con il traffico automobilistico, nel 1981 venne presentato il progetto di massima per una \"Linea Tranviaria Rapida\", consistente nella realizzazione di sedi riservate e tratte sotterranee, cos\u00ec da aumentare la velocit\u00e0 commerciale del servizio.\nNonostante si prevedesse di iniziare i lavori di costruzione nel 1982 e di completarli in 5 anni, la mancanza di finanziamenti port\u00f2 a un rinvio dell'opera; nel 1984 si propose di iniziare con la costruzione della sola tratta centrale, la galleria da piazza Municipio a piazza Vittoria, ma anche tale opera, che avrebbe consentito di abbandonare la tratta pi\u00f9 congestionata dell'esistente rete tranviaria, non venne finanziata.\nLa programmazione dei mondiali di calcio del 1990 consent\u00ec di disporre delle risorse economiche necessarie a costruire la tratta occidentale, totalmente in galleria, da Piedigrotta (in corrispondenza con la stazione Mergellina) a viale Augusto, con la fermata intermedia di Lala, consentendo nei piani di allora un rapido accesso allo stadio San Paolo, tratta che venne cantierizzata.\nParadossalmente, l'avvio dei cantieri caus\u00f2 la soppressione del percorso tranviario interno di Fuorigrotta sulla direttrice via Cumana-via Lepanto-via Giambattista Marino, penalizzando fortemente l'infrastruttura tranviaria che si era inteso potenziare. La tratta venne costruita rapidamente, e nel maggio 1990 inizi\u00f2 il preesercizio con 6 elettromotrici, a cui tuttavia non segu\u00ec mai l'esercizio regolare: il previsto avvio del servizio fu impedito dalla mancata autorizzazione da parte dell'USTIF, che ravvis\u00f2 l'assenza di alcuni requisiti di sicurezza.\nParticolare rimarchevole considerate le finalit\u00e0 dei finanziamenti, la fermata di piazzale Tecchio, presso lo stadio, non venne costruita per non penalizzare la viabilit\u00e0 della zona\nL'intero progetto della LTR venne successivamente abbandonato: la tratta gi\u00e0 costruita fu inclusa nel progetto di una nuova linea di metropolitana leggera, totalmente sotterranea, inaugurata nel 2007 come linea 6.\nCaratteristiche.\nIpotizzata fin dall'origine a scartamento ordinario, per consentire l'interoperabilit\u00e0 con la preesistente rete tranviaria, la LTR fu progettata secondo le norme in vigore gi\u00e0 all'epoca, che impongono il valore standard della tensione di alimentazione per questo tipo di infrastrutture a 750 V.\nIl traffico sarebbe stato conseguentemente misto, con esercizio nel tratto sotterraneo assistito da segnalamento e incarrozzamento a raso da banchine sopraelevate e marcia a vista su sede stradale con servizio effettuato alle normali fermate tranviarie.\nPercorso.\nSecondo il progetto iniziale, la LTR avrebbe avuto 26 fermate, di cui 7 in galleria e 5 stazioni, di cui 3 in galleria; la linea avrebbe avuto una lunghezza complessiva di 17,428\u00a0km, dai quartieri occidentali (Fuorigrotta) a quelli orientali (Ponticelli).\nRisultavano peraltro previste anche ulteriori espansioni, verso ovest in direzione di Soccavo, un anello nella zona di Ponticelli, e una diramazione verso piazza Garibaldi, per un totale di 35 fermate. - la fermata di piazzale Tecchio, presso lo stadio, non venne costruita per non penalizzare la viabilit\u00e0 della zona.\nMateriale rotabile.\nPer l'esercizio della LTR furono ordinate nel 1989 dodici elettromotrici articolate a due casse serie L6, del tipo Firema tipo T 67, da cui derivarono i treni Serie 10 (Firema T67A) per la metropolitana di Genova, costruiti nel medesimo periodo.\nLunghi 23,6 metri, tali rotabili subirono un'evoluzione progettuale che port\u00f2 ad abbandonare alcune soluzioni inizialmente previste quali la presa di corrente ad asta e rotella e l'adozione di scalini retrattili per il servizio sulla rete di superficie.\nLe prime sei elettromotrici calate nella galleria sotto viale Augusto a maggio 1990 ma conseguentemente al mancato avvio del servizio le restanti sei in corso di fornitura rimasero presso lo stabilimento del costruttore in attesa di decisioni."}
{"id": "3986628", "revid": "2015336", "url": "https://it.wikipedia.org/wiki?curid=3986628", "title": "La figlia di Iorio (opera)", "text": "La figlia di Iorio \u00e8 un'opera lirica di Alberto Franchetti, su libretto di Gabriele D'Annunzio. L'opera fu rappresentata per la prima volta al Teatro alla Scala di Milano il 29 marzo 1906.\nStoria.\nLa prima fu attesissima e tra i presenti, oltre a D'Annunzio, vi erano numerosi musicisti di fama, tra cui Giacomo Puccini, Franco Alfano e Francesco Cilea. Il primo atto fu seguito con interesse ma senza momenti di speciale entusiasmo. Nel secondo atto il momento pi\u00f9 applaudito fu l'aria di Aligi \"Rinverdisca per noi di vita eterna\", ma l'esito fu in complesso inferiore a quello dell'atto precedente. Nel terzo atto fu molto applaudito il finale, e l'atto parve il migliore dei tre per \u00absvolgimento, saldezza di ambiente e vigoria drammatica\u00bb.. P. A. Omodei, nella recensione su La Stampa, concluse che Franchetti aveva voluto lo strumentale \u00absemplice, tenue, fresco dal principio alla fine dell'opera\u00bb e che \u00abpur avendo cura che la musica riuscisse commento efficace non volle mai soverchiasse la parola\u00bb.\nUn'opera lirica sullo stesso soggetto fu musicata anche da Ildebrando Pizzetti, e and\u00f2 in scena al Teatro San Carlo di Napoli il 4 dicembre 1954.\nIl manoscritto originale dell'opera \u00e8 stato regalato dal figlio Arnaldo Franchetti ad una famiglia di Canazei (TN) quando si rifugi\u00f2 in Val di Fassa. \nGli interpreti della prima rappresentazione furono:\nL'orchestra era diretta da Leopoldo Mugnone.\nMaestro del Coro era Aristide Venturi\nTrama.\nL'opera, seguendo fedelmente la storia dannunziana, narra la vicenda di Aligi, giovane pastore abruzzese, che rinuncia al matrimonio con la promessa sposa Vienda dopo essersi innamorato di Mila, meretrice figlia del mago Iorio, salvata da Aligi stesso e dal padre di Aligi, Lazaro, da un tentativo di aggressione. La relazione tra Mila e Aligi fa nascere un litigio tra Aligi e Lazaro, che termina nell'uccisione di Lazaro. Aligi dovrebbe essere bruciato sul rogo, ma Mila lo salva addossandosi ogni colpa."}
{"id": "3986629", "revid": "767487", "url": "https://it.wikipedia.org/wiki?curid=3986629", "title": "Il pontile di Clausen (romanzo)", "text": "Il pontile di Clausen \u00e8 un romanzo del 2002 di Ann Packer.\nTrama.\nCarrie Bell, una ragazza di ventitr\u00e9 anni, vive in una tranquilla cittadina del Wisconsin ed \u00e8 fidanzata da otto anni con Mike. Quando un giorno, durante una gita al lago, il ragazzo si tuffa da un pontile e resta completamente paralizzato, Carrie, piuttosto che assisterlo, parte per New York, dove si costruisce una nuova vita.\nAdattamento televisivo.\nNel 2005 \u00e8 stato tratto un film per la televisione, \"Il pontile di Clausen\", con protagonista Michelle Trachtenberg."}
{"id": "3986631", "revid": "339392", "url": "https://it.wikipedia.org/wiki?curid=3986631", "title": "The Dive from Clausen's Pie", "text": ""}
{"id": "3986635", "revid": "36426", "url": "https://it.wikipedia.org/wiki?curid=3986635", "title": "Chiesa di Santa Caterina d'Alessandria (Termini Imerese)", "text": "La chiesa di Santa Caterina d'Alessandria \u00e8 un edificio religioso di Termini Imerese.\nStoria.\nLa costruzione della chiesa, pur non riconducibile ad una data certa, si fa risalire alla prima met\u00e0 del quattrocento, ossia al periodo in cui cominci\u00f2 a consolidarsi il dominio spagnolo in Sicilia e fu avviata la costruzione o la ricostruzione di un numero considerevole di chiese dopo le distruzioni causate dalle guerre contro gli angioini. Di contro, l'arciprete don Vincenzo Solito fa risalire la costruzione della chiesa intorno al 1508: \"ne medesimo tempo fu ornata la citt\u00e0 di Termini di due belle chiese, una dedicata alla gloriosa Vergine e Martire S.Cathjerina e, l'altra sotto il patrocinio del Precursore di Christo Giobattista. Et entrambe sono adesso Confraternite o Compagnie\".\nDescrizione.\nLa chiesa di Santa Caterina \u00e8 inserita all'interno di un isolato di forma trapezoidale posto nella parte alta della citt\u00e0 di Termini Imerese in una sona ricca di preesistenze di interesse archeologico e monumentale: l'anfiteatro a Sud-Ovest, la villa Palmeri a Nord-Ovest, il Castello ad Est ed il palazzo Lo Faso a Sud-Est. Chiesa dalla facciata austera, che alcuni studiosi ritengono un tempo potesse essere decorata da affreschi, \u00e8 caratterizzata dalla presenza di un portale ogivale archivolto, in pietra arenaria intagliata, sormontato da un'icona sorretta da due Telamoni e raffigurante Santa Caterina d'Alessandria tra due Angeli adoranti. Accostate alle pareti Nord, Ovest e Sud della chiesa, sorgono abitazioni private.\nLa chiesa al suo interno \u00e8 costituita da una grande sala rettangolare sormontata da un tetto a capriate lignee e dal pavimento in cotto, entrambi di recente realizzazione, come del resto gli ultimi lavori di restauro alle strutture murarie ed agli affreschi che hanno reso la chiesa nuovamente fruibile.\nAffreschi.\nDi grande pregio all'interno \u00e8 la decorazione, attribuita ai fratelli Nicol\u00f2 e Giacomo Graffeo e corre lungo le pareti est ed ovest, raffigura episodi della vita di Santa Caterina. La narrazione \u00e8 disposta su due ordini sovrapposti separati da un fregio con didascalie in lingua siciliana.\nI pannelli ornavano tutte e quattro le pareti ed erano disposti in due fasce, una superiore e l'altra inferiore. La sequenza \u00e8 stata interrotta due volte su ambedue i lati minori: sulla parte interna alla parete d'ingresso, nel 1546, per far posto ad una grande crocifissione del frate domenicano Nicol\u00f2 Spalletta da Caccamo, che pare abbia dimorato a Termini Imerese dal 1543 al 1546; e sulla parete di fondo, quando nel 1789 fu costruito il nuovo altare e in una nicchia ricavata nella parete fu posta la nuova statua della Santa Titolare. Inoltre la parete fu ornata di stucchi, al di sotto dei quali sono visibili le tracce di affreschi. Nel 1856 l'apertura di una finestra sopra il portale d'ingresso ha danneggiato ulteriormente entrambi i fronti della facciata principale, interrompendo all'interno la continuit\u00e0 dell'affresco, eliminando la parte centrale della crocifissione.\nIl ciclo degli affreschi ha subito nel tempo notevoli danni a causa dell'uso improprio che in taluni periodi \u00e8 stato fatto dell'edificio (nel 1860 divenne caserma della guardia nazionale mobile a cavallo, istituitasi per la sicurezza del distretto e durante la guerra del 1915-1918, fu adibita ora a caserma ora a granaio), dall'umidit\u00e0 ascendente e dalle infiltrazioni dal tetto dell'acqua piovana. I lavori di restauro avviati nel 1981, finalizzati sia al consolidamento delle strutture murarie che al recupero degli affreschi sono stati portati a termine nel 2004.\nL'importanza degli affreschi non \u00e8 data dall'altezza dell'arte in essi espressa, in quanto si tratta di una vena popolaresca, ma dal significato di documento che assumono riportando non solo la lingua parlata dell'epoca dal popolo, ma anche la vita di ogni giorno di quel periodo di Termini, e come in Termini, in ogni medio centro della Sicilia. In questo senso il livello qualitativo passa in secondo ordine. Gli affreschi in questione testimoniano come l'anima popolare rimanga, anche dopo molti secoli di storia e di civilt\u00e0, pressoch\u00e9 identica, con gli stessi problemi, gli stessi sentimenti, gli stessi gusti; si tratta di uno strato elementare radicato nel profondo dell'animo. Esaminiamo alcune caratteristiche essenziali dei pannelli: Il gusto dell'aneddotico espresso nella sequenza \"narrativa\" delle figure tale da far paragonare tutto il ciclo di affreschi ad un enorme cartellone di cantastorie: una specie di fumetto della Termini rinascimentale.\nOgni riquadro \u00e8 sottolineato da una didascalia in lingua popolaresca dell'epoca e che \u00e8 quasi identica al dialetto ancora oggi parlato dal popolo. Le figure dipinte conservano d'altronde il segno calligrafico di chiarissima discendenza islamica, che incontriamo quasi identica nel soffitto di palazzo Chiaromonte di Palermo, cos\u00ec come nei pannelli dei carretti siciliani che gli artigiani locali dipingono ancora sugli stessi moduli e le stesse cadenze.\nUna cultura, quindi, popolaresca che troviamo in ogni elemento della decorazione. Ma la cosa pi\u00f9 importante \u00e8 che i sentimenti dei personaggi sono anch'essi espressi in modo popolaresco, cio\u00e8 con il gesto. Questa caratteristica \u00e8 stata chiamata linguaggio delle mani e sottolinea ogni azione ed ogni dialogo. Oggi come allora il popolo si esprime, si addolora, si adira, gioisce. I personaggi rappresentati in questi affreschi sono dei popolani e come tali si comportano."}
{"id": "3986636", "revid": "1543377", "url": "https://it.wikipedia.org/wiki?curid=3986636", "title": "Notte di leggenda", "text": "Notte di leggenda \u00e8 un'opera lirica di Alberto Franchetti, su libretto di Giovacchino Forzano. L'opera fu rappresentata per la prima volta al Teatro alla Scala di Milano il 14 gennaio 1915.\nPresentazione.\nLa recensione apparsa su La Stampa il giorno seguente alla prima rappresentazione rifer\u00ec di un ottimo successo (\u00abnon si ud\u00ec un solo cenno di protesta\u00bb), rilevando che il Franchetti nella musica aveva spesso saputo trovare \u00abdolcezza di espressione nella melodia calma e fluente\u00bb, pur compiacendosi talvolta di \u00abirruzioni violente dell'orchestra\u00bb, in un certo modo inevitabili in un libretto dal soggetto cos\u00ec grandguignolesco. L'autore dell'articolo not\u00f2 anche \u00abla variet\u00e0 di colorito, la bellezza e ricchezza degli spunti melodici e la cura nello scolpire il carattere dei vari personaggi\u00bb.\nInterpreti della premi\u00e8re.\nDirettore Gino Marinuzzi (1882-1945).\nTrama.\nL'azione si svolge in Mugello, ai primi del XVII secolo, nel periodo in cui \u00e8 granduca di Toscana Ferdinando I de' Medici, nel castello Aldrovandi.\nSecondo una leggenda, quando cade la prima neve in casa Aldovrandi compare lo spettro della sposa di un vecchio conte, uccisa dal marito perch\u00e9 sorpresa con un amante. Lo spettro, per vendicarsi, avrebbe gi\u00e0 ucciso due giovani Aldovrandi, stroncandone gli amori nascenti.\nAl cadere della prima neve, l'attuale conte teme per la figlia Vanna, giovane e innamorata. Egli vorrebbe sapere chi \u00e8 l'oggetto dei suoi sentimenti ma ella non glielo rivela. Allora il conte si fa aiutare da Gualberto Vismundi, che compare travestito da giullare, per una festa con la quale il conte vorrebbe scacciare la paura, chiedendogli di scoprire chi \u00e8 l'amante della figlia e ucciderlo, pensando cos\u00ec che non sar\u00e0 Vanna a morire. Il conte non sa che un tempo proprio Gualberto \u00e8 stato amante di Vanna.\nVanna riceve il proprio innamorato, Gilfredo, che per\u00f2 deve fuggire al sopraggiungere del conte e di Gualberto, il quale invano cerca di inseguire Gilberto. Poi ha luogo un litigio tra Vanna e Gualberto, nel quale l'uomo, vedendo che non riesce a riconquistarne il cuore, minaccia la giovane di rivelare al padre la loro vecchia relazione. Vanna, al culmine del terrore, spara a Gualberto uccidendolo. Poco prima Gualberto aveva colpito con un'ascia un abete, per sfidare un'altra leggenda, secondo la quale il legno di quell'albero sarebbe divenuto la bara di chi ne avesse iniziato l'abbattimento. Vanna cerca di chiamare Gilberto, ma apprende che \u00e8 stato ucciso e cade fulminata a morte proprio mentre l'abbattimentio dell'abete viene completato dai contadini."}
{"id": "3986639", "revid": "729019", "url": "https://it.wikipedia.org/wiki?curid=3986639", "title": "Franz Xaver von Paumgartten", "text": "Biografia.\nFranz Xaver von Paumgartten era il figlio del maresciallo luogotenente barone Johann von Paumgartten (1772-1849), un cavaliere dell'Ordine di Maria Teresa. Paumgartten si era laureato presso l'Accademia militare teresiana a Vienna, dove prosegu\u00ec la carriera come ufficiale dell'esercito imperiale. Nel 1830 entr\u00f2 a far parte come tenente nel 1\u00ba Reggimento ulani di Galizia \"cavaliere von Brudermann\". In seguito nel 1846 serv\u00ec nei reggimenti di fanteria N\u00b0 45 e N\u00b0 21 e con il grado di maggiore nell'11\u00ba Reggimento fanteria Imperiale, nella fortezza di Magonza.\nSolo due anni pi\u00f9 tardi come un tenente colonnello e comandante, Paumgartten prese parte nel settembre del 1848 alla repressione dei moti rivoluzionari a Francoforte. Nel 1849 fu trasferito nel nord Italia, dove ricopr\u00ec il grado di colonnello comandante del 56\u00ba Reggimento di fanteria imperiale. Dopo aver combattuto contro i rivoluzionari della Toscana nel 1849, fu impiegato negli Stati Pontifici per circa cinque mesi contro la Repubblica romana. Nel 1850 fu nominato generale e posto al comando di una brigata in Boemia.\nInfine, nel 1851 divenne generale di divisione destinato alla fortezza di Magonza, incarico che mantenne fino al 1856. La sua carriera militare continu\u00f2 come comandante militare delle guarnigioni di Parma, Bologna e Cremona. Tra il 1858 e il 1859 comand\u00f2 la fortezza di Ancona. Nello stesso anno fu promosso a tenente feldmaresciallo. Durante la seconda guerra di indipendenza italiana del 1859 comand\u00f2 una divisione del 5\u00ba Corpo d'Armata nella battaglia di Montebello e nella battaglia di Magenta; in seguito fu destinato alla difesa del Tirolo meridionale come comandante interinale con il quartier generale in Trento, ove consegu\u00ec meriti per la creazione della milizia volontaria.\nFranz Xavier von Paumgartten tra il 1859 il 1864 fu nominato vice governatore della guarnigione della fortezza di Magonza e fu nominato a titolo onorifico cittadino onorario della citt\u00e0 di Magonza. Nella posizione di vice governatore fu sostituito da Karl Heinrich Woldemar Schleswig-Holstein-Sonderburg-Augustenburg. Prosegu\u00ec i suoi incarichi con il governatorato della Galizia e della Bucovina.\nNel 1860, il barone von Paumgartten fu onorato dell'intitolazione del 76\u00ba Reggimento di fanteria e nel 1863 divenne consigliere imperiale."}
{"id": "3986641", "revid": "729019", "url": "https://it.wikipedia.org/wiki?curid=3986641", "title": "Theodor Baillet-Latour", "text": "Biografia.\nLatour nacque a Linz figlio del conte Maximilian Anton Karl Baillet de Latour (1737-1806), Feldmaresciallo Luogotenente al servizio dell'esercito austriaco durante le guerre rivoluzionarie. Dopo gli studi in materia militare e ingegneria presso l'Accademia militare teresiana entr\u00f2 a far parte del corpo dei genieri nel 1799 e divenne membro dello staff generale dell'esercito durante le campagne napoleoniche, nel 1804. Latour prese parte a molte campagne nelle guerre napoleoniche nelle quali si distinse con grandi decorazioni al merito.\nDurante la restaurazione venne promosso \"Feldzeugmeister\" e prest\u00f2 servizio come presidente della commissione presente alla \"Bundesversammlung\" della Confederazione germanica ove contribu\u00ec al disegno delle fortificazioni della citt\u00e0 di Rastadt. Nel 1816 spos\u00f2 Sofie Bourcier dalla quale, l'anno successivo, ebbe una figlia cui fu posto il nome di Katherine Sophie.\nDurante le guerre rivoluzionarie del 1848 venne chiamato a Vienna quale Ministro della Guerra nel gabinetto presieduto dal primo ministro conte Karl Ludwig von Ficquelmont. Convinto conservatore, i suoi sforzi si concentrarono essenzialmente sulla repressione delle varie rivolte come quella ungherese ove Latour si avvalse delle forze del bano Josip Jela\u010di\u0107. Questa repressione port\u00f2 a delle rivolte anche a Vienna ove ancora una volta il Latour venne chiamato ad intervenire: il 6 ottobre 1848 una folla di studenti, lavoratori e soldati ammutinati tent\u00f2 di contrastare le forze dell'esercito regolare con dei combattimenti per le strade della capitale. Latour mor\u00ec linciato dalla folla durante gli scontri, impiccato ad un lampione della piazza \"Am Hof\"."}
{"id": "3986642", "revid": "110157", "url": "https://it.wikipedia.org/wiki?curid=3986642", "title": "Giove a Pompei", "text": "Giove a Pompei \u00e8 una commedia musicale composta congiuntamente da Umberto Giordano e Alberto Franchetti, su libretto di Luigi Illica e Ettore Romagnoli. La commedia musicale fu rappresentata per la prima volta al Teatro La Pariola di Roma il 5 luglio 1921.\nGli interpreti della prima rappresentazione furono:\nL'orchestra era diretta da Ezio Virgili.\nIl lavoro di composizione era iniziato gi\u00e0 nel 1899, ma, anche per lo scarso interesse dei musicisti, prosegu\u00ec per oltre vent'anni. Illica mor\u00ec prima che fosse completato e gli ultimi aggiustamenti al libretto furono apportati da Romagnoli.\nAlla prima rappresentazione la commedia musicale fu accolta con grande successo. La musica fine e originale piacque molto al pubblico, che applaud\u00ec molto fin dal primo atto, poi nel secondo vi fu un crescendo di successo con applausi di ogni pezzo, confermato dal terzo atto. Di grande aiuto per la riuscita dello spettacolo furono i costumi e la sfarzosit\u00e0 della messa in scena.\nLa commedia musicale \u00e8 stata riportata in scena nel maggio 2017, dopo 96 anni dalla sua prima e unica rappresentazione, al Teatro Umberto Giordano di Foggia, in occasione delle celebrazioni per il 150\u00ba anniversario dalla nascita del compositore foggiano, e riproposta nel luglio del medesimo anno nello scenario degli Scavi archeologici di Pompei presso il Teatro Grande. Nel cast si annoverano: Sergio Vitale (Giove), Daniela Bruera (Lalage), Matteo D'Apolito (Parvolo Patacca), Francesco Pittari (Marcus Pipa), Angela Bonfitto (Calpurnia), Italo Proferisce (Aricia), Graziano De Pace (Macrone Massimo), Orazio Taglialatela Scafati (Ganimede), con la direzione di Gianna Fratta, e la regia di Cristian Biasci.\nTrama.\nAtto I.\nPompei, 79 d.C. \u00c8 l'ora terza \"ante lux.\" Fervono i preparativi per l'arrivo in citt\u00e0 dell'imperatore egizio Faraone XIII. Da tempo i Pompeiani, sotto la autorevole guida di Parvolo Patacca, organizzano finti scavi archeologici sotterrando e dissotterando vecchi cimeli e spacciandoli per antichi ai visitatori di Pompei; tant'\u00e8 che negli scavi organizzati per il faraone ruzzola maldestramente il capo dei pompieri Marcus Pipa (\"Per Giove! E' il nuovo scavo preparato!)\", prima di scambiarsi baci furtivi con Calpurnia, serva del gran sacerdote Aricia e da lui segretamente amata.\nPurtroppo Patacca informa che Pompei ha esaurito tutte le anticaglie a disposizione per far colpo sull'imperatore egizio (\"Avremo un Faraonide sovrano\"), ma ha gi\u00e0 pronta una soluzione: seppellire addirittura le statue degli dei, che per lui non sono altro che \"statue senza ombra di valore\"; la decisione scatena lo sgomento e l'indignazione del sacerdote Aricia, che dopo aver amaramente constatato che Patacca e i Pompeiani non risparmieranno nemmeno la statua di Giove, il sommo padre degli dei, se ne va via sconfortato gettando la chiave del tempio fra le rovina, gridando che \"la religione \u00e8 morta!\".\nProcedono dunque i lavori di seppellimento degli dei ad opera di Patacca e dei pompieri guidati da Pipa (\"Appena un Nume \u00e8 gi\u00f9).\" Nel frattempo giunge in scena Lalage, una giovane campagnola che chiede, invano, ai pompieri di illustrarle dove alloggeranno i soldati provenienti dalle campagne d'Africa, giacch\u00e9 il suo fidanzato, il soldato spavaldo e fanfarone Aribobolo, \u00e8 soldato di stanza nelle legioni d'Africa \"(E' tuo volere, o Fato)\". Lalage, per\u00f2, viene indirizzata male di proposito dal parrucchiere Macrone, che le d\u00e0 indicazioni strampalate e in un latino arzigogolato; cos\u00ec l'ingenua e innamoratissima Lalage, si precipita alla ricerca dell'amato Aribobolo (\"Chiedo trepida all'aure).\" \nNel frattempo in scena si assiste ad uno scambio di effusioni amorose tra un Coro di Pompieri e di Serve pompeiane (\"Formose, formosissime)\", a cui si aggiunge il frizzante duetto d'amore tra Pipa e Calpurnia \"(Del cor imperatrix).\" Ma arriva immediatamente la notizia che il Gran Sacerdote Aricia, ancora sconvolto per l'empiet\u00e0 compiuta dai Pompeiani, ha avuto una visione mistica dopo aver visto il fumo degli altari sacrificali andare verso il basso e non gi\u00e0, ritualmente, verso l'alto. \nIntanto i soldati d'Africa, guidati da Aribobolo, giungono finalmente a Pompei, contenti del meritato riposo e della pensione di guerra che riceveranno dopo le loro fatiche in guerra \"(Qui deponiamo il brando).\" Anche Aribobolo, desideroso di incontrare la sua Lalage, chiede informazioni a Macrone, il quale, come al solito malignamente, indirizza male anche lui.\nSi odono da lontano squilli di trombe: l'Imperatore egizio Faraone XIII \u00e8 giunto a Pompei accompagnato dalla moglie e dal suo corteo di schiavi. Le Matrone pompeiane lo accolgono degnamente \"(Quale a mare l'onda queta)\" accompagnate da Calpurnia, \"organizzatrice della lega di resistenza delle matrone\" \"(Grasso passo \u00e8 religioso)\". All'entrata definitiva di Faraone XIII tutta Pompei inneggia al suo arrivo \"(Salute al Faraonide sovrano)\".\nAtto II.\nPatacca fa da guida al Faraone e alla sua sposa fra gli scavi pompeiani, sempre pronto a rifilargli qualche ... patacca, appunto! Non manca di vantarsi di aver fra le mani addirittura il biberon con cui furono allattati Romolo e Remo, bistrattando malamente la leggenda della lupa, ritenendola una \"fandonia\". \nImprovvisamente, per\u00f2, un coro di uomini pompeiani entra in scena balbettando impaurito \"(Il sa ... sa ... sa... sa... cerdote)\": Aricia \u00e8 stato colto da una \"sacra sincope\", ed ha previsto la rovina di Pompei. Il sacerdote, portato in scena delirante, preannuncia la rovina di Pompei \"(L'Olimpo di bragia si f\u00e8)\", giacch\u00e9 Giove in persona offeso contro i Pompeiani per la loro empiet\u00e0, ha addirittura deciso di scendere sulla terra per punire i sacrileghi. L'astuto Patacca, per\u00f2, non si perde d'animo: ben consapevole della fama di donnaiolo di Giove, propone di offrire al Nume le donne di Pompei, per poter placare le sue ire. Dopo un iniziale disappunto, le donne decidono di \"sacrificarsi\" per la patria, e anche la moglie del Faraone non si tira indietro per una ... \"ragione tanto umanitaria\"! Patacca fa firmare a tutte le donne un impegno col quale giurano di concedersi al Nume per la salvezza di Pompei, sicch\u00e9 tutte sfilano davanti a lui in corteo inneggiando all'amore che salva la patria \"(Suvvia! Salviamo Pompei!)\".\nIl cielo tuona e finalmente Giove, accompagnato da Ganimede, coppiere degli dei e suo factotum personale, scende a Pompei. \u00c8 un dio ormai vecchio e stanco, pieno di acciacchi e dolorante in ogni punto del corpo: le speranze dei Pompeiani, alla vista del dio \"ormai frollo\", cominciano a vacillare. Il dio \u00e8 comunque pronto nel suo intento, e mentre Ganimede d\u00e0 un'ultima pulita all'arma personale di Giove, il suo fulmine, il padre degli dei, fischiettando, intona un'arietta spensierata \"(Vien Venere, vien!)\". \nSulla scena compare Lalage, sconsolata per non aver trovato ancora il suo Aribobolo: immediatamente Giove ne rimane affascinato e cerca di conquistare la giovane. Lalage, scambiando Giove per un semplice scrivano, essendo analfabeta gli chiede ossequiosamente di leggergli un papiro inviatogli da Aribobolo (\"Io chiedo dove leggono le lettere)\". Giove, ignaro e folle di passione, accetta anche gratuitamente; Ganimede, intanto, se la ride ben sapendo che \"la vecchia volpe non perde il vizio original\". Giove, leggendo il papiro, scopre che si tratta di una lettera d'amore, e se ne va via indignato dopo aver gettato il papiro in casa del sacerdote Aricia.\nIl vecchio sacerdote grida al miracolo, interpretandolo come un messaggio degli dei, giacch\u00e9 quel papiro odora d'ambrosia. Il papiro recita \"Anima dell'anima mia, sono disceso al primo albergo di Pompei, l'Albergo della Stella!\". Lalage, udendo queste parole, comprende che il suo Aribobolo \u00e8 l\u00ec ad aspettarla, e difatti finalmente lo raggiunge. I caratteri dei due innamorati contrastano: lui gagliardo \"miles gloriosus\", lei semplice ragazza innamorata \"(Io son di sangue ardente ... Amor, amor, sol parlami d'amor)\"; ma la fame di Aribobolo, dopo tante campagne militari, si fa sentire, sicch\u00e9 decide di fiondarsi alla Stella per ordinare tutte le pi\u00f9 squisite leccorine \"(Maccheronea condita)\". \nGiove vede da lontano la sua amata col rivale Aribobolo, e se ne dispera. Ma un corteo di donne pompeiane immediatamente gli sfila davanti con l'intento di sedurlo, secondo i piani di Patacca. Nonostante un iniziale vacillamento, il Nume \u00e8 troppo innamorato di Lalage, e fugge via disperato. Patacca, dunque, cerca di corrompere il brillo coppiere Ganimede, promettendogli delle anfore di pregiatissimo vino del Vesuvio a patto che gli riveli chi pu\u00f2 far \"girare la testa\" a Giove: Ganimede, persuasosi facilmente, cede e rivela a Patacca dell'amore di Giove per Lalage, ma rivela anche che non sar\u00e0 facile procurare la ragazza al Nume, perch\u00e9 il padre degli dei indignato dell'amore fra Lalage e Aribobolo, ha deciso di ripartire e di distruggere comunque Pompei. Ma Patacca decide comunque di tentare, promettendo a Giove \"l'astratto e non il concreto\"\nLa giovanetta, per\u00f2, \u00e8 disperata: il suo ingordo fidanzato, rimpinzatosi di cibarie alla Stella, non \u00e8 riuscito a pagare le 128 dramme e 6 nichelini di conto chiestegli dal taverniere, il quale lo trattiene ora in ostaggio all'Albergo. Patacca, dunque, promettendo 500 dramme a Lalage, le chiede collaborazione ad un suo piano: Lalage si incuriosisce, pur tenendosi all'erta \"(Strofe del Cuc\u00f9: \"Mi disse un d\u00ec la mamma\")\"; Patacca, per\u00f2, le chiede semplicemente di entrare nelle Terme e di uscirne al momento che lui le indicher\u00e0. Lalage si convince, e fattasi indicare la strada dal solito Macrone, attende i cenni di Patacca. \nPatacca, per\u00f2, sapendo che la fanciulla non vuol violare la sua castit\u00e0 e non tradire Aribobolo, decide con l'aiuto di Macrone di far entrare nello stesso camerino di Giove, al buio, un'altra donna, e la scelta ricade su Calpurnia: in questo modo Giove avr\u00e0 l'illusione di essere con Lalage, e Pompei sar\u00e0 salva.\nIl povero Giove, intanto, rimasto solo sulla scena, si autocompatisce per la sua vecchiaia incalzante che rende ridicolo il suo innamoramento; ma tutto si addolcisce al pensiero della bella Lalage, per la quale Giove sarebbe disposto a rimanere in terra e non tornare pi\u00f9 dio \"(Innamorato alla mia tarda et\u00e0 ... Ma se a Lalage penso).\" Intanto Patacca, fiondatosi in scena, riesce a strappare a Giove la promessa di risparmiare Pompei promettendo a sua volta al dio il numero del camerino di Lalage nelle terme, che, dice Patacca, gli \u00e8 stato dato da Lalage in persona per comunicarlo a Giove. Il dio, eccitato, promessa la salvezza di Pompei, si addentra nelle terme; ma intanto Ganimede, ormai ubriacatosi con le anfore promessogli da Patacca, e cacciato malamente dalle terme dopo aver cercato di insidiare delle matrone, fugge via e, intenzionato a vendicarsi, corre ad avvertire Aribobolo della presunta infedelt\u00e0 di Lalage.\nOvviamente l'irascibile soldato corre alle terme furibondo, distruggendo ogni cosa alla ricerca della fanciulla. Entrando nelle terme al buio, non riconoscendo chi vi \u00e8 dentro, trascina via alla luce quella che crede essere Lalage, ma scopre sbigottito che \u00e8 in realt\u00e0 Calpurnia \"(O quale qui-pro-quo)\". Il piano di Patacca \u00e8 fallito, Aribobolo viene tratto in arresto. Giove va su tutte le furie e ordina a Ganimede di chiamare la sua Aquila e di \"telegrafare\" a Vulcano: Pompei \u00e8 spacciata!\nAtto III.\nIl cielo si rannuvola e il Vesuvio \u00e8 pronto ad esplodere. I Pompeiani sono terrorizzati \"(Tuoni! Lampi! Boati! Vampe!).\" Patacca si trova costretto a rivelare a Lalage il suo piano, malriuscito. Le circostanze sono precipitate, e Pompei \u00e8 sull'orlo della distruzione: ora Patacca non chiede pi\u00f9 l'astratto, ma il concreto. Lalage, dopo molte insistenze, si convince e si sacrifica sul serio per salvare Pompei, e in una struggente romanza d\u00e0 l'addio alla sua giovent\u00f9 e alla sua innocenza \"(O dolci giorni del mio puro april).\"\nIntanto Giove e Ganimede sono pronti a partire, recando al guinzaglio l'irrequieta Aquila. Prima di partire, per\u00f2, Lalage gli si getta ai piedi supplicandolo di salvare la sua Pompei, essendo disposta, dice, a concedersi a lui. Giove si rallegra, ma purtroppo l'ordine \u00e8 irrevocabile: Pompei \u00e8 spacciata, ma i Pompeiani verranno salvati ed eternati in una nuova citt\u00e0 storica. Giove concede venti minuti di tempo perch\u00e9 i cittadini raccolgano le proprie cose, prima di dare il segnale dell'eruzione. \nDa lontano, per\u00f2, si ode il lamento di Aribobolo, rimasto in prigione: Giove, indeciso sul da farsi, viene convinto da Patacca a salvare il suo rivale prima che finisca arrosto nell'eruzione. Ganimede, per\u00f2, sa bene che, accontentando Giove si sono inimicati Giunone, regina degli dei, rendendo il vecchio Nume di nuovo infedele. Decide dunque di \"salvare cavoli e caproni\", consegnando una tazza di cecubo a Lalage e consigliandole di offrirla al dio, di modo che la sua tentazione amorosa sparisca per sempre. Il Nume, tornato con Aribobolo, beve il filtro a sua insaputo; rinsavito immediatamente, benedice i due novelli sposi, e saluta definitivamente Pompei, non prima che Ganimede si sia fatto indicare la strada per l'Olimpo dal solito strampalato Macrone.\nLe donne pompeiane danno un ultimo passionale saluto al padre degli dei, che d\u00e0 ordine finalmente a Vulcano di fare fuoco. Il Vesuvio erutta e i Pompeiani restano affascinati a guardare questo speciale spettacolo pirotecnico. "}
{"id": "3986649", "revid": "1223843", "url": "https://it.wikipedia.org/wiki?curid=3986649", "title": "Glauco (opera)", "text": "Glauco \u00e8 un'opera lirica di Alberto Franchetti, su libretto di Giovacchino Forzano tratto dal dramma omonimo di Ercole Luigi Morselli del 1919. L'opera fu rappresentata per la prima volta al Teatro San Carlo di Napoli l'8 aprile 1922. L'orchestra era diretta dallo stesso Franchetti.\nLa prima rappresentazione ebbe un buon successo. Il primo atto fa uso di melodie che guardano al passato (con un coro di sirene e le melodie di Scilla \u00abfacilmente orecchiabili\u00bb), mentre nel secondo, ricco di elementi fantastici, prevalgono i pezzi sinfonici. Nel terzo atto la composizione si abbandona \u00aball'estro pi\u00f9 spontaneo e scevro di complicazioni culturali\u00bb e ne derivano pezzi di \u00abfacile comprensione\u00bb, come il canto del pastore, il ritorno di Glauco, il suo pianto sul corpo inanimato di Scilla."}
{"id": "3986650", "revid": "74801", "url": "https://it.wikipedia.org/wiki?curid=3986650", "title": "Ronnie Barrett", "text": "Nel 1982 ha fondato la Barrett Firearms Manufacturing ed \u00e8 stato il primo realizzatore di un'arma calibro .50 per uso civile."}
{"id": "3986658", "revid": "1305772", "url": "https://it.wikipedia.org/wiki?curid=3986658", "title": "Agostino Rovere", "text": "Dopo avere studiato a Milano, debutt\u00f2 nel 1826 al Teatro dell'Opera di Pavia. Nel 1828 interpret\u00f2 la parte di Clemente nella prima mondiale di \"Bianca e Fernando\" di Vincenzo Bellini al Teatro Carlo Felice di Genova. Nel 1839 cant\u00f2 nel ruolo di Pedrigo nella prima mondiale di \"Gianni di Parigi\" di Gaetano Donizetti al Teatro alla Scala di Milano. Torn\u00f2 in quel teatro lo stesso anno per creare il personaggio di La Rocca nella prima mondiale di \"Un giorno di regno\" di Giuseppe Verdi. Nel 1842 fu il Marquis de Boisfleury nella prima rappresentazione di \"Linda di Chamounix\" di Donizetti al Theater am K\u00e4rntnertor di Vienna. Nel 1847 e nel 1848 fu impegnato con la Royal Opera House di Londra dove interpret\u00f2 Bartolo ne \"Le nozze di Figaro\" di Mozart, Don Magnifico in \"La Cenerentola\" di Gioachino Rossini, Dulcamara ne \"L'elisir d'amore\" di Donizetti, Leporello in \"Don Giovanni\" di Mozart, Mustaf\u00e0 in \"L'italiana in Algeri\" di Rossini."}
{"id": "3986661", "revid": "729019", "url": "https://it.wikipedia.org/wiki?curid=3986661", "title": "Barrett XM109", "text": "L'XM109 \u00e8 un fucile anti-materiale prodotto dalla Barrett Firearms Manufacturing. Adotta munizioni esplosive 25x59mm.\nL'XM109 Barrett \u00e8 un prototipo di fucile di precisione antimateriale a media-lunga gittata. Al momento non \u00e8 stato impiegato in conflitti, ma \u00e8 previsto l'impiego di pochi pezzi per la fine della Invasione dell'Afghanistan."}
{"id": "3986662", "revid": "171091", "url": "https://it.wikipedia.org/wiki?curid=3986662", "title": "Rifugio Chalet de l'\u00c9p\u00e9e", "text": "Il rifugio Chalet de l'\u00c9p\u00e9e (pron. fr. : , che letteralmente significa in francese \"chalet della spada\" - 2.370\u00a0) \u00e8 un rifugio alpino situato nella localit\u00e0 \"\u00c9p\u00e9e-des-Plontains\", in Valgrisenche, nelle Alpi Graie.\nCaratteristiche e informazioni.\nIl rifugio si trova sul versante destro della Valgrisenche all'altezza del lago di Beauregard ed all'imbocco del \"vallone del Bouc\".\nSi trova lungo l'Alta via della Valle d'Aosta n. 2.\nAccessi.\nPartendo dal Valgrisenche si pu\u00f2 salire fino alla testata del lago di Beauregard dove si lascia l'auto. Di qui il rifugio \u00e8 raggiungibile in circa 50 minuti."}
{"id": "3986669", "revid": "729019", "url": "https://it.wikipedia.org/wiki?curid=3986669", "title": "Barrett XM500", "text": " \nL'XM500 \u00e8 un Fucile Anti-materiale Bullpup semi-automatico a recupero di gas prodotto dalla Barrett Firearms Company."}
{"id": "3986671", "revid": "111145042", "url": "https://it.wikipedia.org/wiki?curid=3986671", "title": "Il Cromuele", "text": "Il Cromuele, tragedia in cinque atti, prima edizione 1671, ultima ristampa 1673, \u00e8 un'opera meditata e scritta da Girolamo Graziani nel corso degli anni sessanta del XVII secolo a Modena in corrispondenza, per buona parte, della travagliata reggenza di Laura Martinozzi.\nGenesi.\nLa prima notizia sulla composizione della tragedia compare nella prefazione alle \"Varie Poesie e Prose\" di Girolamo Graziani del 1662 da cui si apprende che \"\u00ab(\u2026) l'Autore medesimo ha fatto spiccare anche la felicit\u00e0 del suo stile in Prosa, e conseguentemente, argomentare come sia per riuscire nella spiegatura della Historia ch'egli ha intrapreso a scrivere. Questa sar\u00e0 da lui proseguita tosto che habbia finita la Tragedia intitolata il Cromuelle, e conterr\u00e0 tutto quello ch'\u00e8 seguito dopo la Pace conchiusa tra il Papa e i Principi collegati per occorrenze di Castro del 1644 fino alla Pace delle due Corone totalmente stabilita ai Pirenei (\u2026)\u00bb\".\nA partire dal 1666 la stesura del \"Cromuele\" \u00e8 accompagnata da un fitto carteggio con Jean Chapelain di cui Graziani, stipendiato da Colbert per conto del Re Sole fu assiduo corrispondente\nTrama.\nHenrighetta, regina d'Inghilterra, \u00e8 sfuggita a Cromuele che tiene suo marito Carlo imprigionato nella Torre di Londra. Dopo aver inutilmente perorato la causa reale presso il governo di Edimburgo e quello olandese, ha fatto vela verso la Francia per chiedere aiuto anche a Luigi XIV suo nipote.\nL'accompagna Delmira, una giovane irlandese da poco conosciuta. \nLe due donne, per sicurezza, hanno intrapreso il viaggio in abiti maschili, fingendosi mercanti olandesi di stoffe. Durante la traversata la loro nave ha fatto naufragio e la loro scialuppa \u00e8 stata spinta dal vento sulle coste inglesi da dove hanno raggiunto Londra sotto le mentite spoglie di Henrico ed Edmondo e sono state ospitate nel palazzo della famiglia di Odoardo ed Anna Hide, rimasti in pectore fedeli a Carlo. \nIl bell'aspetto e le qualit\u00e0 canore di Edmondo/Delmira hanno fatto s\u00ec che le due donne siano state entrambe introdotte a Whitehall per partecipare ad una importante festa che Cromuele ha ordinato per distrarre i cittadini dalle conseguenze del suo governo dispotico e da una incombente pestilenza.\nFin qui l'antefatto, con l'arrivo a Palazzo di Edmondo/Delmira e di Henrico/Henrighetta nella vigilia della decapitazione di Carlo ha inizio la Tragedia.\nLa sentenza capitale non \u00e8 ancora stata emessa. A convincere Cromuele a differirne la data \u00e8 sua moglie, Elisabetta, che del Re prigioniero \u00e8 segretamente innamorata.\nLa sua confidente Orinda, una vedova attempata e sensibile agli affari d'amore, le combina un incontro clandestino con Carlo in prigione, per offrirgli libert\u00e0 in cambio di amore.\nPer organizzare il \"rendez-vous\", Orinda chiede aiuto a Edmondo/Delmira (di cui, credendola un maschio, si \u00e8 innamorata) e di Henrico/Henrighetta, tranquillizzata dal loro apparire stranieri. Le due eroine approfittano dell'occasione per tentare di fare evadere Carlo, con l'aiuto di Odoardo ed Anna Hide, ai quali nel frattempo hanno rivelato la loro vera identit\u00e0. La scoperta del complotto fa precipitare la sorte di Carlo che viene giustiziato all'alba mentre Edmondo/Delmira viene imprigionata e a sua volta giustiziata. Morendo ha il tempo di rivelarsi donna e, da alcuni particolari del suo racconto, Orinda crede di riconoscere in lei la figlia che aveva mandato all'estero quando ancora era in fasce per sottrarla alla profezia di morire in patria per mano di congiunti. Sconvolta dal dolore, si suicida sul cadavere della creduta figlia.\nDopo il regicidio Cromuele pu\u00f2 finalmente dormire, ma il suo sonno \u00e8 interrotto da un terribile incubo in cui Maria Stuarda gli preannuncia la fine del suo potere. Al risveglio riceve la felice notizia dell'esistenza di una figlia creduta morta appena nata, ma in realt\u00e0 ancora in vita perch\u00e9 scambiata in culla. Questa notizia dapprima lo solleva, ma lo fa poi precipitare nello sconforto pi\u00f9 totale allorch\u00e9 attraverso una agnizione scopre che la figlia era in realt\u00e0 quell'Edmondo/Delmira di cui ha appena causato la morte.\nLa fortuna del \"Cromuele\".\nDella rappresentazione de \"Il Cromuele\" non vi \u00e8 alcun riferimento nella prefazione alla seconda edizione del 1673 n\u00e9 alcuna traccia nella ricca documentazione sugli spettacoli teatrali negli Stati Estensi conservata nell'Archivio di Stato di Modena. La causa della probabile mancata rappresentazione \u00e8 il matrimonio dinastico avvenuto nel 1673 (quindi a soli due anni dalla pubblicazione del 1671) tra Maria Beatrice d'Este e Giacomo Stuart rimasto vedovo proprio nell'anno di pubblicazione de \"Il Cromuele\" da quella Anna Hyde di cui, nella tragedia appare innamorato. Una presenza ingombrante per Graziani, che in qualit\u00e0 di Segretario di Stato, aveva curato gli interessi degli Este in quel matrimonio.\nIn epoca contemporanea, Il \"Cromuele\" \u00e8 stato rappresentato dalla Societ\u00e0 Filodrammatica Piacentina \"Gli Infidi Lumi\" con la regia di Stefano Tomassini e musiche di Massimo Berzolla (Casalbuttano - Stagione Teatrale 96/97)."}
{"id": "3986678", "revid": "729019", "url": "https://it.wikipedia.org/wiki?curid=3986678", "title": "Barrett M98", "text": "L'M98 \u00e8 un fucile semi-automatico a recupero di gas ed \u00e8 un prototipo della Barrett Firearms Company. All'inizio \u00e8 introdotto nel 1998 ma non fu prodotto dopo la produzione dell Barrett M99."}
{"id": "3986680", "revid": "287204", "url": "https://it.wikipedia.org/wiki?curid=3986680", "title": "14764 Kilauea", "text": "14764 Kilauea \u00e8 un asteroide areosecante. Scoperto nel 1960, presenta un'orbita caratterizzata da un semiasse maggiore pari a 1,9485417\u00a0UA e da un'eccentricit\u00e0 di 0,0782027, inclinata di 21,22307\u00b0 rispetto all'eclittica."}
{"id": "3986690", "revid": "171091", "url": "https://it.wikipedia.org/wiki?curid=3986690", "title": "Punta di Rabuigne", "text": "La Punta di Rabuigne (pron. fr. : - \"Pointe de Rabuigne\" in francese) \u00e8 una montagna di 3.261 della Catena Grande Sassi\u00e8re-Tsanteleina nelle Alpi Graie. Si trova in Valle d'Aosta.\nCollocazione.\nLa montagna si trova sullo spartiacque tra la Valgrisenche e la Val di Rh\u00eames ed appena a nord della pi\u00f9 alta e pi\u00f9 importante Grande Rousse.\nSalita alla vetta.\nSi pu\u00f2 salire sulla vetta partendo dal Rifugio Chalet de l'\u00c9p\u00e9e."}
{"id": "3986693", "revid": "287204", "url": "https://it.wikipedia.org/wiki?curid=3986693", "title": "20936 Nemrut Dagi", "text": "20936 Nemrut Dagi \u00e8 un asteroide areosecante. Scoperto nel 1971, presenta un'orbita caratterizzata da un semiasse maggiore pari a 1,8544885\u00a0UA e da un'eccentricit\u00e0 di 0,1010535, inclinata di 18,60403\u00b0 rispetto all'eclittica."}
{"id": "3986694", "revid": "135224", "url": "https://it.wikipedia.org/wiki?curid=3986694", "title": "Bromuro di bario", "text": "Il bromuro di bario, \u00e8 un composto chimico con formula bruta BaBr2. Solidifica formando cristalli ortorombici fortemente igroscopici. \u00c8 diffusa anche la forma diidrata, BaBr2 \u00b7 2H2O\nPreparazione.\nPu\u00f2 essere sintetizzato partendo da solfuro di bario o carbonato di bario attraverso la reazione con acido bromidrico.\nUsi.\nIl bromuro di bario \u00e8 un precursore di sostanze chimiche utilizzate in fotografia e per la sintesi di altri bromuri.\nStoricamente, \u00e8 stato utilizzato per purificare Il radio in un processo di cristallizzazione frazionata ideato da Marie Curie."}
{"id": "3986696", "revid": "767487", "url": "https://it.wikipedia.org/wiki?curid=3986696", "title": "Shin'ichi Morishita", "text": "Carriera.\nClub.\nFormatosi nel club calcistico della facolt\u00e0 di Agraria dell'universit\u00e0 di Tokyo, dopo la laurea conseguita nel 1983 fu assunto alla Yamaha Motor ricoprendo il ruolo di portiere del circolo calcistico aziendale. Affermatosi come uno dei migliori portieri in ambito nazionale (ottenne diversi riconoscimenti tra cui il premio di miglior portiere e l'inclusione nel miglior undici della Japan Soccer League 1987-1988), rimase legato al club della Yamaha anche dopo l'acquisizione dello status di squadra professionistica e il cambio di nome in J\u00fabilo Iwata, nel 1994. Si ritir\u00f2 dal calcio giocato nel 1997, dopo aver disputato tre stagioni nel Kyoto Purple Sanga.\nNazionale.\nConta 28 presenze in nazionale maggiore, esordendo nel 1985: dopo un periodo di alternanza con Kiyotaka Matsui del Nippon Kokan, ricopr\u00ec il ruolo di portiere titolare fino al 1991, anno in cui ricevette l'ultima convocazione in nazionale."}
{"id": "3986700", "revid": "1305772", "url": "https://it.wikipedia.org/wiki?curid=3986700", "title": "Herz", "text": ""}
{"id": "3986705", "revid": "832115", "url": "https://it.wikipedia.org/wiki?curid=3986705", "title": "Deep Space Habitat", "text": "Il Deep Space Habitat, meglio conosciuto con la sigla DSH, \u00e8 un progetto preliminarmente esposto all'inizio dell'aprile 2012 dalla NASA.\nIl DHS \u00e8 un mezzo per il viaggio spaziale oltre l'orbita terrestre, infatti \u00e8 destinato soprattutto a posizionarsi sui punti di Lagrange. \u00c8 stato progettato in due versioni principali:\n\u00c8 stato reso noto dall'agenzia statunitense che il veicolo sar\u00e0 quasi completamente costituito da tecnologie gi\u00e0 sviluppate, come un modulo simile al laboratorio Destiny attualmente agganciato alla Stazione Spaziale Internazionale, un MPLM e un corridoio che collega le due parti precedentemente menzionate."}
{"id": "3986709", "revid": "287204", "url": "https://it.wikipedia.org/wiki?curid=3986709", "title": "27982 Atsushimiyazaki", "text": "27982 Atsushimiyazaki \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,8430548\u00a0UA e da un'eccentricit\u00e0 di 0,1248024, inclinata di 5,36620\u00b0 rispetto all'eclittica."}
{"id": "3986710", "revid": "599013", "url": "https://it.wikipedia.org/wiki?curid=3986710", "title": "Privato sociale", "text": "Il termine di privato sociale indica tutte quelle sfere associative di societ\u00e0 civile che operano in modo autonomo, con gestione privata, per finalit\u00e0 prosociali ovvero altruistiche. La teoria di queste forme sociali \u00e8 nata nel 1978 in un volume che definiva come privato sociale ogni \"ambito di gestione autonoma di chi vi lavora e vi partecipa, garantita pubblicamente e controllata nelle sue risorse e nei suoi esiti sociali secondo criteri stabiliti come bene comune nel momento pubblico universalistico\". La teoria \u00e8 stata sviluppata in successivi contributi teorici (tra cui Donati 1991, e Donati 1993) ed empirici (Donati e Colozzi 2002).\nLa teoria del privato sociale non deve essere confusa con la nota e importante \"teoria dei mondi vitali\" (J\u00fcrgen Habermas, Achille Ardig\u00f2) che \u00e8 diversa sia per il significato dei termini sia per l'impianto concettuale. Quest'ultima, infatti, parla dei mondi vitali essenzialmente come sfere di inter-soggettivit\u00e0, e affronta solo secondariamente il tema del tessuto relazionale istituzionale e normativo che \u00e8 invece centrale per la definizione delle sfere sociali di privato sociale.\nIn generale, con il termine di \"privato sociale\", ci si riferisce ad azioni organizzate sulla base di motivazioni, regole, scopi e mezzi di solidariet\u00e0 sociale, che godono del massimo di autonomia gestionale interna, e possono anche essere strutturate in forma di impresa, mentre sono pubblicamente rendicontabili verso il sistema politico-amministrativo nel quadro dei diritti di cittadinanza.\nIl privato sociale si distingue dal cosiddetto Terzo Settore in quanto il primo coglie la fase sorgiva e autonoma delle reti informali e formali che costituiscono queste sfere private prosociali, mentre il concetto di Terzo Settore coglie queste organizzazioni come entit\u00e0 non profit sotto l'aspetto formale dei loro rapporti con le istituzioni politiche (Stato) e di profitto (mercato). Una serie di ricerche empiriche ne hanno verificato la consistenza qualitativa e quantitativa."}
{"id": "3986712", "revid": "124804673", "url": "https://it.wikipedia.org/wiki?curid=3986712", "title": "Donna Leon (serie televisiva)", "text": "Donna Leon \u00e8 una serie televisiva tedesca prodotta dal 2000 al 2019 da ARD e trasmessa dal canale Das Erste. La serie \u00e8 tratta dai romanzi di Donna Leon e racconta le vicende di Guido Brunetti, commissario di polizia a Venezia.\nLa serie \u00e8 girata a Venezia con un cast interamente composto di attori di lingua tedesca. L'ordine dei romanzi non \u00e8 rispettato. Le prime due puntate sono state dirette da Christian von Castelberg, ma dalla terza in poi il regista \u00e8 Sigi Rothemund."}
{"id": "3986730", "revid": "729019", "url": "https://it.wikipedia.org/wiki?curid=3986730", "title": "Trampolino del Pakstall", "text": "Il Trampolino del Pakstall \u00e8 un trampolino situato a Gallio, sull'Altopiano dei Sette Comuni, in provincia di Vicenza.\nOltre al trampolino principale, in disuso dal 2002, l'area comprende anche vari salti minori ed \u00e8 perci\u00f2 anche indicata al plurale, Trampolini del Pakstall, dove Pakstall (termine cimbro che significa \"torrente\") \u00e8 la localit\u00e0 dove sono stati costruiti, appena a nord del paese. Grazie al richiamo degli eventi sportivi ospitati, la Valle del Pakstall fu nota come \"Valle dei Trampolini\"\nStoria.\nPoco dopo la fine della seconda guerra mondiale, nel 1946 venne iniziata a Gallio, sull'altopiano dei Sette Comuni, la costruzione di un trampolino in legno di 60 metri nella Valle del Pakstall, progettato dall'architetto bolzanino Guglielmo Olzner ai piedi del monte Ongara, e il 27 marzo 1947 venne ufficialmente inaugurato l'impianto.\nGrazie all'impianto di illuminazione, nel 1948 venne organizzata la prima gara notturna di salto con gli sci \u00ecn Italia.\nDue anni dopo furono costruite anche le altre due colline per il salto con gli sci junior.\nNel 1950, a causa dell'usura, il trampolino di legno croll\u00f2, ma venne ricostruito poco dopo.\nIl 9 gennaio 1954 venne ospitata la prima edizione internazionale della Coppa Kongsberg e negli anni successivi furono organizzate altre competizioni internazionali giovanili.\nNell'agosto 1955 il trampolino croll\u00f2 per una seconda volta sotto le raffiche di vento e per circa un decennio vennero sospese tutte le attivit\u00e0 agonistiche a causa delle difficolt\u00e0 finanziarie dello Sci Club Gallio.\nNel 1975 la collina di 60 metri fu ripristinata, modernizzata e leggermente diminuita, consentendo cos\u00ec al comprensorio sciistico di Gallio di rientrare nel circuito internazionale.\nNel 1986, in previsione dei Mondiali juniores del 1987, l'impianto venne ampliato con un trampolino K95 e ospit\u00f2, oltre alla rassegna iridata giovanile, una tappa della Coppa del Mondo di salto con gli sci nel 1988.\nDal 1990 quasi ogni anno vennero organizzate al Pakstall competizioni di Coppa Europa o Coppa Continentale, oltre ai Campionati mondiali juniores di sci nordico 1996.\nDopo la sua chiusura, avvenuta nel 2002, il trampolino K92 (o K95) non \u00e8 pi\u00f9 stato usato, mentre \u00e8 rimasto attivo un trampolino medio HS66 e un trampolino-scuola tutti rivestiti con nuove coperture in plastica e dotati di percorsi in ceramica.\nSui trampolini del Pakstall si sono formati i saltatori olimpionici locali Virginio Lunardi (Calgary 1988), Ivan Lunardi (Albertville 1992 e Lillehammer 1994) e Daniele Munari (Torino 2006).\nCaratteristiche.\nIl trampolino normale ha il punto K a 92\u00a0m; il primato di distanza appartiene allo sloveno Uro\u0161 Peterka (105,5\u00a0m nel 2002). Il complesso, oltre che con l'HS 66 (punto K 60), \u00e8 attrezzato anche con salti minori con punto K 31 e con punto K 20. Vi \u00e8 la possibilit\u00e0 di utilizzarli sia nel periodo invernale che in quello estivo."}
{"id": "3986731", "revid": "104458", "url": "https://it.wikipedia.org/wiki?curid=3986731", "title": "Trampolini del Pakstall", "text": ""}
{"id": "3986732", "revid": "104458", "url": "https://it.wikipedia.org/wiki?curid=3986732", "title": "Pakstall", "text": ""}
{"id": "3986743", "revid": "228587", "url": "https://it.wikipedia.org/wiki?curid=3986743", "title": "Casa da M\u00fasica", "text": "La Casa da M\u00fasica \u00e8 la principale sala da concerto della citt\u00e0 di Porto in Portogallo.\n\u00c8 la sede istituzionale di tre differenti orchestre portuensi: \"Orquestra Nacional do Porto\", \"Orquestra Barroca\" e \"Remix Ensemble\".\nCostruzione.\nCasa da M\u00fasica \u00e8 stata costruita in occasione della candidatura della citt\u00e0 di Porto come Capitale Europea della Cultura per l'anno 2001, in un lotto affacciato sulla centrale Pra\u00e7a Mouzinho de Albuquerque conosciuta come Rotunda da Boavista, in cui originariamente si trovava un deposito mezzi della compagnia di trasporti pubblici della Sociedade de Transportes Colectivos do Porto. Il costo iniziale della costruzione ammontava a circa 33 milioni di euro, cifra che a lavori ultimati a lievit\u00f2 a 111,2 milioni di euro.\nLa fase iniziale vide il bando nel 1999 di un concorso internazionale ad inviti da parte del Ministero della Cultura Portoghese, per la progettazione di un auditorium che potesse essere un nuovo fulcro di riqualificazione urbana e sociale. Per la fase progettuale furono invitati i migliori architetti della scena internazionale tra cui Zaha Hadid, Rafael Moneo, Rem Koolhaas, Herzog &amp; de Meuron, Dominique Perrault, Toyo Ito, Rafael Vi\u00f1oly. Su un totale di 26 candidature, il progetto vincitore, si rivel\u00f2 quello dello studio Office for Metropolitan Architecture di Rem Koolhaas, per via della soluzione che permetteva un ottimo bilanciamento e adattamento dello spazio interno con quello esterno, una forma singolare ed un coerente uso dei materiali con il contesto portoghese.\nNel 1999 partirono i lavori di costruzione con l'intento di terminare l'opera per l'anno 2001, ma causa numerosi rallentamenti, l'edificio fu ultimato e inaugurato nel 2005.\nLa progettazione architettonica \u00e8 stata affidata allo studio OMA, mentre la progettazione strutturale ed impiantistica ad ARUP e AFassociados.\nArchitettura.\nPer l'elaborazione dell'idea progettuale, Rem Koolhaas, recupera un progetto del 1998, la casa \"Y2K\", uno studio portato solo a livello concettuale per un'abitazione privata a Rotterdam. Il concept di partenza \u00e8 quindi strettamente collegato alla forma dell'edificio, di cui \u00e8 stata completamente rivisitata la funzione e la dimensione. L'edificio si presenta isolato, al entro di uno slargo. Il piano strada in travertino completamente pedonale si deforma innalzandosi in prossimit\u00e0 di Avenida de Boavista e Rua 5 de Outubro producendo degli spazi interni per negozi o per accessi ai piani interrati.\nLa costruzione perci\u00f2 appare in un primo momento slegata dal contesto, ma riacquista un dialogo con il circostante dal momento che le numerose operazioni di svuotamento del volume vengono fatte in funzione di alcune direzioni dominanti. Gi\u00e0 negli elaborati di concorso si \u00e8 evidenziato come la sala orchestrale principale, Sala Suggia, sia in realt\u00e0 orientata precisamente verso la direzione della Rotunda da Boavista, inquadrando esattamente il Monumento \"aos Her\u00f3is da Guerra Peninsular\" nel centro della Rotonda. \nElevandosi per otto piani sul livello della strada e per tre piani interrati, l'edificio raggiunge in sommit\u00e0 un'altezza di circa 40 m sostenuto da robuste pareti in calcestruzzo armato bianco di circa 40 cm di spessore che ne costituiscono, a guscio, l'involucro esterno. Internamente la struttura \u00e8 concepita con un sistema strutturale ibrido, che vede in primo luogo una struttura portante in calcestruzzo armato che dalle fondazioni percorre verticalmente l'edificio fino alla Sala Suggia ed in secondo luogo una struttura reticolare in acciaio che, poggiata sui setti in calcestruzzo, si articola sino al tetto. La complessit\u00e0 della struttura \u00e8 legata indubbiamente alla forma singolare dell'edificio, da cui ne deriva anche un'articolata composizione in pianta. \nMentre al piano terra sono posizionati dei laboratori musicali, una sala studio e un'area ristoro, dalla piazza si accede verso la parte principale dell'edificio tramite una lunga scalinata in alluminio e vetro che permette l'ingresso all'interno di un foyer. Il foyer si sviluppa verticalmente per tutta l'altezza dell'edificio fino a raggiungere il tetto e il Terrazzo Vip. Questo spazio \u00e8 caratterizzato oltre al calcestruzzo strutturale facciavista, da elementi longilinei strutturali che \"infilzano\" letteralmente lo spazio come degli spilli. Oltre ai numerosissimi spazi accessori e di servizio, si possono evidenziare quelli che sono gli spazi interni caratterizzanti.\nAmbienti.\nSala Suggia.\nRappresenta la sala da concerto principale oltre allo spazio pi\u00f9 consistente presente all'interno dell'edificio. Dedicata alla violoncellista portoghese Guilhermina Suggia, ha una capienza di 1238 spettatori. Si sviluppa longitudinalmente seguendo il principio della shoe-box ed in forma rettangolare per tutta la lunghezza dell'edificio aprendo due enormi vetrate nei lati corti ad est verso Rotunda de Boavista che ad ovest. Le vetrate sono costituite da caratteristici vetri sagomati ad S che permettono un ottimo isolamento termico ed acustico ed una perfetta illuminazione tramite la luce naturale.\nLa sala \u00e8 caratterizzata da numerosi affacci laterali nei lati lunghi comunicanti con alcune sale adiacenti, permettendo la visione dello spettacolo da diversi punti di vista e diverse altezze. Il tocco caratteristico principale \u00e8 dato dalla livrea lignea che riveste le pareti laterali e, scorrendo per tutta la larghezza della sala, contiene numerose striature dorate. Tutti gli elementi spaziali accessori e di servizio sono collocati al di sopra del livello del solaio superiore da cui vengono calate le attrezzature per la diffusione o l'illuminazione artificiale, liberando il proscenio di tutti gli spazi del retroscena, permettendo cos\u00ec la sistemazione delle sedute per il pubblico da entrambe le parti del palco.\nL'acustica eccellente \u00e8 dovuta anche al fatto che tutti i materiali utilizzati sono stati scelti in funzione di essa. I vetri curvati a S si sono rivelati particolarmente utili per la compensazione e divergenza delle onde sonore.\nSala 2.\nLa Sala 2 \u00e8 la seconda pi\u00f9 grande sala da concerto della Casa da Musica, solitamente destinata ad eventi polivalenti e di carattere pi\u00f9 generale, contiene 300 posti a sedere. Anch'essa di forma rettangolare si sviluppa incidente alla Sala Suggia con cui comunica fisicamente per mezzo di una grande vetrata anch'essa con vetri sagomati ad S che permette l'ingresso della luce diurna che illumina Sala Suggia. Si differenzia per stile dalla sala principale in quanto presenta un design pi\u00f9 informale, le pareti sono rivestite in pannelli perforati rosso rubino, mentre le sedute sono un chiaro omaggio al designer portoghese Daciano da Costa.\nCibermusica.\nDedicata all'istruzione e ai laboratori musicali, si trova al 4\u00ba piano, \u00e8 rivestita per un lato tramite pannelli in schiuma poliuretanica verde rubino con il classico motivo piramidale comune in molte sale di registrazione e da calcestruzzo armato bianco per l'altro. Comunica con l'esterno tramite una grande vetrata che affaccia sulla piazza e nel lato opposto con Sala Suggia.\nSala Vip.\nSala Vip rappresenta uno degli spazi pi\u00f9 caratteristici all'interno del complesso. Fu creata come una sorta di stanza simbolo, uno spazio formale e istituzionale nella quale rappresentare la cultura portoghese. Rappresenta il tentativo di creare un ponte fra la cultura portoghese e olandese (Rotterdam \u00e8 stata Capitale Europea della cultura nel 2001 insieme a Porto e Rem Koolhaas \u00e8 di Rotterdam). Per questo proposito \u00e8 stato deciso un rivestimento di azulejos che potesse esprimere appieno la cultura portoghese, fabbricate in una sorta di gemellaggio da ceramisti olandesi e portoghesi che ripercorre la storia della citt\u00e0 di Porto dall'inizio del XVI alla fine del XVII secolo.\nTerrazzo Vip.\nTerrazzo Vip costituisce la parte sovrastante la Sala 2, inizialmente pensato come spazio tecnico Rem Koolhas in fase di progetto volle rendere questo ambiente aperto al pubblico. Costituisce uno spazio relativamente aperto, teoricamente senza nessuna destinazione funzionale precisa. L'acustica inadeguata non permette all'interno nessuna tipologia di esecuzione musicale. \u00c8 illuminata per mezzo ampio lucernaio presente sul tetto ed espone attualmente una collezione di ceramiche indonesiane.\nRistorante e terrazzo.\nIl Ristorante Casa Da Musica si trova all'ultimo piano dell'edificio e permette l'uscita verso l'esterno accedendo nell'unica terrazza che l'edificio ospita sul tetto."}
{"id": "3986778", "revid": "466539", "url": "https://it.wikipedia.org/wiki?curid=3986778", "title": "Letty Aronson", "text": "Biografia.\nHa vinto un Golden Globe nel gennaio 2009 come produttrice di \"Vicky Cristina Barcelona\" ed ottenuto la \"nomination\" al premio Oscar per \"Midnight in Paris\"."}
{"id": "3986786", "revid": "36426", "url": "https://it.wikipedia.org/wiki?curid=3986786", "title": "Suore di Ges\u00f9 Redentore", "text": "Le Suore di Ges\u00f9 Redentore, gi\u00e0 dette del Patrocinio di San Giuseppe, sono un istituto religioso femminile di diritto pontificio: le suore di questa congregazione pospongono al loro nome la sigla S.G.R.\nStoria.\nLa congregazione fu fondata da Victorine Le Dieu de la Ruaudi\u00e8re, in religione Maria Giuseppa di Ges\u00f9 (1809-1884). L'opposizione dei genitori e poi il dovere di accudire il padre rimasto vedovo le impedirono in giovent\u00f9 di abbracciare la vita religiosa ma a ventiquattro anni emise privatamente il voto di perpetua castit\u00e0: nel 1863 ottenne da papa Pio IX il permesso di ritenere il Santissimo Sacramento nel proprio oratorio domestico per la celebrazione della messa quotidiana e l'adorazione eucaristica in spirito di riparazione e dovette impegnarsi a organizzare un'associazione di donne viventi in comunit\u00e0, dedite alle opere di zelo.\nTornata ad Avranches, la Le Dieu diede inizio alla Pia associazione dell'Adorazione riparatrice, approvata da Jean-Pierre Bravard, vescovo di Coutances, il 31 gennaio 1864.\nIl 1\u00ba febbraio 1865 la Le Dieu vest\u00ec l'abito religioso assieme a una compagna e, presso Mont-Saint-Michel, apr\u00ec un orfanotrofio maschile. A causa di alcuni dissensi con i cistercensi di Pontigny, da cui dipendeva Mont-Sant-Michel, la comunit\u00e0 si trasfer\u00ec a Saint-Maximin-la-Sainte-Baume, in diocesi di Fr\u00e9jus: a causa delle difficolt\u00e0 economiche molte religiose lasciarono la comunit\u00e0 e nel 1873 il vescovo Jordany sciolse la congregazione.\nLa fondatrice e le compagne rimastele fedeli si rifugiarono prima a Parigi, poi ad Aulnay-sous-Bois e a Levallois-Perret, ma trovarono sempre numerosi ostacoli: consigliata dal nunzio apostolico, la Le Dieu lasci\u00f2 la comunit\u00e0 e si trasfer\u00ec a Roma, sotto la protezione del cardinale Vicario, dove il 30 luglio 1881 rivest\u00ec l'abito religioso: il 4 agosto 1883 apr\u00ec un orfanotrofio in via Tasso.\nLa congregazione si divise in un ramo francese, con sede ad Aulnay, e uno italiano, ma i gruppi si riunirono nel 1925.\nLa congregazione ricevette il pontificio decreto di lode il 29 agosto 1916 e le sue costituzioni furono approvate definitivamente dalla Santa Sede l'8 febbraio 1933.\nAttivit\u00e0 e diffusione.\nLe religiose si dedicano a diverse opere educativo-assistenziali: cura dell'infanzia, insegnamento, servizio in ospedali, carceri, sanatori, aiuto ai parroci.\nSono presenti in Colombia, Francia, Italia, Nigeria, Romania, Spagna; la sede generalizia \u00e8 a Fonte Nuova.\nAlla fine del 2008 la congregazione contava 201 religiose in 28 case."}
{"id": "3986787", "revid": "1305772", "url": "https://it.wikipedia.org/wiki?curid=3986787", "title": "Welcome to the Ball", "text": "Welcome to the Ball \u00e8 il quarto album in studio del gruppo musicale heavy metal Vicious Rumors, inciso e pubblicato nel 1991.\nIl disco.\nIl disco, edito da Atlantic Records, \u00e8 il maggior successo commerciale della band ma, nonostante ci\u00f2, in seguito alla pubblicazione la casa discografica non rinnov\u00f2 il contratto con la band, infatti l'album successivo venne pubblicato dalla Rising Sun Productions. Per la canzone \"Children\" venne anche registrato un video.\nIl CD \u00e8 stato ristampato in versione rimasterizzata nel 2005 dall'etichetta Wounded Bird Records."}
{"id": "3986795", "revid": "46936", "url": "https://it.wikipedia.org/wiki?curid=3986795", "title": "Qualificazioni alla Coppa dei Caraibi 1998", "text": "Sono elencate di seguito le date e i risultati per le qualificazioni alla Coppa dei Caraibi 1998.\nFormula.\n26 membri CFU: 8 posti disponibili per la fase finale. (come paese ospitante) e (come paese ospitante e campione in carica) sono qualificati direttamente.\n e si ritirano. Rimangono 22 squadre per 6 posti disponibili per la fase finale: si suddividono in sei gruppi di qualificazione (quattro gruppi composti da quattro squadre e due gruppi composti da tre squadre).\nGiocano partite di sola andata: la prima classificata si qualifica alla fase finale.\nGruppo 1.\n qualificate alla fase finale.\nGruppo 2.\n qualificata alla fase finale.\nGruppo 3.\n qualificata alla fase finale.\nGruppo 4.\n qualificata alla fase finale.\nGruppo 5.\n qualificata alla fase finale.\nGruppo 6.\n qualificata alla fase finale."}
{"id": "3986796", "revid": "438678", "url": "https://it.wikipedia.org/wiki?curid=3986796", "title": "Skippy", "text": ""}
{"id": "3986802", "revid": "1543377", "url": "https://it.wikipedia.org/wiki?curid=3986802", "title": "Chazzan", "text": "Chazan o hazan ( \"\u0127az\u0101n\", ebraico moderno \"hazan\", yiddish khazn ladino hassan - plur. \"hazanim\") \u00e8 un cantore, un musicista addestrato nelle arti vocali e che usa la propria voce come strumento musicale per guidare la congregazione in preghiere cantate.\nEsistono molte regole su come il cantore debba condurre il servizio liturgico, ma il concetto di cantore professionista retribuito non esiste nella tradizione ebraica n\u00e9 viene menzionata in nessuna fonte rabbinica. I servizi di preghiera ebraica sono raccolti in un libro di preghiere che si chiama siddur.\nCaratteristiche.\nLa persona che guida la congregazione nel servizio liturgico di preghiera si chiama quindi \"chazan\" (cantore), o a volte \"sheliach tzibbur\" (trad. dall'ebraico con \"emissario della congregazione\"). La Legge ebraica limita il ruolo di \"chazan\" agli uomini ebrei di et\u00e0 superiore ai 13 anni; ma oggigiorno tutte le correnti ebraiche, eccetto quella dell'ebraismo ortodosso, permettono anche alle donne oltre l'et\u00e0 di 12 anni di svolgere questo ruolo.\nIn teoria, qualsiasi persona pu\u00f2 svolgere il ruolo di \"chazan\"/\"sheliach tzibbur\"; gran parte degli ebrei che vanno in sinagoga ogni tanto partecipano come cantori. In pratica, comunque, coloro che hanno le voci migliori e conoscono bene le relative preghiere, sono quelli che cantano pi\u00f9 spesso.\nImportanza.\nIl ruolo del \"chazan\" aument\u00f2 d'importanza nel corso dei secoli. Man mano che il culto pubblico si sviluppava nel periodo dei Geonim e la conoscenza della lingua ebraica diminuiva, cantare gradualmente venne a sostituire l'elemento didattico ed esortativo del culto in sinagoga.\nAnche nei tempi pi\u00f9 antichi, le qualifiche essenziali richieste per diventare \"chazan\", naturalmente oltre alla conoscenza delle Scritture bibliche e della letteratura liturgica coi motivi di preghiera (noti come \"steiger\"), erano avere una voce piacevole e una buona prestazione artistica. Il \"chazan\" doveva possedere un aspetto gradevole, essere sposato e avere una lunga barba fluente. A volte, secondo Isaac of Vienna (XIII secolo), un giovane \"chazan\" con poca barba poteva anche venir tollerato. Maimonide decise che lo \"chazzan\" che recitava le preghiere nel normale \"Shabbat\" e durante la settimana, non doveva di necessit\u00e0 avere un aspetto piacevole per tutti; poteva anche avere una reputazione non del tutto immacolata, a patto che avesse vissuto una vita moralmente esente da colpa al momento della sua nomina.\nTuttavia, tutte queste misure moderative della regola scomparivano quando arrivavano le Festivit\u00e0 ebraiche. Allora si richiedeva la partecipazione di un \"chazan\" di valore e abilit\u00e0 canore, uno la cui vita fosse assolutamente irreprensibile, che fosse popolare e che fosse dotato di buon stile espressivo.\nAttualmente, il \"chazan\", specialmente in sinagoghe pi\u00f9 formali (di solito non ortodosse), possiede qualifiche accademiche, spesso una laurea in musica o musica sacra, a volte un diploma superiore di Educazione Musicale o Educazione Musicale Ebraica, o simili."}
{"id": "3986804", "revid": "717966", "url": "https://it.wikipedia.org/wiki?curid=3986804", "title": "Hazzan", "text": ""}
{"id": "3986816", "revid": "599013", "url": "https://it.wikipedia.org/wiki?curid=3986816", "title": "Erik Johnsen", "text": "Biografia.\nIn Coppa del Mondo esord\u00ec il 21 marzo 1987 a Oslo (15\u00b0), ottenne il primo podio il 20 gennaio 1988 a Sankt Moritz (2\u00b0) e la prima vittoria il 18 marzo successivo a Meldal.\nIn carriera prese parte a un'edizione dei Giochi olimpici invernali, (41\u00b0 nel trampolino normale, 2\u00b0 nel trampolino lungo, 3\u00b0 nella gara a squadre), e a una dei Campionati mondiali, Lahti 1989 (10\u00b0 nel trampolino lungo il miglior piazzamento)."}
{"id": "3986817", "revid": "921573", "url": "https://it.wikipedia.org/wiki?curid=3986817", "title": "I guardiani del tesoro", "text": "I guardiani del tesoro \u00e8 un film per la TV tedesco del 2011 diretto da Iain B. MacDonald con Anna Friel, Raoul Bova e Volker Brunch.\nTrama.\nAngelo faceva parte della scorta del Papa, ma si era innamorato di una donna che poi si sarebbe rivelata essere un'attentatrice: il complotto \u00e8 stato sventato, ma Angelo ha rassegnato le dimissioni e da quel momento non ha voluto pi\u00f9 saperne delle donne.\nDopo aver accarezzato la possibilit\u00e0 di diventare prete, Angelo decide di entrare nei \"Guardiani del Tesoro\", un'organizzazione della Chiesa che si occupa di recuperare reliquie di inestimabile valore che non devono cadere nelle mani sbagliate.\nAd Angelo viene assegnata un'importantissima missione: recuperare l'anello di Re Salomone che conduce a una miniera di diamanti.\nAngelo deve lavorare insieme a Victoria, giovane archeologa dell'universit\u00e0 di Oxford: tra i due inizialmente c'\u00e8 una totale divergenza di opinioni, dovuta al fatto che Victoria \u00e8 atea e dunque intende procedere seguendo il suo tradizionale approccio scientifico, mentre il religiosissimo Angelo non intende permettere che si profani un talismano dotato di poteri esoterici.\nAi due si unice Luca, fratello di Angelo, un ragazzo che ha sempre vissuto di espedienti e che vuole aiutarli allettato dalla possibilit\u00e0 di trovare i diamanti e potersi cos\u00ec sistemare.\nPrima di iniziare la missione Victoria si rivolge a suo padre Teddy, stimato docente di Oxford nonch\u00e9 grande esperto di Re Salomone, per decifrare un manoscritto di cui \u00e8 entrata in possesso: questo costa a Victoria molta fatica, dato che non parlava con suo padre da diversi anni perch\u00e9 non le era stata vicina quando sua madre \u00e8 morta.\nDurante l'incontro Victoria viene chiamata al telefono, ma al suo ritorno non trova pi\u00f9 n\u00e9 suo padre n\u00e9 il manoscritto, ma decide di non dire niente ad Angelo perch\u00e9 altrimenti sospenderebbe la loro missione.\nVictoria, Angelo e Luca partono alla volta di un lungo viaggio tra Inghilterra, Italia ed Egitto, talloneggiati da un misterioso gruppo che ha il loro stesso obiettivo, e preda delle terribili visioni che l'anello di Salomone scatena in chi tenta di mettersi sulle sue tracce.\nDistribuzione.\nIn Italia il film \u00e8 andato in onda in prima visione su Canale 5 nella prima serata del 5 aprile 2012, seguito da 3.690.000 spettatori."}
{"id": "3986818", "revid": "48846561", "url": "https://it.wikipedia.org/wiki?curid=3986818", "title": "Strage di Brescia", "text": ""}
{"id": "3986821", "revid": "729019", "url": "https://it.wikipedia.org/wiki?curid=3986821", "title": "Mk 15", "text": "Il Mark 15 fu un siluro prodotto dagli Stati Uniti d'America durante la seconda guerra mondiale.\nFu prodotto contemporaneamente al modello Mark 14 come siluro standard per i cacciatorpediniere, mentre il Mark 14 era lo standard per i sottomarini. Rispetto al Mark 14 era pi\u00f9 lungo, pi\u00f9 stretto e con una gittata maggiore. Esso soffr\u00ec di seri problemi di affidabilit\u00e0 durante i primi 20 mesi di guerra, che furono risolti pi\u00f9 lentamente rispetto alla versione subacquea, anche per la difficolt\u00e0 di ottenere riscontri durante le battaglie navali nelle quali si verificavano scoppi, colonne d'acqua e schermi fumogeni che andavano ad inficiare la raccolta di risultati relativamente all'utilizzo dei siluri; inoltre i combattimenti di superficie, solitamente ad alta velocit\u00e0, davano poche possibilit\u00e0 di utilizzare proficuamente questo tipo di arma, per cui i problemi vennero risolti man mano che si ottenevano riscontri dalle unit\u00e0 subacquee. Il primo loro uso efficace fu nella battaglia del Golfo di Vella tra il 6 e 7 agosto 1943."}
{"id": "3986831", "revid": "984922", "url": "https://it.wikipedia.org/wiki?curid=3986831", "title": "Remo Lederer", "text": "Fino alla riunificazione tedesca gareggi\u00f2 per la nazionale della Germania Est.\nBiografia.\nIn Coppa del Mondo esord\u00ec il 30 dicembre 1985 a Oberstdorf (33\u00b0) e ottenne l'unico podio il 20 gennaio 1988 a Sankt Moritz (3\u00b0).\nIn carriera prese parte a un'edizione dei Giochi olimpici invernali, (21\u00b0 nel trampolino normale, 22\u00b0 nel trampolino lungo)."}
{"id": "3986832", "revid": "767487", "url": "https://it.wikipedia.org/wiki?curid=3986832", "title": "Vlaamse Pijl 2011", "text": "Il Vlaamse Pijl 2011, quarantaquattresima edizione della corsa e valida come evento del circuito UCI Europe Tour 2011, fu disputato il 5 marzo 2011 su un percorso totale di 151\u00a0km. Fu vinto dal belga Fr\u00e9d\u00e9ric Amorison, che arriv\u00f2 al traguardo con il tempo di 3h38'05\" alla media di 49,306\u00a0km/h.\n126 ciclisti portarono a termine il percorso.\nPercorso.\nL'edizione 2011 part\u00ec ed arriv\u00f2 ad Harelbeke dopo 151\u00a0km. Il percorso presenta diversi muri sul ciottolato, i pi\u00f9 importanti dei quali sono il Kluisberg, posto a 46\u00a0km dall'inizio della corsa, la Cote de Trieu, al 53\u00ba km, l'Oude Kwaremont al 60\u00ba km, il Paterberg al 62\u00ba km, il Kruisberg all'80\u00ba km ed infine il Teigemberg al 101\u00ba km, rappresenter\u00e0 l'ultima ascesa della corsa.\nSquadre e corridori partecipanti.\nTra le 28 squadre ciclistiche invitate non raffigura nessuna UCI ProTour. La Topsport Vlaanderen-Mercator, la Landbouwkrediet, la Verandas Willems-Accent e l'An Post-Sean Kelly Team sono le formazioni pi\u00f9 importanti al via, senza contare le squadre Under-23 di Rabobank, Quick Step, Omega Pharma-Lotto e Geox.\nI maggiori favoriti sono Fr\u00e9d\u00e9ric Amorison, David Kemp, J\u00e9r\u00f4me Baugnies e Dries Hollanders.\nRiassunto.\nDopo 151\u00a0km Fr\u00e9d\u00e9ric Amorison vince la volata a due con Pieter Serry, suo connazionale. A 20\" dal vincitore giunge un quartetto formato da Sean De Bie, Olivier Pardini, Zico Waeytens e Eliot Lietaer. A circa 40\" il plotone \u00e8 regolato da Jonas Van Genechten. Il primo corridore non belga al traguardo \u00e8 Rene Hooghiemster, olandese giunto 14\u00ba."}
{"id": "3986839", "revid": "438678", "url": "https://it.wikipedia.org/wiki?curid=3986839", "title": "A Child for Sale", "text": "A Child for Sale \u00e8 un film muto del 1920 diretto da Ivan Abramson.\n\u00c8 uno dei primi film a mettere al centro il rapporto tra padre e figlio. Il piccolo Bobby Connelly era un attore bambino con gi\u00e0 alle spalle una lunga carriera di successo. Morir\u00e0 giovanissimo solo due anni dopo, per una malattia cardiaca.\nTrama.\nCharles Stoddard \u00e8 un povero artista newyorkese che vive con la moglie e due bambini. Morta la moglie, l'uomo disperato per la mancanza di soldi si risolve a vendere uno dei propri pargoli ad una vedova benestante senza figli per la somma di 1000 dollari. Quando si rende conto di ci\u00f2 che ha fatto, decide di non portare a termine l'affare. Attraverso una serie di colpi di scena, Stoddard ritrova la propria madre da cui era stato separato dal padre poco dopo la nascita in seguito a divorzio. La madre, risposatasi, aveva avuto una figlia, ora moglie del dottore che aveva curato il figlio ammalato di Stoddard. La famiglia pu\u00f2 cos\u00ec felicemente ricomporsi.\nProduzione.\nIl film fu prodotto dalla Graphic Films Corporation.\nDistribuzione.\nIl film - presentato da Ivan Abramson - usc\u00ec nelle sale cinematografiche statunitensi nell'aprile 1920."}
{"id": "3986845", "revid": "1632387", "url": "https://it.wikipedia.org/wiki?curid=3986845", "title": "Crocifisso di San Gimignano", "text": "Il Crocifisso di San Gimignano (n. 30) \u00e8 una croce sagomata dipinta a tempera e oro su tavola (296x247 cm) attribuita a Coppo di Marcovaldo, databile al 1264 circa e conservata nel Museo civico di San Gimignano. \nStoria.\nL'opera \u00e8 una delle poche attribuite concordemente a Coppo, che l'avrebbe realizzata durante un soggiorno a Siena di circa nove anni, dopo esservi stato portato come prigioniero fiorentino dopo la Battaglia di Montaperti.\nDescrizione e stile.\nIl Cristo, di tipo \"patiens\", \u00e8 appeso alla croce con quattro chiodi (due e non uno ai piedi, secondo il tipo pre-giottesco), ed \u00e8 la testa barbuta e coi capelli ricadenti in ciocche sulle spalle che \u00e8 abbandonata verso sinistra, come nella \"Croce n. 20\" del Museo di Pisa, la prima del genere nota in Italia. Il corpo \u00e8 appena inarcato verso sinistra, con il bacino che va ad assottigliare la scena corrispondente sui tabelloni laterali.\nIn alto, nella cimasa, si trova l'\"Ascensione\" e il \"Redentore\" nel clipeo superiore, alle estremit\u00e0 dei bracci la \"Madonna con san Giovanni\" a destra e le \"Pie donne\" a sinistra, raffigurati come piccole figure intere piegate verso l'un l'altra in segno di dolore, secondo la maniera bizantina. I tabelloni mostrano tre scene per lato: \"Cattura di Cristo, Flagellazione\" e \"Preparazione della Croce\" a sinistra, \"Cristo davanti ai giudici, Cristo deriso\" e \"Deposizione\" a destra. \nLa \"Piet\u00e0\" in special modo mostra analogie con alcune delle opere bizantine pi\u00f9 avanzate dell'epoca, della corrente neoellenica, in particolare con un affresco di analogo soggetto nel monastero di Nerezi in Macedonia. Se permangono tracce anche della cultura bizantina pi\u00f9 tradizionale e meno espressiva nelle scenette, nella croce di Coppo \u00e8 evidente la volont\u00e0 di marcare l'espressione di Cristo, pi\u00f9 che mai addolorata, e di fondervi esperienze diverse, comprese quelle del romanico lucchese, sebbene l'amalgama non risulti ancora omogeneo, in grado di originare un nuovo stile come sar\u00e0 invece pi\u00f9 evidente in Cimabue."}
{"id": "3986852", "revid": "599013", "url": "https://it.wikipedia.org/wiki?curid=3986852", "title": "Kl\u00f8vsteinbakken", "text": "Il Kl\u00f8vsteinbakken \u00e8 un trampolino situato a Meldal, in Norvegia.\nStoria.\nAperto nel 1946 e pi\u00f9 volte ristrutturato, l'impianto ha ospitato una tappa della Coppa del Mondo di salto con gli sci nel 1988.\nQui nel 1973 la norvegese Anita Wold riusc\u00ec a battere il record del mondo femminile di Johanne Kolstad, imbattuto dal 1938, raggiendo gli 80 metri (contro i 72 del primato precedente).\nCaratteristiche.\nIl trampolino ha il punto K a 105\u00a0m; il primato di distanza appartiene al norvegese Jan Christian Bj\u00f8rn (120,5\u00a0m nel 2009), mentre quello femminile (82,5\u00a0m) \u00e8 stato stabilito da Anita Wold nel 1974. Il complesso \u00e8 attrezzato anche con salti minori K40, K25, K15 e K7."}
{"id": "3986853", "revid": "287204", "url": "https://it.wikipedia.org/wiki?curid=3986853", "title": "Klovsteinbakken", "text": ""}
{"id": "3986854", "revid": "104458", "url": "https://it.wikipedia.org/wiki?curid=3986854", "title": "Kloevsteinbakken", "text": ""}
{"id": "3986856", "revid": "695564", "url": "https://it.wikipedia.org/wiki?curid=3986856", "title": "Trading Yesterday", "text": ""}
{"id": "3986857", "revid": "48847122", "url": "https://it.wikipedia.org/wiki?curid=3986857", "title": "Fosso delle Mesole", "text": ""}
{"id": "3986860", "revid": "155634", "url": "https://it.wikipedia.org/wiki?curid=3986860", "title": "Oliver Strohmaier", "text": "Biografia.\nIn Coppa del Mondo esord\u00ec il 6 gennaio 1986 a Bischofshofen (83\u00b0) e ottenne l'unico podio il 18 marzo 1988 a Meldal (2\u00b0).\nIn carriera prese parte a un'edizione dei Campionati mondiali, Oberstdorf 1987 (21\u00b0 nel trampolino normale)."}
{"id": "3986862", "revid": "287204", "url": "https://it.wikipedia.org/wiki?curid=3986862", "title": "Festival di Cannes 2012", "text": "La 65\u00aa edizione del Festival di Cannes ha avuto luogo a Cannes dal 16 maggio al 27 maggio 2012. Il direttore generale \u00e8, per il dodicesimo anno consecutivo, Thierry Fr\u00e9maux. Il festival si \u00e8 tenuto nella seconda met\u00e0 di maggio (dal 16 al 27 maggio), in leggero ritardo rispetto alle edizioni precedenti, per via delle elezioni presidenziali francesi che si sono tenute il 22 aprile e il 6 maggio 2012.\nIl film d'apertura \u00e8 stato \"Moonrise Kingdom - Una fuga d'amore\" di Wes Anderson, mentre il film di chiusura \u00e8 stato \"Th\u00e9r\u00e8se Desqueyroux\" di Claude Miller.\nLa giuria presieduta dal regista italiano Nanni Moretti ha assegnato la Palma d'oro per il miglior film ad \"Amour\" di Michael Haneke.\nIl poster di questa edizione ritrae Marilyn Monroe nell'atto di spegnere una candelina, omaggio all'attrice nel cinquantesimo anniversario dalla sua scomparsa.\nLa madrina della manifestazione \u00e8 stata l'attrice argentina naturalizzata francese B\u00e9r\u00e9nice Bejo.\nSelezione ufficiale.\nLa dichiarazione di larga parte del programma si \u00e8 tenuta il 19 aprile 2012 a Parigi in una conferenza per la stampa.\nIl Direttore Generale Thierry Fr\u00e9maux ha selezionato i 20 film in concorso tra oltre 2.000 provenienti da tutto il mondo."}
{"id": "3986872", "revid": "599013", "url": "https://it.wikipedia.org/wiki?curid=3986872", "title": "Ji\u0159\u00ed Malec", "text": "Biografia.\nIn Coppa del Mondo esord\u00ec il 23 marzo 1985 a \u0160trbsk\u00e9 Pleso (11\u00b0) e ottenne l'unico podio il 18 marzo 1988 a Meldal (3\u00b0).\nIn carriera prese parte a un'edizione dei Giochi olimpici invernali, (3\u00b0 nel trampolino normale, 24\u00b0 nel trampolino lungo, 4\u00b0 nella gara a squadre), e a una dei Campionati mondiali, Lahti 1989 (19\u00b0 nel trampolino normale)."}
{"id": "3986873", "revid": "287204", "url": "https://it.wikipedia.org/wiki?curid=3986873", "title": "Jiri Malec", "text": ""}
{"id": "3986879", "revid": "599013", "url": "https://it.wikipedia.org/wiki?curid=3986879", "title": "G\u00fcnther Stranner", "text": "Biografia.\nIn Coppa del Mondo esord\u00ec il 4 gennaio 1984 a Innsbruck (81\u00b0) e ottenne l'unico podio il 20 marzo 1988 a Oslo (3\u00b0).\nIn carriera prese parte a un'edizione dei Giochi olimpici invernali, (20\u00b0 nel trampolino normale, 20\u00b0 nel trampolino lungo, 5\u00b0 nella gara a squadre), a due dei Campionati mondiali, vincendo una medaglia, e a una dei Mondiali di volo, Oberstdorf 1988 (5\u00b0)."}
{"id": "3986880", "revid": "287204", "url": "https://it.wikipedia.org/wiki?curid=3986880", "title": "Gunther Stranner", "text": ""}
{"id": "3986881", "revid": "104458", "url": "https://it.wikipedia.org/wiki?curid=3986881", "title": "Guenther Stranner", "text": ""}
{"id": "3986887", "revid": "1305772", "url": "https://it.wikipedia.org/wiki?curid=3986887", "title": "Illyriad", "text": "Illyriad \u00e8 un videogioco online di strategia in tempo reale, prodotto dalla Illyriad Games Ltd nel 2011, ispirato a \"Civilization\".\nIn pochi mesi il gioco ha raggiunto molta popolarit\u00e0, ed \u00e8 ormai un gioco cult per gli appassionati del genere. Ha vinto numerosi premi e riconoscimenti, tra cui quello di Massively.com.\nModalit\u00e0 di gioco.\nIl gioco \u00e8 ambientato in un immenso continente chiamato Elgea, in un'epoca remota indefinita, caratterizzata da molti conflitti tra i suoi abitanti. Elgea ha ambienti molto diversi ed \u00e8 suddiviso in vari regni indipendenti, che fanno per\u00f2 riferimento al Regno di Mezzo, al centro del continente, di allineamento neutrale. Il re infatti non prende parte nei conflitti.\nElgea \u00e8 popolato da molti esseri diversi: umani, elfi, nani, orchi, altre fazioni minori, animali e numerose creature mitologiche.\nIl gioco inizia in un piccolo villaggio, con al centro un castello, circondato da campi, cave, boschi e montagne. Il luogo di inizio \u00e8 casuale, in genere nella zona centrale del continente.\nIl giocatore pu\u00f2 quindi scegliere molti percorsi diversi: restare da solo o far parte di un'alleanza, crearne una propria, esserne al servizio o del re di Elgea, far crescere il suo villaggio sino ad una leggendaria citt\u00e0, risolvere missioni ed enigmi, mantenere la pace e la prosperit\u00e0 nel continente con la diplomazia, raggiungere un elevato grado di poteri magici, dare la caccia e collezionare creature mitologiche, prepararsi per i numerosi tornei e cercare di raggiungere la vetta della classifica di \"Illyriad\", e ovviamente ingaggiare guerre con altri giocatori e alleanze."}
{"id": "3986889", "revid": "111325", "url": "https://it.wikipedia.org/wiki?curid=3986889", "title": "Gruppo V(isione)", "text": ""}
{"id": "3986893", "revid": "984922", "url": "https://it.wikipedia.org/wiki?curid=3986893", "title": "Rajko Lotri\u010d", "text": "In seguito alla dissoluzione della Jugoslavia (1991) assunse la nazionalit\u00e0 slovena.\nBiografia.\nIn Coppa del Mondo esord\u00ec l'8 marzo 1980 a Lahti (15\u00b0) e ottenne l'unico podio il 27 marzo 1988 a Planica (2\u00b0).\nIn carriera prese parte a un'edizione dei Giochi olimpici invernali, (26\u00b0 nel trampolino normale), e a due dei Campionati mondiali (34\u00b0 nel trampolino lungo a Oslo 1982 il miglior piazzamento)."}
{"id": "3986894", "revid": "287204", "url": "https://it.wikipedia.org/wiki?curid=3986894", "title": "Rajko Lotric", "text": ""}
{"id": "3986896", "revid": "196390", "url": "https://it.wikipedia.org/wiki?curid=3986896", "title": "Nazionale di pallacanestro femminile dell'Italia Under-20", "text": ""}
{"id": "3986897", "revid": "196390", "url": "https://it.wikipedia.org/wiki?curid=3986897", "title": "Nazionale di pallacanestro femminile dell'Italia Under-18", "text": ""}
{"id": "3986898", "revid": "1543377", "url": "https://it.wikipedia.org/wiki?curid=3986898", "title": "DeMarcus Ware", "text": "Fu scelto come 11\u00ba assoluto nel Draft NFL 2005 dai Dallas Cowboys di cui \u00e8 il leader di tutti i tempi per sack (117) e fumble forzati (32) in carriera. \u00c8 stato inoltre il secondo giocatore pi\u00f9 rapido della storia a toccare i cento sack in carriera dopo Reggie White. Le ultime tre stagioni della carriera le disput\u00f2 coi Broncos, con cui vinse il Super Bowl 50.\nCarriera professionistica.\nDallas Cowboys.\nStagione 2005.\nUn defensive end a Troy, Ware era considerato un prospetto a met\u00e0 strada tra un difensive end ed un outside linebacker dalla maggior parte degli addetti ai lavori. Considerato un perfetto linebacker in una difesa 3-4 prima del Draft 2005, era pronosticato come una scelta all'inizio del secondo giro da Sports Illustrated. Il proprietario e general manager dei Cowboys Jerry Jones decise di sopravanzare il suo capo-allenatore Bill Parcells che voleva selezionare Marcus Spears (poi scelto da Dallas come numero 20), e scelse di prendere Ware con l'11\u00aa scelta assoluta.\nNel suo debutto nella NFL contro i San Diego Chargers Ware mise a segno 3 tackle, coi Cowboys che vinsero la gara 28-24. In una gara contro i San Francisco 49ers nella 3 fece registrare il suo primo sack su Tim Rattay. Dopo il mese di ottobre, Ware vinse il premio di rookie difensivo del mese dopo aver fatto registrare 16 tackle, 3 sack e 7 pressioni sul quarterback, aiutando la squadra a giungere ad un record di 3-2. Nella settimana 16, Ware mise a segno 3 sack e 3 fumble forzati nella gara contro i Carolina Panthers. Per questa sua prestazione, Ware fu nominato miglior difensore della NFC della settimana e rookie della settimana. Inoltre pareggi\u00f2 il record dei Cowboys per il maggior numero di sack in una gara, detenuto Randy White. Termin\u00f2 la stagione con 58 tackle totali e 3 fumble forzati. Fin\u00ec anche alla pari con Greg Ellis per il maggior numero di sack della franchigia stagionali con 8. Grazie a ci\u00f2, Ware raggiunse a Jimmie Jones come gli unici rookie ad aver guidato i Dallas Cowboys in sack.\nStagione 2006.\nNel 2006, Ware termin\u00f2 la stagione come leader della squadra con i suoi 11,5 sack, il massimo di sempre per un linebacker dei Cowboys, superando il record di Anthony Dickerson di 10,5 nel 1983. Vi aggiunse 73 tackle, un fumble recuperato e un intercetto, entrambi ritornati in un touchdown. Ware fu nominato titolare nel Pro Bowl ed inserito nel Second-team All-Pro dall'Associated Press.\nStagione 2007.\nWare nel 2007 ebbe una stagione spettacolare. Il nuovo capo-allenatore dei Cowboys Wade Phillips lo defin\u00ec il miglior outside linebacker nella lega. Ware divenne il secondo Cowboy della storia a registrare almeno 14 sack in una stagione, dopo Jim Jeffcoat nel 1986. Inoltre guid\u00f2 la squadra in pressioni sul quarterback (27) e fumble forzati (4), terminando con 80 tackle. Ware fu convocato per il secondo Pro Bowl consecutivo insieme ad altri 12 compagni di squadra. Inoltre fu selezionato per l'All-Pro Team per il secondo anno consecutivo insieme ai compagni Terrell Owens e Jason Witten.\nStagione 2008.\nNella gara della stagione 2008 contro i St. Louis Rams, Ware pareggi\u00f2 il record NFL dell'ex linebacker dei Denver Broncos Simon Fletcher per il maggior numero di gare consecutive con almeno un sack. Ware fu selezionato per il suo terzo Pro Bowl consecutivo dopo che stabil\u00ec il record di franchigia per sack stagionali che lo pose al sesto posto con Derrick Thomas nella storia della lega con 20,0 sack. Ware termin\u00f2 la stagione 2008 con 84 tackle, sei fumble forzati e due passaggi deviati. DeMarcus fu nominato difensore dell'anno della NFC dal comitato di Kansas City oltre che Pass Rusher dell'anno dalla NFL. Ware fu anche il vincitore del primo Butkus Award.\nStagione 2009.\nAd ottobre, Ware firm\u00f2 un contratto di sei anni del valore di 6 milioni di dollari che lo pose tra i cinque difensori pi\u00f9 pagati della NFL. Due mesi dopo, Ware soffr\u00ec un infortunio al collo che lo forz\u00f2 ad uscire dal campo trasportato contro i San Diego Chargers. L'infortunio in seguito fu diagnosticato come una slogatura del collo. Fu portato in ospedale per accertamenti e dimesso il giorno successivo. Egli torn\u00f2 a giocare la settimana successiva contro gli imbattuti New Orleans Saints, contro cui registr\u00f2 due sack che portarono a dei fumble, compreso uno che mise fine alle velleit\u00e0 di rimonta dei Saints. Per questa prestazione fu nominato miglior difensore della NFC della settimana. A fine stagione giunse la quarta convocazione consecutiva per il Pro Bowl dopo aver terminato con 11,0 sack, un record in carriera di 45 pressioni sul QB e 5 fumble forzati. Fu inoltre inserito nel First All-Pro team.\nStagione 2010.\nWare mise a segno 15,5 sack e guid\u00f2 la NFL in quella categoria per la seconda volta in tre stagioni. Fu convocato per il suo quinto Pro Bowl ed inserito nuovamente nella formazione ideale della stagione All-Pro.\nStagione 2011.\nNel 2011, Ware fece registrare 19,5 sack, 47 tackle, 2 passasggi deviati e due fumble forzati. Fu in corsa per superare il record di Michael Strahan di 22,5 sack stagionali ma non ci riusc\u00ec. Il 30 ottobre 2011, Ware registr\u00f2 un record in carriera di 4 sack contro i Philadelphia Eagles nella sconfitta 34-7. Fu nuovamente convocato per il Pro Bowl come titolare, inserito nell'All-Pro team e fu votato al 6\u00ba posto nella NFL Top 100, l'annuale classifica dei migliori cento giocatori della stagione.\nStagione 2012.\nIl 5 settembre 2012, nella prima gara della nuova stagione, i Cowboys si vendicarono dei New York Giants campioni in carica che li avevano esclusi dalla corsa ai playoff l'annata precedente, vincendo 24-17 in trasferta. Ware mise a segno due sack su Eli Manning, rispettivamente il 100\u00ba e il 101\u00ba della carriera. Egli divenne il secondo giocatore pi\u00f9 veloce della storia a raggiungere quota cento sack in carriera dopo Reggie White. Nel turno successivo i Cowboys persero la prima gara stagionale contro i Seattle Seahawks in cui Ware mise a segno 8 tackle.\nNella settimana 3 i Cowboys tornarono alla vittoria contro i Tampa Bay Buccaneers con Ware che mise a segno due sack su Josh Freeman. Nella settimana successiva, i Cowboys persero la seconda gara stagionale contro i Chicago Bears con DeMarcus che mise a referto un sack su Jay Cutler.\nDopo la settimana di pausa, i Cowboys uscirono nuovamente sconfitti nella gara contro i Baltimore Ravens con il giocatore che mise a segno un sack su Joe Flacco. Nella settimana 7 Dallas vinse contro i Panthers con Ware che mise a segno 8 tackle, 0,5 sack e recuper\u00f2 un fumble. Nella sconfitta della settimana 8 in casa contro i Giants Ware mise a segno un sack su Eli Manning.\nIl 26 dicembre, Ware fu convocato per il settimo Pro Bowl consecutivo. Nel gennaio 2013 fu inserito nel Second-team All-Pro dall'Associated Press mentre The Sporting News lo inser\u00ec nel First-team. A fine anno fu posizionato al numero 12 nella classifica dei migliori cento giocatori della stagione.\nStagione 2013.\nNella prima gara della stagione, Ware mise a referto un intercetto su Eli Manning nella vittoria sui Giants. I primi due sack stagionali li mise a referto la settimana successiva contro i Chiefs. Con altri 2 sack nella settimana tre contro i Rams, Ware si port\u00f2 a quota 115 in carriera, superando il record di franchigia di Harvey Martin che resisteva da trent'anni. A causa di un infortunio, Ware salt\u00f2 la prima gara in carriera nella settimana 7 contro gli Eagles. Torn\u00f2 in campo nella settimana 10 contro i Saints facendo registrare un sack su Drew Brees nella sconfitta. A fine anno fu votato al 56\u00ba posto nella NFL Top 100 dai suoi colleghi.\nL'11 marzo 2014, Ware fu svincolato dai Cowboys dopo nove stagioni.\nDenver Broncos.\nIl giorno successivo, Ware firm\u00f2 con i Denver Broncos un contratto triennale del valore di 30 milioni di dollari, 20 milioni dei quali garantiti. Nella prima partita con la nuova uniforme mise a segno 1,5 su Andrew Luck nella vittoria della settimana 1 sui Colts. Due settimane dopo ne fece registrare uno su Russell Wilson ma i Broncos persero la prima gara stagionale contro i Seattle Seahawks. Nella settimana 7 ne totalizz\u00f2 un nuovo massimo stagionale di 3 nella vittoria sui 49ers, salendo a quota 7 in stagione. Il 23 dicembre fu convocato per l'ottavo Pro Bowl in carriera, chiudendo la sua prima stagione in Colorado al secondo posto nella squadra con 10 sack. Fu inoltre inserito all'87\u00ba posto nella NFL Top 100\nDopo le prime tre gare della stagione 2015, Ware fu premiato come difensore del mese della AFC in cui mise a segno 3,5 sack (secondo della lega), mentre la difesa dei Broncos sub\u00ec solamente 16,3 punti a partita. Nel penultimo turno recuper\u00f2 un fumble di A.J. McCarron dei Bengals nei supplementari che diede la vittoria e la qualificazione ai playoff a Denver. A fine stagione fu convocato per il nono Pro Bowl in carriera. Nella finale di conference, Ware mise a segno un sack condiviso su Tom Brady nella vittoria per 20-18 che qualific\u00f2 i Broncos al Super Bowl 50, il primo della sua lunga carriera. Nella finalissima fece registrare due sack su Cam Newton nella vittoria per 24-10 sui Carolina Panthers che lo laure\u00f2 campione NFL.\nLa prima gara della stagione 2016 fu la rivincita del Super Bowl di sette mesi prima coi Panthers che i Broncos vinsero per 21-20, in una gara in cui Ware mise a segno altri 1,5 sack su Newton. La sua annata si chiuse a causa degli infortuni con dieci presenze e 4 sack, il minimo in carriera. Il 13 marzo 2017, Ware annunci\u00f2 il proprio ritiro dal football professionistico dopo dodici stagioni."}
{"id": "3986899", "revid": "57342", "url": "https://it.wikipedia.org/wiki?curid=3986899", "title": "Noi siamo infinito", "text": "Noi siamo infinito (\"The Perks of Being a Wallflower\") \u00e8 un film del 2012 diretto da Stephen Chbosky.\nIl film \u00e8 l'adattamento cinematografico del romanzo epistolare \"Ragazzo da parete\", scritto dallo stesso Chbosky.\nTrama.\nCharlie, il primo giorno di liceo, non parla quasi con nessuno a causa della timidezza; riesce in seguito a fare amicizia con una ragazza dell'ultimo anno, Sam, e con il suo fratellastro coetaneo Patrick. Si reca con loro alla festa di inizio anno scolastico e successivamente in una casa privata, dove gli viene offerto un dolce che, a sua insaputa, contiene cannabis. A causa della droga che lo rende pi\u00f9 sciolto, Charlie comincia a parlare con gli amici e scopre di avere con loro molte cose in comune. Intanto il ragazzo instaura un buon rapporto col suo professore di lettere col quale condivide la passione per la scrittura.\nCharlie aiuta Sam nella preparazione ai test di ammissione universitari; per ringraziarlo, lei gli regala una macchina da scrivere. Entrati pi\u00f9 in confidenza, Charlie le confessa di non aver mai baciato una ragazza; Sam dichiara invece che il suo primo bacio le \u00e8 stato dato dal capo di suo padre, che l'aveva molestata quando aveva 11 anni. Poi bacia Charlie perch\u00e9 vuole che lui riceva il primo bacio da qualcuno che gli voglia realmente bene.\nCharlie \u00e8 innamorato di Sam ma finisce per diventare il ragazzo dell'amica di lei, Mary Elizabeth, con la quale ha recitato in uno spettacolo teatrale. Una sera, durante un gioco tra amici, Charlie bacia Sam svelando i suoi veri sentimenti e mortificando Mary Elizabeth. La cosa finisce per urtare entrambe e Patrick chiede a Charlie di allontanarsi per un po'. Due settimane pi\u00f9 tardi anche Patrick rompe con il suo fidanzato segreto Brad, capitano della squadra di football americano. Il padre di quest'ultimo, dopo averli scoperti ha picchiato Brad che in mensa prima ignora e poi insulta Patrick, proprio per la sua omosessualit\u00e0. Ne segue una rissa in cui Charlie salva Patrick dal pestaggio. Questo riabilita Charlie agli occhi di Sam, che comunque resta fidanzata con Craig.\nL'anno finisce e gli amici di Charlie, diplomatisi, sono pronti per partire verso le rispettive universit\u00e0. Sam, ammessa alla Penn State University, lascia il fidanzato che l'aveva tradita pi\u00f9 volte. Per la festa d'addio Charlie le regala alcuni dei suoi libri che definisce parte di lui, dopodich\u00e9 la aiuta a preparare le valigie. I due si aprono e finalmente Charlie le confessa i suoi sentimenti. Lei per\u00f2 deve partire e dunque non sembra esserci futuro per la loro storia.\nRimasto solo, Charlie riprende ad avere delle allucinazioni, come non gli capitava da tempo. Dopo una grave crisi viene ricoverato e sottoposto a cure psichiatriche. Da queste emerge che la zia a cui da piccolo era tanto affezionato e che mor\u00ec in un incidente stradale, era mentalmente disturbata e aveva ripetutamente abusato di lui.\nUscito dall'ospedale, oltre all'affetto e alle scuse dei familiari che non avevano mai compreso l'origine dei suoi problemi, Charlie ritrova anche Patrick e Sam, tornati per fargli una sorpresa. Con i suoi amici ripercorre in auto lo stesso tunnel con la stessa canzone di qualche mese prima (\"Heroes\" di David Bowie) e, dopo aver baciato Sam, afferma che in quel momento sente che lui e i suoi amici sono \"infinito\" soltanto per il fatto di essere vivi in quel preciso istante.\nDistribuzione.\nIl film \u00e8 stato presentato al Toronto International Film Festival l'8 settembre 2012, mentre la distribuzione nelle sale \u00e8 avvenuta il 21 settembre 2012 negli Stati Uniti d'America. In Italia, invece, il film viene distribuito il 14 febbraio 2013.\nAccoglienza.\nIncassi.\nCon un budget di 13 milioni di dollari, il film ha incassato dollari solo negli Stati Uniti e dollari a livello internazionale. In Italia la pellicola ha guadagnato dollari nella prima settimana e in totale dollari, diventando il quarto paese dove il film ha incassato di pi\u00f9 preceduto da Stati Uniti, Australia e Regno Unito.\nCritica.\nIl film ha ricevuto un'accoglienza piuttosto tiepida dalla critica italiana, mentre su Rotten Tomatoes ha ricevuto un ottimo consenso sia da parte dei critici sia da parte degli spettatori, rispettivamente con l'85 e 90% di recensioni positive."}
{"id": "3986905", "revid": "767487", "url": "https://it.wikipedia.org/wiki?curid=3986905", "title": "L'imperatrice perduta", "text": "L'imperatrice perduta (\"Geheimnisse des Orients\") \u00e8 un film muto del 1928 diretto da Alexandre Volkoff.\nTrama.\nAli lavora come ciabattino al Cairo, ma non \u00e8 felice con la moglie. Cos\u00ec, quando un giorno entra in possesso di un fischietto magico, ne approfitta per scapparsene via. Si imbarca clandestinamente su una nave per recarsi dal sultano che vive nella lontana capitale. Ali verr\u00e0 coinvolto in una lunga serie di avventure che gli faranno rizzare i capelli in testa, tanto da fargli rimpiangere la sua vita al Cairo.\nProduzione.\nIl film fu prodotto dalla Cin\u00e9-Alliance e dall'Universum Film (UFA). Venne girato dal novembre 1927 all'aprile 1928 in esterni a Nizza e a Tunisi.\nDistribuzione.\nDistribuito dall'Universum Film (UFA), il film in Germania fu presentato in prima a Berlino il 19 ottobre 1928, uscendo poi in Finlandia il 31 dicembre. In Francia, fu distribuito dalla Cin\u00e9matographique Europ\u00e9enne (A.C.E.) (Paris) il 30 agosto 1929 con il titolo \"Sh\u00e9h\u00e9razade\". Negli Stati Uniti, fu proiettato a New York il 30 dicembre 1931."}
{"id": "3986910", "revid": "767487", "url": "https://it.wikipedia.org/wiki?curid=3986910", "title": "Kaishain seikatsu", "text": " \u00e8 un film del 1929 diretto da Yasujir\u014d Ozu.\nProduzione.\nFilm basato sulle difficolt\u00e0 quotidiane di un impiegato vide l'utilizzo, da parte del regista, di alcuni effetti visivi (tra cui le dissolvenze e la sovrapposizione di pi\u00f9 fotogrammi) per simulare alcune situazioni ambientali.\nDistribuzione.\nIl film \u00e8 stato distribuito esclusivamente in Giappone, essendo andato perduto."}
{"id": "3986927", "revid": "767487", "url": "https://it.wikipedia.org/wiki?curid=3986927", "title": "Rapsodia ungherese", "text": "Rapsodia ungherese (\"Ungarische Rhapsodie\") \u00e8 un film muto tedesco del 1928 diretto da Hanns Schwarz.\nProduzione.\nIl film fu prodotto dall'Universum Film (UFA).\nDistribuzione.\nDistribuito dall'Universum Film (UFA), il film usc\u00ec nelle sale cinematografiche tedesche il 5 novembre 1928."}
{"id": "3986928", "revid": "62004", "url": "https://it.wikipedia.org/wiki?curid=3986928", "title": "Vlaamse Pijl 2010", "text": "La Vlaamse Pijl 2010, quarantatreesima edizione della corsa, valida come prova di classe 1.2 del circuito UCI Europe Tour 2010, fu disputata il 6 marzo 2010 su un percorso di 151,7\u00a0km. Fu vinta dal neozelandese Clinton Avery, che arriv\u00f2 al traguardo con il tempo di 3h43'10\" alla media di 40,785\u00a0km/h.\n77 ciclisti portarono a termine la prova.\nPercorso.\nL'edizione 2010 della Vlaamse Pijl part\u00ec e arriv\u00f2 ad Harelbeke dopo 151,7\u00a0km. Il percorso presentava sei muri, il pi\u00f9 importante dei quali era il Paterberg.\nSquadre e corridori partecipanti.\nPer partecipare i corridori dovevano avere un'et\u00e0 inferiore ai 27 anni. Data la classificazione come prova 1.2, tra le 28 squadre ciclistiche invitate, provenienti da Belgio, Paesi Bassi, Germania, Francia e Stati Uniti, non figurava nessuna formazione UCI ProTour: presero invece il via due squadre Professional Continental belghe, la Topsport Vlaanderen-Mercator e la Landbouwkrediet, otto Continental, l'An Post-Sean Kelly Team, la Jong Vlaanderen-Bauknecht, la Lotto-Bodysol, la Qin Cycling Team, la Rabobank Continental, la Roubaix-Lille M\u00e9tropole, il Team Kuota-Indeland e la Verandas Willems, oltre a diciotto club dilettantistici.\nRiassunto.\nA 100\u00a0km dal traguardo parte una fuga di una decina di corridori, il gruppo non riesce a riprenderli e si arriva alla volata, vinta dal neozelandese Clinton Avery sul compagno di squadra Jens Debusschere e su Baptiste Planckaert. Avery \u00e8 il primo corridore non europeo a vincere la corsa, ma \u00e8 anche il primo a non essere n\u00e9 belga n\u00e9 olandese, fino all'edizione precedente dominatori della competizione belga."}
{"id": "3986929", "revid": "1543377", "url": "https://it.wikipedia.org/wiki?curid=3986929", "title": "Zsuzsanna Jakab", "text": "Biografia.\nPrima della sua nomina nel 2010 a Direttore dell'OMS Europa, la Jakab \u00e8 stata tra il 2002 e il 2005 Sottosegretario di Stato della Sanit\u00e0, affari sociali e familiari, nel governo ungherese, dove ha gestito per l'adesione all'Unione europea del paese nel settore della sanit\u00e0 pubblica, e dal 2005 al 2010 \u00e8 stata al vertice del Centro europeo per la prevenzione e il controllo delle malattie(ECDC) con sede a Stoccolma, Svezia."}
{"id": "3986930", "revid": "1573940", "url": "https://it.wikipedia.org/wiki?curid=3986930", "title": "Monastero di Santa Caterina (Tallinn)", "text": "Il monastero domenicano ( in estone: Dominiiklaste klooster) o di Santa Caterina, \u00e8 uno degli edifici pi\u00f9 antichi della Citt\u00e0 Vecchia, che si trovano a Tallinn, nella zona di Vene, antico quartiere di magazzini e case di mercanti del XV secolo.\nStoria.\nIl monastero fu fondato nel 1246 ed un tempo ospitava i monaci scandinavi che si dedicavano alla conversione al cristianesimo degli estoni e istruivano la popolazione locale con la cultura teutonica. Ebbe un periodo di alta prosperit\u00e0 ed era anticamente dotato di un birrificio artigianale e di un ospedale per la cura dei malati disagiati.\nNel 1524 tuttavia venne abbandonato, durante la Riforma dopo un episodio in cui una folla inferocita di luterani diede fuoco all'edificio, costringendo i monaci cattolici alla fuga.\nPer circa quattro secoli rimase in stato di abbandono, nel 1954 venne restaurato e riaperto al pubblico.\nAttualit\u00e0.\nAttualmente il monastero ospita la pi\u00f9 vasta collezione di sculture in pietra intagliata dell'Estonia, dei periodi tra il XV secolo ed il XVII secolo.\nLa parte gestita dal museo include anche il cortile ed i passaggi circostanti.\nChiostro del monastero domenicano.\nLe camere interne del monastero ed il dormitorio dei monaci con il priorato, sono visitabili solo con visite guidate.\nUno dei luoghi maggiormente interessanti \u00e8 la stanza al pianterreno che ospita il \"Pilastro dell'Energia\", secondo la leggenda sorgente di un misterioso potere positivo."}
{"id": "3986932", "revid": "767487", "url": "https://it.wikipedia.org/wiki?curid=3986932", "title": "Manolescu", "text": "Manolescu (\"Manolescu - Der K\u00f6nig der Hochstapler\") \u00e8 un film muto del 1929 diretto da Viktor Tur\u017eanskij.\nProduzione.\nIl film fu prodotto dall'Universum Film (UFA)\nDistribuzione.\nDistribuito in Germania dall'Universum Film (UFA), il film fu presentato in prima a Berlino il 22 agosto 1929. In Italia venne distribuito nel marzo 1930."}
{"id": "3986933", "revid": "1354930", "url": "https://it.wikipedia.org/wiki?curid=3986933", "title": "Parigi-Tours 1896", "text": "La Parigi-Tours 1896, prima edizione della corsa, fu disputata il 17 maggio 1896 su un percorso totale di 250\u00a0km. Fu vinta dal francese Eug\u00e8ne Pr\u00e9vost, che arriv\u00f2 al traguardo con il tempo di 8h08'00\" alla media di 31,25\u00a0km/h.\nLa prima edizione della corsa part\u00ec da Parigi e arriv\u00f2 a Tours per un percorso di 250 km. Dei 71 ciclisti partiti giunsero al traguardo in 42."}
{"id": "3986936", "revid": "106108464", "url": "https://it.wikipedia.org/wiki?curid=3986936", "title": "Essenze d'amore", "text": "Essenze d'amore (\"Die Rosenk\u00f6nigin\") \u00e8 un film del 2007, diretto da Peter Weck.\nTrama.\nMarie Gruber \u00e8 una giovane produttrice di profumi che desidera lavorare in una grande azienda di Salisburgo come la Weidemann, finch\u00e9 non riceve un'offerta di lavoro da Karl Friedrich Weidemann, realizzando cos\u00ec il suo sogno. Nell'industria conosce i figli del padrone, Mercedes, con cui intratter\u00e0 rapporti di rivalit\u00e0, e Bernard, a cui il padre vorrebbe cedere l'industria e di cui Marie era innamorata. Karl scopre le straordinarie doti di Marie e le propone di creare una particolare essenza, ma Mercedes si sente screditata e cerca in tutti i modi di rovinare la reputazione di Marie."}
{"id": "3986938", "revid": "287204", "url": "https://it.wikipedia.org/wiki?curid=3986938", "title": "Egidijus Juodvalkis", "text": ""}
{"id": "3986939", "revid": "741067", "url": "https://it.wikipedia.org/wiki?curid=3986939", "title": "Viktor Tur\u017eanskij", "text": "Russo bianco, emigr\u00f2 in Francia e lavor\u00f2 per il cinema francese, tedesco, italiano e statunitense.\nBiografia.\nNato in una famiglia di artisti a Kiev, nel 1911 Tur\u017eanskij and\u00f2 a vivere a Mosca dove studi\u00f2 con Stanislavskij. Frequentando il mondo del cinema, inizi\u00f2 a lavorare come sceneggiatore e regista. Lo scoppio della rivoluzione russa interruppe la sua carriera: si rifugi\u00f2 a Jalta per sfuggire ai bolscevichi. Quando l'industria cinematografica in Crimea venne nazionalizzata, lasci\u00f2 la sua casa di produzione e i suoi attori per riparare, via Costantinopoli, in Francia dove arriv\u00f2 nel febbraio del 1920, accompagnato dalla moglie, l'attrice Nathalie Kovanko. A Parigi, cambi\u00f2 il proprio nome Vja\u010deslav in Viktor."}
{"id": "3986947", "revid": "287204", "url": "https://it.wikipedia.org/wiki?curid=3986947", "title": "Kreuzberg (Viktoriapark)", "text": "Kreuzberg (\"Monte della Croce\", in tedesco) \u00e8 una collina di 66 metri s.l.m. situata a Berlino, nell'omonimo quartiere (\"Ortsteil\") di Kreuzberg, afferente al distretto (\"Bezirk\") Friedrichshain-Kreuzberg. \u00c8 stata chiamata cos\u00ec dal Re Federico Guglielmo III di Prussia nel 1820, quando sulla sua sommit\u00e0 venne costruito il Monumento Nazionale Prussiano che porta sulla sua cima una grande Croce di Ferro.\nStoria.\nIl primo documento a menzionare Kreuzberg \u00e8 un atto di donazione del 1290. Storicamente \u00e8 stato chiamato \"Sandberg\" (monte di sabbia), \"Runder Weinberg\" (colle delle vigne), \"Tempelhofer Berg\" e la corruzione \"Templower Berg\" (entrambi \"monte di Tempelhof\"), \"G\u00f6tzens Berg\" (1798) o \"G\u00f6tzescher Berg\" (1818; entrambi monte di G\u00f6tze), \"Kreutzberg\" (1822, 1834) e \"Kreuzberg\" (1856). Dal 1850 la collina \u00e8 stata soprannominata anche Monte Cruce o Monte Croce.\nNel punto pi\u00f9 alto dell'altura Re Federico Guglielmo III di Prussia pose il 19 settembre 1818 la prima pietra del \"Nationaldenkmal\" (Monumento Nazionale) per le vittorie nelle guerre napoleoniche. Lo Zar Alessandro I partecip\u00f2 alla cerimonia. L'inaugurazione del monumento si \u00e8 svolta il 30 marzo 1821, anniversario della presa di Montmartre. Fu in quella occasione che la collina assunse il nome che porta ancora oggi. Il monumento \u00e8 costruito in ghisa ed \u00e8 stato realizzato dalla Reale Fonderia di Prussia (KPEG) e progettato da Karl Friedrich Schinkel. L'obelisco piramidale costruito in stile neogotico \u00e8 coronato da una croce di ferro, da cui \u00e8 derivato il nome \"Kreuzberg\". Secondo altre fonti, il nome risale alla pianta cruciforme del monumento. Nelle dodici nicchie ci sono dodici statue che simboleggiano tramite forma, gioielli e accessori, le guerre di liberazione. I quattro elementi principali dell'obelisco mostrano le battaglie di Gro\u00dfg\u00f6rschen, la battaglia di Lipsia, Parigi e la Battaglia di Waterloo. Nel 1878-1879, sotto il Kaiser Guglielmo I il monumento, alto quasi 20 metri e pesante 200 tonnellate, venne sollevato idraulicamente su un basamento alto otto metri, perch\u00e9 il crescente sviluppo delle periferie di Tempelhof aveva impedito la vista ininterrotta del monumento. In questa occasione l'obelisco \u00e8 stato ruotato di 21\u00b0 di modo che risultasse esattamente in asse con la Gro\u00dfbeerenstra\u00dfe. Il sollevamento \u00e8 stato eseguito con dodici martinetti idraulici, ciascuno con una pressione di 30 atmosfere e una capacit\u00e0 di sollevamento di 16 tonnellate. Dal 1888 ai piedi del Monumento \u00e8 stato realizzato il Viktoriapark con una cascata artificiale alta 24 metri e un bosco che si ispira ai Monti dei Giganti. Fino al 1861, Kreuzberg apparteneva amministrativamente al bassopiano di Tempelhof, anche se, da un punto di vista geologico, si trovava sulle alture. Con la creazione della Grande Berlino \u00e8 stato dato il nome di Kreuzberg al quartiere di recente formazione. Le strade nei dintorni portano quasi tutte il nome di battaglie e di generali delle Guerre Napoleoniche a eccezione della Kreuzbergstra\u00dfe e Mehringdamm che si chiamava fino al 1947 Belle-Alliance-Stra\u00dfe."}
{"id": "3986957", "revid": "87985047", "url": "https://it.wikipedia.org/wiki?curid=3986957", "title": "Crocifisso di Perugia del Maestro di San Francesco", "text": "Il Crocifisso di Perugia \u00e8 una croce sagomata dipinta a tempera e oro su tavola (410x328 cm) attribuita al Maestro di San Francesco, datata 1272 e conservata nella Galleria nazionale dell'Umbria di Perugia. In basso reca l'iscrizione \"\nStoria.\nL'opera \u00e8 una delle poche attribuite concordemente al Maestro di San Francesco, pittore umbro formatosi alla bottega di Giunta Pisano e attivo nel cantiere della basilica di San Francesco ad Assisi, nella quale, in particolare nella navata della basilica inferiore, resta un suo ciclo di affreschi frammentario.\nRiguardo al crocifisso, il primo riferimento al Maestro di San Francesco \u00e8 di Thode (1885), accettato poi in genere da tutta la critica successiva. Si tratta di un tipo di rappresentazione particolarmente frequente in Umbria nel Duecento, legata alla diffusione del francescanesimo, promotore di tali immagini in cui il devoto potesse riflettere sulle sofferenze umane di Cristo, e legata probabilmente anche a fattori pratici, come la scarsit\u00e0 di laboratori d'oreficeria nella regione, che rendevano i manufatti di pittura particolarmente richiesti. \nDescrizione e stile.\nIl Cristo, di tipo \"patiens\", \u00e8 appeso alla croce con quattro chiodi (due e non uno ai piedi, secondo il tipo pre-giottesco), ed \u00e8 la testa barbuta molto incassata nel busto, coi capelli ricadenti in qualche ciocca sulla spalla sinistra. Il corpo \u00e8 il pi\u00f9 incurvato verso sinistra prima di Cimabue, arrivando ad invadere quasi tutto il tabellone laterale che risulta cos\u00ec impraticabile per le tipiche storie della Passione: infatti vi si trova un decoro geometrico, come pure sar\u00e0 nelle croci cimabuesche. \nCompleto in ogni parte accessoria, ha nella cimasa l\"'Ascensione\", rappresentata come la visione della Madonna a mezza figura che, sollevanfo le braccia verso l'altro circondata da due angeli, allude alla salita in cielo del Redentore, che si vede benedicente e a mezzo busto nel clipeo superiore. Ai lati dei bracci si trovano i dolenti (\"Maria\" e \"Giovanni\"), qui raffigurati a figura intera, mentre nel soppedaneo un minuscolo san Francesco si accosta a toccare i piedi sanguinanti di Ges\u00f9 inginocchiandosi. \nAll'esempio di Giunta si rifanno il perizoma e l'accentuazione della curva del corpo, forse ispirata, nello sbilanciamento cos\u00ec marcato, al perduto \"Crocifisso di frate Elia\" gi\u00e0 nella basilica di San Francesco. La forma della testa invece ricorda opere di Coppo di Marcovaldo, come il \"Crocifisso di San Gimignano\", con una massa \"fitta a spumosa della barba, l'acconciatura \"gonfia\" e la cannula del naso particolarmente sottile. Leggermente pi\u00f9 morbide appaiono invece le pennellate nel viso. "}
{"id": "3986960", "revid": "118710099", "url": "https://it.wikipedia.org/wiki?curid=3986960", "title": "Wiring", "text": "Wiring \u00e8 una piattaforma di sviluppo open source composta da un linguaggio di programmazione, un ambiente di sviluppo integrato (\"Integrated Development Environment\" o IDE) e un circuito stampato basato su un microcontrollore. Il progetto Wiring \u00e8 nato nel 2003 all'Interaction Design Institute Ivrea su iniziativa di Hernando Barrag\u00e1n. Attualmente \u00e8 sviluppato presso la \"Scuola di Architettura e Design\" dell'Universit\u00e0 de Los Andes di Bogot\u00e0, in Colombia.\nWiring \u00e8 basato su Processing, un progetto open source creato da Casey Reas e Ben Fry, entrambi ex-membri dell\"'Aesthetics and Computation Group\" del MIT Media Lab.\nWiring \u00e8 una piattaforma pensata per facilitare il compito di progettisti e artisti nella realizzazione di progetti interattivi come ad esempio l'accensione di luci o dispositivi all'approssimarsi di una persona al dispositivo sviluppato.\nSoftware.\nL'ambiente di sviluppo (IDE) di Wiring \u00e8 un'applicazione multipiattaforma scritta in Java derivato da quello del linguaggio di programmazione Processing. \u00c8 progettato per risultare volutamente semplice, essendo destinato a introdurre alla programmazione e all'elettronica artisti e designer. L'IDE include un editor di codice, dotato di evidenziazione della sintassi e delle parentesi e indentazione automatica, capace di compilare i programmi scritti e inviarli (\"upload\") alla scheda di sviluppo con un semplice click.\nL'IDE di Wiring \u00e8 distribuito con una libreria in C/C++ chiamata anch'essa \"Wiring\", che offre al programmatore un modo semplice per accedere alle periferiche di input/output della piattaforma hardware. I programmi Wiring sono chiamati \"sketch\" e sono scritti in C/C++ e necessitano soltanto di due funzioni per poter essere eseguiti:\nEsempio di codice.\nUno dei pi\u00f9 semplici programmi eseguibili \u00e8 quello che fa lampeggiare il LED integrato sulla scheda Wiring. Quello che segue \u00e8 un esempio di codice che esegue tale compito:\nconst byte ledPin = WLED; // WLED \u00e8 una costante predefinita che indica il LED integrato\nvoid setup () {\n pinMode(ledPin, OUTPUT); // viene definito il pin a cui \u00e8 collegato il LED come \"output\"\nvoid loop () {\n digitalWrite(ledPin, HIGH); // accende il LED\n delay (1000); // attende 1 secondo (1000 millisecondi)\n digitalWrite(ledPin, LOW); // spegne il LED\n delay (1000); // attende 1 secondo\nLa compilazione e l'invio dello sketch avvengono con un click sulla voce del menu \"Upload to Wiring hardware\" oppure sul corrispondente pulsante grafico dell'IDE. Prima della compilazione vera e propria il codice dello sketch viene copiato in un file temporaneo a cui viene aggiunto il file header che contiene la libreria Wiring mentre alla fine del codice viene aggiunta la funzione \"main\" per rendere lo sketch un programma in C/C++ valido.\nL'IDE di Wiring si appoggia alla toolchain GNU e alle librerie AVR per compilare i programmi, e usa il software \"avrdude\" per eseguire l'upload dello sketch alla scheda.\nOpen hardware e open source.\nGli schemi elettrici e i sorgenti dell'hardware del progetto Wiring sono distribuiti sotto licenza Creative Commons. Il codice sorgente dell'IDE e della libreria Wiring sono distribuiti sotto licenza GNU GPL.\nProgetti correlati.\nProcessing.\nL'IDE di Wiring \u00e8 basato sul progetto Processing sviluppato al Massachusetts Institute of Technology (MIT).\nArduino.\nWiring e Processing hanno generato un altro progetto simile, la piattaforma di sviluppo Arduino, che utilizza l'IDE di Processing insieme a un linguaggio di programmazione C/C++ semplificato basato su Wiring."}
{"id": "3986966", "revid": "15756", "url": "https://it.wikipedia.org/wiki?curid=3986966", "title": "Crocifisso del Louvre del Maestro di San Francesco", "text": "Il Crocifisso del Louvre \u00e8 una croce sagomata dipinta a tempera e oro su tavola (86x73 cm) attribuita al Maestro di San Francesco, databile al 1260 circa e conservata nel Museo del Louvre di Parigi.\nStoria.\nL'opera \u00e8 una delle poche attribuite al Maestro di San Francesco, pittore umbro formatosi alla bottega di Giunta Pisano e attivo nel cantiere della basilica di San Francesco ad Assisi, nella quale, in particolare nella navata della basilica inferiore, resta un suo ciclo di affreschi frammentario.\nIl crocifisso sagomato e dipinto \u00e8 un tipo di rappresentazione particolarmente frequente in Umbria nel Duecento, legata alla diffusione del francescanesimo, promotore di tali immagini in cui il devoto potesse riflettere sulle sofferenze umane di Cristo, e legata probabilmente anche a fattori pratici, come la scarsit\u00e0 di laboratori d'oreficeria nella regione, che rendevano i manufatti di pittura particolarmente richiesti.\nDescrizione e stile.\nIl Cristo, di tipo \"patiens\", \u00e8 appeso alla croce con quattro chiodi (due e non uno ai piedi, secondo il tipo pre-giottesco), ed \u00e8 la testa barbuta reclinata, coi capelli ricadenti in qualche ciocca sulla spalla sinistra. Il corpo \u00e8 un po' incurvato verso sinistra, invadento in parte il tabellone sinistro dove si trovano la Madonna e una pia donna, mentre nel destro si vedono san Giovanni e un apostolo. All'esempio di Giunta si rifanno il perizoma e l'accentuazione della curva del corpo, forse ispirata, nello sbilanciamento cos\u00ec marcato, al perduto \"Crocifisso di frate Elia\" gi\u00e0 nella basilica di San Francesco. La forma della testa invece ricorda opere di Coppo di Marcovaldo, come il \"Crocifisso di San Gimignano\", con una massa \"fitta a spumosa della barba, l'acconciatura \"gonfia\" e la cannula del naso particolarmente sottile.\nLe estremit\u00e0 dei bracci hanno riquadri sul tipo della croce potenziata, che per\u00f2 non contengono storie, ma solo elementi geometrici, nel caso dei laterali, e l'iscrizione estesa dell'INRI nel caso della cimasa. Rispetto al \"Crocifisso di Perugia\", datato 1272, quest'opera mostra elementi pi\u00f9 arcaici, innanzitutto nella forma della croce e nella postura di Cristo, non cos\u00ec inarcata, nonch\u00e9 nella pennellata meno fusa, legata pi\u00f9 strettamente all'esempio di Giunta,"}
{"id": "3986967", "revid": "110157", "url": "https://it.wikipedia.org/wiki?curid=3986967", "title": "Cattedrale di Notre Dame di Lescar", "text": "La cattedrale di Notre Dame di Lescar (dedicata all'Assunzione di Maria) era l'antica sede episcopale della diocesi di Lescar, soppressa con il Concordato del 1801, che ne divise il territorio fra le diocesi di Bayonne e di Agen. Essa si trova nella citt\u00e0 di Lescar, dipartimento dei Pirenei Atlantici. Dal 1840 \u00e8 classificata come Monumento storico di Francia.\nStoria.\nLa costruzione della cattedrale ebbe inizio nel 1120 a partire dal coro per iniziativa del vescovo di Lescar Guy de Lons. Divenuta necropoli reale verso la fine del XV secolo, la cattedrale soffr\u00ec l'imposizione della riforma protestante da parte di Giovanna d'Albret, prima di subire, nel 1569, il saccheggio da parte delle truppe protestanti di Gabriele I di Montgomery. Importanti restauri nei secoli XVII e XVIII salvarono dalla rovina il coro. L'abside ha mantenuto il suo stile romanico originale. La navata \u00e8 coperta da una volta a botte a tutto sesto, quelle laterali a botte traversa. Sui capitelli romanici si riconoscono scene del ciclo biblico di Daniele, della nascita di Cristo e ancora sul sacrificio d'Isacco. Il pavimento del coro \u00e8 realizzato in mosaico, risalente al XII secolo, ove sono rappresentate scene di caccia. Gli affreschi risalenti alla met\u00e0 del XVII secolo sono stati recentemente restaurati.\nNecropoli reale.\nA partire dalla fine del XV secolo la cattedrale divenne la necropoli dei re di Navarra. Francesco Febo di Navarra vi fu inumato nel 1483, poi Caterina di Navarra, il suo sposo Giovanni d'Albret ed alcuni dei loro figli, fra i quali Enrico II di Navarra e la sua consorte Margherita d'Angoul\u00eame, nonni di Enrico IV di Francia. Dei monumenti funerari ordinati da Enrico II, probabilmente danneggiati dai protestanti e dal crollo della volta nel 1599, non rimane pi\u00f9 nulla. Tuttavia gli scavi effettuati nel biennio 1928-1929 hanno portato al ritrovamento della cripta reale e dei resti dei suoi occupanti.."}
{"id": "3986976", "revid": "154895", "url": "https://it.wikipedia.org/wiki?curid=3986976", "title": "Elezioni parlamentari tedesche del 1877", "text": "Le elezioni parlamentari tedesche del 1877 furono le elezioni per il III Reichstag tedesco. Si svolsero il 10 gennaio 1877.\nL'affluenza \u00e8 stata di 60,6%, in lieve flessione rispetto al 1874 .\nLe forze conservatrici guadagnarono in queste elezioni a spese dei liberali. In sostanza fu una conferma per il cancelliere Otto von Bismarck, che era recentemente passato da una politica di libero scambio ad una protezionistica (Rudolph von Delbr\u00fcck fu licenziato nel 1876). Le tensioni tra il cancelliere ed i liberali crebbero progressivamente. In questo contesto si ebbe la \"Crisi del Cancelliere\".\nIl Partito conservatore tedesco, fondato nel 1876, subentr\u00f2 con successo ai vecchi conservatori prussiani. I socialisti ormai uniti, nel 1874 erano ancora divisi in Associazione dei Lavoratori e Partito dei Lavoratori, riuscirono nuovamente ad aumentare il loro numero di seggi. Crebbe anche il Partito popolare tedesco (del sud), fondato nel W\u00fcrttemberg . Il Zentrum si stabilizz\u00f2 come la seconda forza.\nDopo i tentativi di assassinio del Kaiser Guglielmo\u00a0I e le controversie sulla prevista legge antisocialista, il terzo Reichstag fu sciolto dall'imperatore su richiesta di Bismarck e si tennero le elezioni per il quarto Reichstag: era il 1878.\nGruppi del III Reichstag.\nI gruppi all'inizio della legislatura erano cos\u00ec composti:\nDurante il resto della legislatura, la forza dei singoli gruppi politici \u00e8 cambiata pi\u00f9 volte a causa delle elezioni suppletive e dei cambiamenti nei gruppi parlamentari."}
{"id": "3986977", "revid": "478814", "url": "https://it.wikipedia.org/wiki?curid=3986977", "title": "Sottoprefettura di Abashiri", "text": ""}
{"id": "3986980", "revid": "767487", "url": "https://it.wikipedia.org/wiki?curid=3986980", "title": "Crocifisso di Londra del Maestro di San Francesco", "text": "Il Crocifisso di Londra \u00e8 una croce sagomata dipinta a tempera e oro su tavola (92,1x71 cm) attribuita al Maestro di San Francesco, databile al 1272-1285 circa e conservata nella National Gallery di Londra.\nStoria.\nL'opera \u00e8 una delle poche attribuite al Maestro di San Francesco, pittore umbro formatosi alla bottega di Giunta Pisano e attivo nel cantiere della basilica di San Francesco ad Assisi, nella quale, in particolare nella navata della basilica inferiore, resta un suo ciclo di affreschi frammentario.\nIl crocifisso sagomatoe dipinto \u00e8 un tipo di rappresentazione particolarmente frequente in Umbria nel Duecento, legata alla diffusione del francescanesimo, promotore di tali immagini in cui il devoto potesse riflettere sulle sofferenze umane di Cristo, e legata probabilmente anche a fattori pratici, come la scarsit\u00e0 di laboratori d'oreficeria nella regione, che rendevano i manufatti di pittura particolarmente richiesti.\nDescrizione e stile.\nIl Cristo, di tipo \"patiens\", \u00e8 appeso alla croce con quattro chiodi (due e non uno ai piedi, secondo il tipo pre-giottesco), ed \u00e8 la testa barbuta reclinata, coi capelli ricadenti in qualche ciocca sulla spalla sinistra. Rispetto al \"Crocifisso di Perugia\", datato 1272, mostra un analogo addolcimento dei tratti, con una massa \"fitta a spumosa della barba, l'acconciatura \"gonfia\" e la cannula del naso particolarmente sottile, su ispirazione di Coppo di Marcovaldo.\nIn queste croci di dimensioni medie, come il \"Crocifisso del Louvre\" permaneva un gusto pi\u00f9 arcaico nella forma della croce, con riquadri alle estremit\u00e0 sul tipo della croce potenziata, e fu probabilmente il committente stesso a richiedere le rappresentazioni nei tabelloni laterali delle Pie donne e di san Giovanni con un compagno apostolo: si tratta di rappresentazioni particolarmente espressive, soprattutto nel gruppo a sinistra che vede il drammatico svenimento di Maria, derivate dalle pi\u00f9 avanzate conquiste dell'arte bizantina coeva, il cosiddetto neoellenismo.\nTale presenza di figure rendeva difficile inarcare il corpo di Cristo, secondo l'iconografia che si era imposta da \"Crocifisso di Frate Elia\" di Giunta in poi, ma l'artista ovvi\u00f2 al problema arretrando le gambe e arcuandole pi\u00f9 che mai, fino a spostare i piedi all'estremit\u00e0 del soppedaneo, e sfruttando ogni singolo centimetro disponibile accanto al corpo concavo di Maria. Per queste ragioni, oltre che per la tavolozza arricchita di colori chiari (che dovettero influenzare anche Duccio di Buoninsegna, la croce \u00e8 riferita a un periodo successivo a quella di Perugia.\nRaffinato \u00e8 il perizoma, coperto di lumeggiature dorate (un motivo databile dopo la fine degli anni sessanta del Duecento), che evidenziano lo scorrere della stoffa sulle rotondit\u00e0 delle gambe."}
{"id": "3986982", "revid": "700432", "url": "https://it.wikipedia.org/wiki?curid=3986982", "title": "\u00c8 stato solo un flirt", "text": ""}
{"id": "3986984", "revid": "1573940", "url": "https://it.wikipedia.org/wiki?curid=3986984", "title": "Murphydium", "text": "Murphydium \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata rinvenuta in Africa orientale: precisamente in alcune localit\u00e0 del Kenya e della Somalia.\nTassonomia.\nA dicembre 2011, si compone di una specie:"}
{"id": "3986985", "revid": "1305772", "url": "https://it.wikipedia.org/wiki?curid=3986985", "title": "Monta\u00f1a rusa", "text": "Monta\u00f1a rusa \u00e8 una telenovela argentina andata in onda su Canal 13 dal 1994 al 1996. \u00c8 stata trasmessa, oltre che in Argentina, anche in Ecuador, Cile, Venezuela, Messico e Stati Uniti d'America. La sigla d'apertura \u00e8 cantata dal duo argentino Man Ray. Nel 1996 ne \u00e8 stata prodotto un seguito dal titolo \"\".\nRacconta la storia di Mariana, una ragazza di 16 anni, che vive con sua madre Liliana e suo fratello minore Facundo. I due fratelli vivono insieme con il nuovo fidanzato della madre Guillermo. Dopo aver conosciuto il figlio di Guillermo, Alejandro, Mariana se ne innamora."}
{"id": "3986986", "revid": "97036870", "url": "https://it.wikipedia.org/wiki?curid=3986986", "title": "Abbazia di Santo Stefano", "text": ""}
{"id": "3986990", "revid": "155634", "url": "https://it.wikipedia.org/wiki?curid=3986990", "title": "Alejandro Arribas", "text": "Carriera.\nHa esordito con la prima squadra del Rayo Vallecano nella stagione 2009-2010, giocando 2 partite in seconda serie e realizzando un gol.\nNella stagione 2010-2011 \u00e8 titolare nella squadra che ottiene la promozione in massima serie, giocando 38 partite. Nella stagione 2011-2012 esordisce dunque in Primera Divisi\u00f3n.\nNell'estate 2012 passa all'Osasuna, rimasto svincolato il 27 luglio 2014 si trasferisce al Siviglia firmando un contratto biennale.\nStatistiche.\nPresenze e reti nei club.\n\"Statistiche aggiornate al 29 giugno 2018.\""}
{"id": "3986992", "revid": "36426", "url": "https://it.wikipedia.org/wiki?curid=3986992", "title": "Maestro della Nativit\u00e0 di Castello", "text": "Attivo alla met\u00e0 del XV secolo, fu un seguace di Filippo Lippi, probabilmente attivo nella sua bottega pratese.\nStoria critica.\nDeve il suo nome a un'\"Adorazione del Bambino\" dalla chiesa di San Michele a Castello, presso Firenze, oggi nella National Gallery di Londra.\nSpecializzato in dipinti devozionali, mostra nelle sue opere una luce bionda e soffusa che stempera i prototipi del Lippi alleggerendone il plasticismo. Tipica \u00e8 la continua variazione delle pose del Bambino in braccio alla madre.\nChiara Lachi l'identific\u00f2 nel 1995 con un giovane Piero di Cosimo, proposta che non ha avuto seguito. Nel catalogo della mostra \"Officina pratese\", a cura di Andrea De Marchi (Universit\u00e0 degli Studi di Firenze), si parla invece di un certo Piero di Lorenzo di Pratese, documentato poco prima del 1450 come autore di una pala per la chiesa di Faltugnano, opera oggi divisa tra Prato, Londra e Philadelphia.\nFederico Zeri gli dedic\u00f2 un commento d'elogio: \u00abper quanto manierato e spesso convenzionale, il Maestro della Nativit\u00e0 di Castello, con i suoi colori brillanti e la sua tecnica meticolosa, \u00e8 uno dei pi\u00f9 piacevoli \"petit ma\u00eetres\" del Quattrocento fiorentino\u00bb."}
{"id": "3986996", "revid": "585241", "url": "https://it.wikipedia.org/wiki?curid=3986996", "title": "Chiesa ortodossa d'Ucraina (Patriarcato di Kiev)", "text": ""}
{"id": "3986997", "revid": "1305772", "url": "https://it.wikipedia.org/wiki?curid=3986997", "title": "Wearmouth", "text": ""}
{"id": "3986998", "revid": "123755007", "url": "https://it.wikipedia.org/wiki?curid=3986998", "title": "Santuario della Beata Vergine della Salute (Abano Terme)", "text": "Il santuario della Beata Vergine della Salute \u00e8 la parrocchiale di Monteortone, frazione di Abano Terme, in provincia e diocesi di Padova; fa parte del vicariato di Abano Terme.\nSorto ai piedi della collina omonima del paesino, il santuario, consacrato alla Beata Vergine della Salute, ospita un pregevole ciclo di affreschi di Jacopo da Montagnana e una Crocifissione di Palma il Giovane.\nStoria.\nIl Santuario sorse nel 1435 a seguito della straordinaria apparizione mariana, mentre imperversava una delle periodiche epidemie di peste. L'uomo d'armi Pietro Falco decise di ritirarsi in preghiera in un boschetto ai piedi del Monteortone per trovare ristoro ai propri malanni, anche conseguenza della sua condizione militare. E verso la fine di maggio del 1428 gli apparve la Beata Vergine Maria, Madre di Dio, che lo invit\u00f2 ad immergersi nell'antica fonte termale. Qui sarebbe guarito ed avrebbe trovato un quadro-icona della sua immagine con in braccio il divin Figlio, con dipinti ai lati san Cristoforo e sant'Antonio Abate. Tale opera, di autore anonimo dei primi del Quattrocento, \u00e8 tuttora custodita nell'artistico Sacello posto in fondo all'abside dell'altare maggiore. La Vergine Maria raccomand\u00f2 di accogliere la volont\u00e0 del Figlio suo che invitava alla conversione del cuore e della vita, e ordin\u00f2 di promuovere la costruzione di una chiesa-santuario a Lei dedicato in cambio della cessazione della peste.\nEffettivamente il flagello della peste fin\u00ec e la notizia del miracolo suscit\u00f2 subito l'interesse sia dei Rettori padovani, sia del Doge di Venezia, Francesco Foscari. Il fervore religioso fu tale che la Serenissima Repubblica di Venezia, con l'approvazione del vescovo di Padova, ritenne opportuno inviare prima due monaci e pi\u00f9 tardi il frate agostiniano e priore, Simone da Camerino, il quale promosse la costruzione del santuario e dell'attiguo monastero degli agostiniani di Monteortone.\nIntanto, si moltiplicavano le donazioni, tanto che la prima chiesa pot\u00e9 essere aperta al culto gi\u00e0 il 28 agosto 1435, festa di sant'Agostino. Frate Simone da Camerino, dotto e santo, vide aumentare la comunit\u00e0 dei monaci \"Eremiti di Monteortone\"; e si prodig\u00f2 per la pace, come \u00e8 ricordato all'interno del santuario, in un'antica lapide, posta a perpetua memoria; per aver condotto in seguito le trattative con Francesco Sforza, signore di Milano, per conto del Doge, Francesco Foscari, che portarono alla pace di Lodi, siglata il 9 aprile 1454.\nChi sia l'autore del primitivo progetto del complesso sacro non \u00e8 dato sapere, ma in seguito vi furono aggiunte di Pietro Lombardo, Tullio Lombardo e Baldassarre Longhena. Le traversie subite nel tempo non consentono di individuare con certezza tali interventi.\nLe spoglie di Frate Simone sono conservate in una tomba ai piedi dell'altare maggiore."}
{"id": "3987000", "revid": "1983214", "url": "https://it.wikipedia.org/wiki?curid=3987000", "title": "Maestro del Giudizio di Paride", "text": "Deve il suo nome a un desco da parto col \"Giudizio di Paride\" nel Museo del Bargello. Attivo alla met\u00e0 del XV secolo, fu un artista legato a un raffinato gusto cortese, con figure allungate e uno spiccato amore per il dettaglio, con qualche influenza del Sassetta e altri. Tra le proposte di identificazione c'\u00e8 quella con Cecchino da Verona."}
{"id": "3987001", "revid": "121607366", "url": "https://it.wikipedia.org/wiki?curid=3987001", "title": "Sindrome di Zelig", "text": "La sindrome di Zelig, detta anche Zelig syndrome o Zelig-like syndrome, dal nome del protagonista del film \"Zelig\" di Woody Allen, \u00e8 una particolare forma di sindrome da dipendenza ambientale estremamente rara rappresentata da quel nucleo patologico intrinseco a certe personalit\u00e0 che determina un'insufficiente funzionalit\u00e0 del s\u00e9, mancanza di autenticit\u00e0 nel contatto con la realt\u00e0 esterna, gravi difficolt\u00e0 nell'area dell'intersoggettivit\u00e0. Il paziente modifica di continuo la sua identit\u00e0, adeguandola alle persone e agli oggetti con cui di volta in volta entra in relazione, come una sorta di \"camaleonte\". A differenza della mitomania, il paziente con la sindrome di Zelig presenta anosognosia. \nUn caso clinico di sindrome di Zelig, conseguenza di un danno cerebrale fronto-temporale da ipossia cerebrale, \u00e8 stato descritto nel 2007 dalla psicologa italiana Giovannina Conchiglia. Il caso clinico studiato presentava un peculiare fenomeno di dipendenza ambientale: a seconda delle circostanze ambientali il soggetto assumeva un diverso ruolo sociale interpretando un personaggio rispondente al contesto. Questo fenomeno comportamentale \u00e8 stato interpretato come deficit del controllo inibitorio dei lobi frontali, deputati alla rappresentazione della propria identit\u00e0, determinando la conseguente \"attrazione\" verso un ruolo sociale proposto dall'ambiente."}
{"id": "3987002", "revid": "36426", "url": "https://it.wikipedia.org/wiki?curid=3987002", "title": "Maestro del Giudizio di Paride del Bargello", "text": ""}
{"id": "3987003", "revid": "36426", "url": "https://it.wikipedia.org/wiki?curid=3987003", "title": "Cecchino da Verona", "text": ""}
{"id": "3987005", "revid": "767487", "url": "https://it.wikipedia.org/wiki?curid=3987005", "title": "29314 Eurydamas", "text": "29314 Eurydamas \u00e8 un asteroide troiano di Giove del campo troiano. Scoperto nel 1994, presenta un'orbita caratterizzata da un semiasse maggiore pari a 5,2837263\u00a0UA e da un'eccentricit\u00e0 di 0,0722664, inclinata di 15,23378\u00b0 rispetto all'eclittica.\nL'asteroide \u00e8 dedicato a Euridamante, un anziano suddito di Priamo menzionato nell'Iliade."}
{"id": "3987010", "revid": "1863966", "url": "https://it.wikipedia.org/wiki?curid=3987010", "title": "Maestro della Pala Sforzesca", "text": "Biografia.\nAttorno alla \"Pala Sforzesca\", dipinta per Ludovico il Moro nel 1494-1495, \u00e8 stato radunato un gruppetto di opere legate all'anonimo autore, che mostra un gusto per la decorazione sfarzosa di matrice tardogotica, una sensibilit\u00e0 al realismo nella rappresentazione delle fisionomie derivata da Vincenzo Foppa, e un'adesione nei tipi fisici ai modelli di Leonardo da Vinci."}
{"id": "3987012", "revid": "4252", "url": "https://it.wikipedia.org/wiki?curid=3987012", "title": "Beata Vergine della Salute", "text": ""}
{"id": "3987022", "revid": "767487", "url": "https://it.wikipedia.org/wiki?curid=3987022", "title": "Reismo", "text": ""}
{"id": "3987024", "revid": "88812", "url": "https://it.wikipedia.org/wiki?curid=3987024", "title": "Somatismo", "text": ""}
{"id": "3987025", "revid": "690868", "url": "https://it.wikipedia.org/wiki?curid=3987025", "title": "Rana tinctoria", "text": ""}
{"id": "3987026", "revid": "738436", "url": "https://it.wikipedia.org/wiki?curid=3987026", "title": "Qorban", "text": ""}
{"id": "3987029", "revid": "88812", "url": "https://it.wikipedia.org/wiki?curid=3987029", "title": "Onomatoide", "text": ""}
{"id": "3987030", "revid": "690868", "url": "https://it.wikipedia.org/wiki?curid=3987030", "title": "Dendrobates galindoi", "text": ""}
{"id": "3987031", "revid": "690868", "url": "https://it.wikipedia.org/wiki?curid=3987031", "title": "Dendrobates ignitus", "text": ""}
{"id": "3987032", "revid": "690868", "url": "https://it.wikipedia.org/wiki?curid=3987032", "title": "Dendrobates typographus", "text": ""}
{"id": "3987033", "revid": "690868", "url": "https://it.wikipedia.org/wiki?curid=3987033", "title": "Rana goccia d'oro", "text": ""}
{"id": "3987034", "revid": "690868", "url": "https://it.wikipedia.org/wiki?curid=3987034", "title": "Rospo stellato", "text": ""}
{"id": "3987035", "revid": "726373", "url": "https://it.wikipedia.org/wiki?curid=3987035", "title": "Adolescenti XXL", "text": "Adolescenti XXL (\"Too Fat for 15\") \u00e8 un docureality trasmesso in Italia da Real Time. \u00c8 ambientato in una delle sedi della Wellspring Academy, un campo scuola in cui i ragazzi vengono educati ad un'alimentazione sana e corretta e a praticare esercizio fisico. \u00c8 originariamente trasmesso negli Stati Uniti da Style Network tra il 2010 e il 2011 in due edizioni: \"Too Fat for 15: The Obesity Crisis\" dal 27 giugno 2011 e \"Too Fat for 15: Fighting Back\" dal 9 agosto 2010.\nRiconoscimenti.\nNel 2011 la serie ha ricevuto una candidatura ai Daytime Emmy Award per la categoria \"Outstanding Special Class\"."}
{"id": "3987036", "revid": "1543377", "url": "https://it.wikipedia.org/wiki?curid=3987036", "title": "Catherine Butterfield", "text": "Biografia.\nLa Butterfield \u00e8 nata a Manhattan e cresciuta a Edina, nel Minnesota e ad Hingham nel Massachusetts, figlia di un dirigente televisivo. Maggiore di cinque fratelli, si \u00e8 laureata presso la Southern Methodist University con un BFA in recitazione e ha iniziato la sua carriera come attrice in teatri regionali (\"Oregon Shakespeare Festival\", \"Pittsburgh Public Theatre\", \"Seattle Repertory\", \"Long Wharf\" e in seguito protagonista a New York di produzioni delle sue commedie \"Joined at the Head\", \"Snowing at Delphi\", \"Where the Truth Lies\" e \"Bobo's Birthday\".\nLa sua opera \"Joined at the Head\" \u00e8 stata rappresentata al \"Teatro Manhattan Club\" nel 1992 e ha vinto il \"premio Robert L. Stevens\" assegnato dal \"Kennedy center\" di Washington, premio per l'eccellenza, oltre ad essere stata pubblicata fra i \"Best Plays\" del 1992-93. Mel Gussow ha scritto: \"Nella sua prima opera completa, che sar\u00e0 presentata a New York, la Butterfield si rivela come drammaturga dotata di un talento capace di sondare la realt\u00e0 delle relazioni. In modo similare a quello di Tom Stoppard e John Guare, il lavoro si occupa attentamente di confrontarsi con la verit\u00e0 e la finzione... una riflessione vivace sulla vita e l'arte. \"(New York Times, 19 novembre 1992, \"Quando una vecchia amicizia \u00e8 pi\u00f9 di quanto sembra\"). Successive opere premiate includono \"Life in the Trees\" (Davie award come migliore nuova commedia teatrale in ambito regionale) e \"The Sleeper\" (2004 Kaufman Hart e Premio per la nuova commedia americana).\nIn televisione \u00e8 stata uno scrittrice/produttrice per Ghost Whisperer - Presenze, Cinque in famiglia e Fame LA. Per il web, ha scritto e diretto il cortometraggio John Hand, trasmesso su strike.tv presentato al \"Film Festival\" di Asheville e al \"Los Angeles Hi-Def Film Festival\".\nFra le antologie \u00e8 presente in:"}
{"id": "3987045", "revid": "157051", "url": "https://it.wikipedia.org/wiki?curid=3987045", "title": "Campionato di pallacanestro ungherese", "text": ""}
{"id": "3987057", "revid": "1573940", "url": "https://it.wikipedia.org/wiki?curid=3987057", "title": "Mycula", "text": "Mycula \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata rinvenuta in Europa centrale e meridionale: precisamente in alcune localit\u00e0 dell'Austria, della Germania e dell'Italia.\nGli unici esemplari femminili reperiti in Italia sono stati rinvenuti nel territorio comunale di Borgo Valsugana (in provincia di Trento) nel 1965 e rimasti \"non determinati\" fino allo studio dell'aracnologo Thaler del 2000.\nTassonomia.\nA dicembre 2011, si compone di una specie:"}
{"id": "3987061", "revid": "729019", "url": "https://it.wikipedia.org/wiki?curid=3987061", "title": "Stazione di Akaigawa", "text": "La \u00e8 una stazione ferroviaria nel comune di Mori, in Hokkaid\u014d, sulla linea principale Hakodate. Si trova a 31\u00a0km dal capolinea sud, la stazione di Hakodate.\nStruttura della stazione.\nLa stazione \u00e8 costituita da un fabbricato viaggiatori sprovvisto di personale e da due binari passanti."}
{"id": "3987064", "revid": "287204", "url": "https://it.wikipedia.org/wiki?curid=3987064", "title": "Brodeslavy", "text": "Brodeslavy \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3987065", "revid": "599013", "url": "https://it.wikipedia.org/wiki?curid=3987065", "title": "Battaglia di Lonato", "text": "La battaglia di Lonato fu combattuta il 3 e il 4 agosto 1796 tra l'esercito francese del generale Napoleone Bonaparte e un corpo d'armata tipo colonna austriaca guidata dal feldmaresciallo Peter Vitus von Quosdanovich.\nStoria.\nUna settimana di aspre azioni che ebbe inizio il 29 luglio e si concluse il 4 agosto, portando al ritiro le forze del Quasdanovich. L'eliminazione della minaccia Quasdanovich ha permesso a Napoleone di concentrare le forze e sconfiggere il grosso dell'esercito austriaco alla battaglia di Castiglione del 5 agosto.\nIl 29 luglio, gli austriaci avanzarono dalle Alpi per prendere le citt\u00e0 di Gavardo e Sal\u00f2 sul lato ovest del lago di Garda. Gli austriaci in seguito di questo successo a sorpresa colsero la base francese a Brescia il 30 luglio. Una brigata austriaca prese Lonato il 31 luglio ma venne respinta dalla citt\u00e0 da un contrattacco francese, dopo una lotta dura. Sempre il 31 luglio, una divisione francese riprese brevemente Sal\u00f2 e salv\u00f2 un piccolo gruppo di compatrioti. Questa serie di combattimenti e battaglie ad est del lago di Garda costrinse il Bonaparte ad aumentare l'assedio di Mantova.\nLasciata solo una divisione ad osservare il grosso dell'esercito austriaco a est, Bonaparte costitu\u00ec una forza travolgente che riprese Brescia il 1 \u00b0 agosto. Quasdanovich si ritir\u00f2 intorno a Gavardo il 2 agosto, ordinando un attacco da parte di numerose colonne per il giorno successivo. Il 3 agosto una delle colonne austriache sconfisse una brigata francese e prese Lonato per la seconda volta. I francesi quel giorno attaccarono e presero Sal\u00f2 e quasi Gavardo. Con la maggior parte delle forze austriache poste sulla difensiva, Bonaparte spinse contro la brigata solitaria in Lonato e la schiacci\u00f2. Questo disastro caus\u00f2 l'ordine di ritiro del Quosdanovich il 4 agosto. In uno scontro finale, una colonna austriaca in ritirata fu tagliata fuori e catturata.\nEsito della battaglia.\nNelle battaglie il 3 e il 4 agosto gli austriaci persero 23 cannoni e vi furono almeno 5.000 morti, feriti e catturati. Le perdite francesi furono di almeno 2.000 morti. Ancora pi\u00f9 importante la sconfitta Quosdanovich ha permesso a Bonaparte di schierare pi\u00f9 di 30.000 uomini contro i 25.000 del generale Dagobert Sigmund von Wurmser, sfociando in una vittoria francese nella battaglia di Castiglione del 5 agosto. Dopo questa sconfitta Wurmser fu costretto a ritirarsi a Trento e ad abbandonare la campagna."}
{"id": "3987066", "revid": "1654832", "url": "https://it.wikipedia.org/wiki?curid=3987066", "title": "Alyssa Diaz", "text": "Biografia.\nNata a Northridge, California, \u00e8 di origini colombiane, messicane e americane. Ha un fratello di nome Michael e si \u00e8 diplomata alla \"Bishop Alemany High School\".\n\u00c8 apparsa come guest star in numerose serie televisive come \"Southland\", ' e \"Lie to Me\". Ha interpretato Elena nel film per la televisione ' e Jasmine in \"Le nove vite di Chloe King\".\nDoppiatrici italiane.\nNelle versioni in italiano delle opere in cui ha recitato, Alyssa Diaz \u00e8 stata doppiata da:"}
{"id": "3987070", "revid": "287204", "url": "https://it.wikipedia.org/wiki?curid=3987070", "title": "Gran Premio motociclistico di Germania 1976", "text": "Il Gran Premio motociclistico di Germania fu l'undicesimo appuntamento del motomondiale 1976.\nSi svolse il 29 agosto 1976 presso il N\u00fcrburgring, e corsero tutte le classi.\nPrima gara della giornata fu la 50, nella quale \u00c1ngel Nieto vinse il suo 40\u00b0 GP iridato e il suo settimo titolo mondiale.\nSegu\u00ec la 350, nella quale Walter Villa ebbe a fronteggiare la concorrenza di Dieter Braun, prima che la Morbidelli del tedesco desse dei problemi; vinse il \"Reverendo\", che si aggiudic\u00f2 anche il titolo mondiale.\nTerza gara in programma quella della 125: la pista umida provoc\u00f2 parecchie cadute (tra cui quelle di Pier Paolo Bianchi e \u00c1ngel Nieto). And\u00f2 in testa Anton Mang, che non la abbandon\u00f2 fino al termine.\nIn 250 nuova vittoria di Villa, davanti ai sudafricani Kork Ballington e Jon Ekerold.\nLa gara della 500 fu memorabile: ancora assente Barry Sheene, Giacomo Agostini approfitt\u00f2 delle incerte condizioni meteorologiche per correre con l'MV Agusta, portandosi in testa e vincendo la gara. Questa fu l'ultima vittoria nel motomondiale per \"Ago\", per la Casa lombarda e per una moto a quattro tempi.\nChiusero il programma i sidecar, che corsero sotto la pioggia: la lotta per la vittoria si restrinse a Werner Schw\u00e4rzel e Alain Michel, fino al ritiro del francese, uscito di pista.\nClasse 500.\n53 piloti alla partenza, 24 al traguardo.\nClasse 350.\n54 piloti alla partenza, 29 al traguardo.\nClasse 250.\n55 piloti alla partenza, 33 al traguardo.\nClasse 125.\n28 piloti alla partenza, 19 al traguardo.\nClasse 50.\n42 piloti alla partenza, 30 al traguardo.\nClasse sidecar.\nPer le motocarrozzette si tratt\u00f2 della 169\u00aa gara effettuata dall'istituzione della classe nel 1949; si svilupp\u00f2 su 5 giri, per una percorrenza di 114,180\u00a0km.\nPole position di Rolf Biland/Kenneth Williams (Seymaz-Yamaha); giro pi\u00f9 veloce di Werner Schw\u00e4rzel/Andreas Huber (K\u00f6nig) in 11' 02\" 1 a 124,159\u00a0km/h.\n40 equipaggi alla partenza, 27 al traguardo."}
{"id": "3987071", "revid": "110157", "url": "https://it.wikipedia.org/wiki?curid=3987071", "title": "Bu\u010d\u00ed", "text": "Bu\u010d\u00ed \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3987075", "revid": "4507", "url": "https://it.wikipedia.org/wiki?curid=3987075", "title": "Cugn\u00e0", "text": ""}
{"id": "3987076", "revid": "287204", "url": "https://it.wikipedia.org/wiki?curid=3987076", "title": "Chot\u00edkov", "text": "Chot\u00edkov \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3987078", "revid": "287204", "url": "https://it.wikipedia.org/wiki?curid=3987078", "title": "Chotikov", "text": ""}
{"id": "3987084", "revid": "110157", "url": "https://it.wikipedia.org/wiki?curid=3987084", "title": "Ch\u0159\u00ed\u010d", "text": "Ch\u0159\u00ed\u010d \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3987085", "revid": "287204", "url": "https://it.wikipedia.org/wiki?curid=3987085", "title": "Chric", "text": ""}
{"id": "3987088", "revid": "84184", "url": "https://it.wikipedia.org/wiki?curid=3987088", "title": "Roots and Echoes", "text": "Roots and Echoes \u00e8 il quarto album della band inglese The Coral. L'album \u00e8 stato pubblicato il 6 agosto 2007 ed \u00e8 entrato nelle classifiche inglesi all'ottavo posto la prima settimana, al ventesimo la seconda e al cinquantesimo la terza.\nFormazione.\nThe Coral\nProduzione\nAltri musicisti\nAltri"}
{"id": "3987090", "revid": "287204", "url": "https://it.wikipedia.org/wiki?curid=3987090", "title": "\u010ceminy", "text": "\u010ceminy \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3987091", "revid": "287204", "url": "https://it.wikipedia.org/wiki?curid=3987091", "title": "Ceminy", "text": ""}
{"id": "3987092", "revid": "1573940", "url": "https://it.wikipedia.org/wiki?curid=3987092", "title": "Myrmecomelix", "text": "Myrmecomelix \u00e8 un genere di ragni appartenente alla famiglia Linyphiidae.\nDistribuzione.\nLe due specie oggi attribuite a questo genere sono state rinvenute nell'America meridionale: la specie dall'areale pi\u00f9 vasto \u00e8 la M. pulcher reperita in alcune localit\u00e0 del Per\u00f9 e dell'Ecuador.\nTassonomia.\nQuesto genere \u00e8 una ridenominazione di \"Myrmecoxenus\" , ad opera dello stesso Millidge in un lavoro di Platnick del 1993, in quanto era gi\u00e0 occupata da Myrmecoxenus , genere di coleotteri della famiglia Zopheridae.\nA dicembre 2011, si compone di due specie:"}
{"id": "3987093", "revid": "287204", "url": "https://it.wikipedia.org/wiki?curid=3987093", "title": "Cernikovice", "text": ""}
{"id": "3987095", "revid": "767487", "url": "https://it.wikipedia.org/wiki?curid=3987095", "title": "Mark Linkous", "text": "Biografia.\nNato e cresciuto ad Arlington, in Virginia, poco dopo il diploma, nei primi anni ottanta, Linkous si trasferisce a New York, dove la sua carriera musicale inizia come membro dei Dancing Hoods, band indie rock formata dallo stesso Linkous alla chitarra e alla voce, Bob Bortnick alla chitarra, Don Short alla batteria, ed Eric Williams al basso.\nNel 1984 il gruppo pubblica il suo primo EP omonimo seguito, ad un anno di distanza, dal loro album di debutto, intitolato \"12 Jealous Rose,\" su Relativity Records, disco che riceve diverse recensioni positive.\nNel 1988, i Dancing Hoods, pubblicano il loro secondo album, dal titolo \"Hallelujah \"Anyway', per la Combat Records. Il singolo \"Baby's Got Rockets,\" estratto dall'album, riceve un discreto successo radiofonico nel circuito delle college radio, ed il suo videoclip \u00e8 stato trasmesso nel programma \"120 Minutes\" di MTV. Nello stesso anno, il gruppo, che nel frattempo da New York si \u00e8 trasferito a Los Angeles, in cerca di un contratto con una etichetta major, nella speranza di raggiungere il successo mainstream, decide di sciogliersi di comune accordo.\nDeluso dal mondo della musica, dopo la separazione della sua band, Linkous fa ritorno in Virginia dove continua comunque a scrivere canzoni. Nel 1995, d\u00e0 vita al progetto Sparklehorse, del quale lui rimane l'unico membro permanente. Con questo progetto crea quattro album molto apprezzati dalla critica: Vivadixiesubmarinetransmissionplot, Good Morning Spider, It's a Wonderful Life, Dreamt for Light Years in the Belly of a Mountain. Nel 2010 esce postumo Dark Night of the Soul album realizzato con il produttore Danger Mouse, registrato nel 2007 non viene subito pubblicato per controversie legali, l'album \u00e8 il frutto di diverse collaborazioni con altri artisti, fra cui David Lynch.\nNoto anche per le sue collaborazioni con Tom Waits, PJ Harvey, Daniel Johnston, Radiohead, Black Francis, Julian Casablancas, Nina Persson, David Lynch, Danger Mouse e Sage Francis.\nLinkous passa gli ultimi anni della sua vita in Hayesville, Carolina del Nord, dove \u00e8 situato lo suo studio di registrazione da lui creato, lo Static King Studio.\nIl 6 marzo 2010 Linkous si suicida a Knoxville."}
{"id": "3987098", "revid": "287204", "url": "https://it.wikipedia.org/wiki?curid=3987098", "title": "\u010cern\u00edkovice (Plze\u0148)", "text": "\u010cern\u00edkovice \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3987099", "revid": "599013", "url": "https://it.wikipedia.org/wiki?curid=3987099", "title": "Alfred von Henikstein", "text": "Biografia.\nAlfred von Henikstein nacque l'11 agosto 1810 in Oberd\u00f6bling in Vienna, era il pi\u00f9 giovane dei dodici figli del banchiere di religione ebraica Joseph von Henikstein. Convertitosi al cristianesimo, giovane abbracci\u00f2 la carriera delle armi e nel 1828 entr\u00f2 come cadetto nell'accademia militare austriaca del genio di Vienna.\nFece una rapida carriera: nel 1829 fu promosso al grado di tenente, nel 1832 a tenente e nel 1842 a capitano. Nel 1835 spos\u00f2 Santina Scholl, figlia del noto ideatore della fortificazione \"Austrian Vauban\", Franz von Scholl.\nNel 1848 si distinse in Italia nel corso della prima guerra di indipendenza italiana e a Venezia prese parte alla riprogettazione e alla ristrutturazione del forte di San Pietro. Serv\u00ec nel quartier generale nella campagna in Ungheria del 1848 con il grado di maggiore mentre l'anno successivo fu promosso colonnello. Aggregato al comando del 4\u00ba Corpo d'Armata a Altona, nel 1852 prest\u00f2 servizio nuovamente a Venezia, dove sua moglie mor\u00ec nel 1853. Nel 1854 fu nominato maggior generale e nella guerra del 1859 tenente generale prendendo parte nella difesa del Tirolo al comando della 2\u00aa Brigata della 2\u00aa Divisione operativa nelle Giudicarie\nIl generale Henikstein era considerato un ufficiale da \"sella\", come si diceva a quei tempi, odiava la scrivania, la teoria e la pianificazione. Era noto per aver ordinato che la divisa dei suoi soldati fosse di colore uniforme e della stessa tonalit\u00e0, inoltre predispose che tutti gli uomini portassero in parata la barba nera indipendentemente dal fatto che fosse di natura bionda o di altro colore costringendoli cos\u00ec a dipingerla con il lucido nero delle scarpe. Nel 1860 fu aiutante di campo del 5\u00ba Corpo d'Armata e nel 1864 capo di stato maggiore generale presso il Ministero della Guerra a Vienna. Fu onorificato con la nomina a consigliere segreto imperiale e gli fu intitolato il 58\u00ba Reggimento di fanteria.\nRicopr\u00ec l'incarico di capo del personale ma ne fu destituito in quanto denunci\u00f2 le carenze dell'armamento e dell'organizzazione dell'esercito imperiale che si apprestava ad una guerra contro la Prussia. Le sue proposte, che avrebbero assicurato la supremazia dell'esercito austriaco sull'armata prussiana, furono tutte respinte. Scoppiata la guerra fu assegnato all'esercito del Nord e sottoposto al comando del generale Ludwig von Benedek come comandante dell'artiglieria prendendo parte con valore alla battaglia di Sadowa, ma a seguito della sconfitta fu ritenuto tra i colpevoli del disastro e, con il generale Ludwig von Benedek e altri due generali, la sua condotta operativa fu indagata da un tribunale militare. Il procedimento giudiziario non fu mai completato per l'intervento dell'imperatore Francesco Giuseppe che non volle portare discredito all'esercito ma Henikstein pag\u00f2 per la colpa presunta con il congedo dal servizio.\nAlfred von Henikstein mor\u00ec a Vienna il 29 gennaio 1882."}
{"id": "3987101", "revid": "767487", "url": "https://it.wikipedia.org/wiki?curid=3987101", "title": "Seguros Bol\u00edvar Open Pereira 2012", "text": "Il Seguros Bol\u00edvar Open Pereira 2012 \u00e8 stato un torneo professionistico di tennis maschile giocato sulla terra battuta. \u00c8 stata la 4\u00aa edizione del torneo che fa parte dell'ATP Challenger Tour nell'ambito dell'ATP Challenger Tour 2012. Si \u00e8 giocato a Pereira in Colombia dal 9 al 15 aprile 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Carlos Salamanca ha battuto in finale Rub\u00e9n Ram\u00edrez Hidalgo, 5-7, 6-2, 6-1\nDoppio.\n Mart\u00edn Alund / Guido Pella hanno battuto in finale Sebasti\u00e1n Decoud / Rub\u00e9n Ram\u00edrez Hidalgo, 6-3, 2-6, [10-5]"}
{"id": "3987102", "revid": "263989", "url": "https://it.wikipedia.org/wiki?curid=3987102", "title": "Alexander Mogilny", "text": ""}
{"id": "3987105", "revid": "110157", "url": "https://it.wikipedia.org/wiki?curid=3987105", "title": "Laguna Larga", "text": "Laguna Larga \u00e8 una citt\u00e0 dell'Argentina nella provincia di C\u00f3rdoba. \u00c8 situata a 55\u00a0km dalla capitale provinciale C\u00f3rdoba.\nStoria.\nSituata nei pressi del lago Cachicoya, nel luogo in cui il 25 febbraio 1830 si erano scontrati gli eserciti di Jos\u00e9 Mar\u00eda Paz e di Juan Facundo Quiroga in quella che fu chiamata anche battaglia di Oncativo, la citt\u00e0 fu fondata ufficialmente il 30 novembre 1869 attorno alla stazione della ferrovia."}
{"id": "3987109", "revid": "110157", "url": "https://it.wikipedia.org/wiki?curid=3987109", "title": "\u010cer\u0148ovice", "text": "\u010cer\u0148ovice \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3987110", "revid": "1543377", "url": "https://it.wikipedia.org/wiki?curid=3987110", "title": "Aberto Santa Catarina De Tenis 2012", "text": "L'Aberto Santa Catarina De Tenis 2012 \u00e8 stato un torneo professionistico di tennis maschile giocato sulla terra battuta. \u00c8 stata la 7\u00aa edizione del torneo che fa parte dell'ATP Challenger Tour nell'ambito dell'ATP Challenger Tour 2012. Si \u00e8 giocato a Blumenau in Brasile dal 9 al 15 aprile 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Antonio Vei\u0107 ha battuto in finale Paul Capdeville che si \u00e8 ritirato sul punteggio di 3-6, 6-4, 5-2\nDoppio.\n Marin Draganja / Dino Marcan hanno battuto in finale Bla\u017e Kav\u010di\u010d / Antonio Vei\u0107, 6-2, 6-0"}
{"id": "3987113", "revid": "124411132", "url": "https://it.wikipedia.org/wiki?curid=3987113", "title": "Opere di Attilio Bertolucci", "text": "Attilio Bertolucci \u00e8 un poeta che la critica considera tra i grandi del Novecento italiano e la cui importanza \u00e8 cresciuta a partire dagli anni Cinquanta. Le caratteristiche della sua poetica, per forme e contenuti, lo inseriscono nel filone della linea \u201cantinovecentista\u201d che parte da Saba per proseguire con Penna, Caproni, Giudici, richiamandosi da un lato ai crepuscolari e a Pascoli e, dall'altro, proponendo un modello alternativo alla poesia \u201cpura\u201d o \u201cermetica\u201d del secondo Ungaretti, di Quasimodo, di Montale. Temi dominanti della poesia di Bertolucci sono il luogo d'origine, Parma, nei suoi aspetti cittadini e nel paesaggio della campagna, definiti sia attraverso la loro descrizione reale che nella loro dimensione simbolica, i legami affettivi con i familiari e gli amici, la natura. Le strutture metriche sono molto variabili e comprendono liriche brevi, con versi liberi o anche versi tradizionali variamente intrecciati, cos\u00ec come liriche pi\u00f9 lunghe, che possono giungere fino al poemetto. La cifra costante della sua poesia, oltre alla citazione pi\u00f9 o meno evidente di poeti come Pascoli e D'Annunzio, \u00e8 la vocazione narrativa e la tendenza ad utilizzare espressioni ossimoriche; frequente anche l'attitudine interlocutoria con la quale Bertolucci si rivolge al lettore.\nAttivit\u00e0 letteraria prima della seconda guerra mondiale.\nBertolucci, dopo gli studi universitari a Bologna, comincia la sua attivit\u00e0 di insegnante, proseguendo parallelamente la sua attivit\u00e0 letteraria. A diciott'anni non ancora compiuti pubblica in duecento copie, grazie all'amico Alessandro Minardi che si fa per l'occasione suo editore, la prima \"plaquette\" poetica, \"Sirio\" (1929). Ci\u00f2 che appare sorprendente \u00e8 la precoce maturit\u00e0 complessiva della raccolta, maturit\u00e0 tecnica e d'esperienza esistenziale. Fra il 1932 e il 1933 Bertolucci compone, costretto a letto da una brutta pleurite, gran parte di \"Fuochi di Novembre\" la sua seconda raccolta pubblicata nel 1934.\nSirio.\nLa prima poesia di \"Sirio\", composta nel 1925 da un Bertolucci non ancora quattordicenne. Si tratta di due quartine a rima incrociata (abba, cddc) e un distico finale a rima baciata (ee); i versi sono di lunghezza e ritmo variabili; dopo l'affascinante scenario iniziale, la misura guida nelle quartine \u00e8 quella di ottonari non canonici con variazioni ritmico-accentuative, l'effetto complessivo, pur a partire da segmenti oggettivamente asincroni, \u00e8 di un \"raddrizzamento\" ritmico incernierato su ogni fine di verso. Nel distico di chiusura, la massima distensione pacificatoria dell'endecasillabo, \u00e8 subito scavalcata dall'ipermetria rallentante, \u00e8 subito scavalcata dall'ipermetria rallentante del verso finale. La furia del vento \u00e8 riprodotta dattraverso un'efficace animalizzazione introduttiva e una serie di scorci, di natura e di uomini, sconvolti; fino al distico di chiusura, in cui il vento, improvvisamente, si placa e, attorno \"uno stupore prende le cose\".\nFuochi in novembre.\nLa seconda raccolta di Bertolucci \u00e8 in gran parte legata ad un momento di difficolt\u00e0 del poeta, ammalato seriamente di pleurite; essa viene recensita, oltre che da Alfonso Gatto e Sergio Solmi, anche da Eugenio Montale, il quale, pur con qualche perplessit\u00e0 di fondo, ne comprende la profonda differenza con la linea prevalente della poesia \u201cpura\u201d ed \u201cermetica\u201d. Ma anche Giuseppe Ungaretti in una lettera del 17 luglio 1934 gli scrive che si tratta di un libro di \u201cvera poesia\u201d e che vorrebbe incontrarlo a Roma.\nAttivit\u00e0 letteraria nel dopoguerra.\nDopo la seconda guerra mondiale continua a collaborare per numerose riviste e assume la direzione della rivista aziendale \"Il gatto selvatico\" dell'ENI.\nInoltre continua a scrivere per altre riviste letterarie di Parma. Bertolucci, nel dopoguerra, si prepara a pubblicare un'ulteriore raccolta. Il 1951 \u00e8 un anno \"chiave\" per lui, come poeta e come uomo: esce infatti la raccolta \"La Capanna indiana\", con la quale vince il premio \"Viareggio\"; e nel medesimo anno si trasferisce con la moglie a Roma affidando i figli temporaneamente ai nonni.\nLa capanna indiana.\nLa raccolta comprende una scelta delle due raccolte precedenti (ma \"Sirio\" \u00e8 fortemente scorciata), pi\u00f9 la sezione \"In un tempo incerto\", legata al suo trasferimento a Roma, e il poemetto \"La capanna indiana\", da cui prende il titolo. Con quest'opera Bertolucci vince il premio \u201cViareggio\u201d, la cui giuria \u00e8 presieduta da Eugenio Montale. In essa compare una vasta scelta da Sirio (14 testi), l'intera raccolta di Fuochi in novembre pi\u00f9 una sezione completamente nuova \"Lettera da Casa\". Tra i lettori pi\u00f9 intelligenti Pier Paolo Pasolini, ma anche Carlo Bo, Mario Luzi, Geno Pampaloni. \nViaggio d'inverno.\nLa raccolta comprende testi composti a Roma tra il 1955 e il 1971, segnando dunque un distacco dalla citt\u00e0 natale. Essa si articola in sei sezioni, ciascuna numerata e con un titolo: \"I pescatori\", \"Verso Casarola\", \"Il tempo si consuma\", \"Per una clinica demolita\", \"Viaggio d'inverno\" e \"Disperse\". Sono numerosi i saggi e gli articoli che ne commentano l'uscita e al libro vengono anche assegnati i premi Etna-Taormina e Tarquinia-Cardarelli.\nLa camera da letto.\nGi\u00e0 iniziato nel 1955, \u00e8 un poema di impianto narrativo di 9728 versi liberi organizzati secondo una struttura abbastanza complessa. L'autore, scegliendo un genere classico ma poco praticato nella poesia contemporanea, racconta le vicende sue e della sua famiglia in due libri di tre parti ciascuno, con un titolo per ogni parte e un numero variabile di capitoli, a loro volta titolati e anche numerati. Il libro ottiene due riconoscimenti: il premio Biella e il premio Vallombrosa, oltre a diversi contributi critici importanti..\nVerso le sorgenti del Cinghio.\nLa raccolta, che ottiene il premio Mondello, unisce a testi precedenti testi poetici nuovi. Il titolo viene ripreso nel componimento d'apertura, che richiama i momenti della giovent\u00f9 trascorsa a Parma nel podere di Antognano, appunto presso il torrente Cinghio.\nLa lucertola di Casarola.\nUltima raccolta del poeta, che di nuovo mette insieme testi recenti e testi del passato, lasciando in Canzone triste in tre parti, il componimento di chiusura, una sorta di commiato ai lettori."}
{"id": "3987115", "revid": "1543377", "url": "https://it.wikipedia.org/wiki?curid=3987115", "title": "Mersin Cup 2012", "text": "Il Mersin Cup 2012 \u00e8 stato un torneo professionistico di tennis maschile giocato sulla terra battuta. \u00c8 stata la 1\u00aa edizione del torneo che fa parte dell'ATP Challenger Tour nell'ambito dell'ATP Challenger Tour 2012. Si \u00e8 giocato a Mersin in Turchia dal 9 al 15 aprile 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Jo\u00e3o Sousa ha battuto in finale Javier Mart\u00ed, 6-4, 0-6, 6-4\nDoppio.\n Radu Albot / Denys Mol\u010danov hanno battuto in finale Alessandro Motti / Simone Vagnozzi, 6-0, 6-2"}
{"id": "3987118", "revid": "196390", "url": "https://it.wikipedia.org/wiki?curid=3987118", "title": "Medio alto tedesco", "text": ""}
{"id": "3987119", "revid": "767487", "url": "https://it.wikipedia.org/wiki?curid=3987119", "title": "Morten Werm\u00e5ker", "text": "Carriera.\nClub.\nWerm\u00e5ker si trasfer\u00ec dal Manglerud Start al KFUM Oslo dal 2006. Approd\u00f2 in prima squadra nel 2010.\nInoltre, gioca per la formazione di calcio a 5 del club, con cui partecip\u00f2 anche alla UEFA Futsal Cup."}
{"id": "3987120", "revid": "785863", "url": "https://it.wikipedia.org/wiki?curid=3987120", "title": "J\u00fcri J\u00e4rvet", "text": "\u00c8 noto, in Occidente, soprattutto per aver interpretato, nel 1972, il ruolo del dottor Snaut nel film \"Solaris\" di Andrej Tarkovskij. Ma risale all'anno precedente la sua enorme fama in Unione Sovietica, grazie al ruolo di \"Re Lear\", nell'omonimo film in bianco e nero di Grigorij Kozincev (gi\u00e0 regista di \"Don Chisciotte\" con il Cherkassov e \"Amleto\" con Innokentij Smoktunovskij), film che si avvaleva della traduzione in russo di Boris Pasternak e la colonna sonora di Dmitrij \u0160o\u0161takovi\u010d. "}
{"id": "3987122", "revid": "1543377", "url": "https://it.wikipedia.org/wiki?curid=3987122", "title": "Mersin Cup", "text": "Il Mersin Cup \u00e8 un torneo di tennis che si gioca a Mersin in Turchia dal 2012. Fa parte dell'ATP Challenger Tour e si gioca su campi in terra battuta."}
{"id": "3987126", "revid": "339392", "url": "https://it.wikipedia.org/wiki?curid=3987126", "title": "Profeti ebrei", "text": ""}
{"id": "3987127", "revid": "297059", "url": "https://it.wikipedia.org/wiki?curid=3987127", "title": "Nieuw-Amsterdam", "text": ""}
{"id": "3987131", "revid": "767487", "url": "https://it.wikipedia.org/wiki?curid=3987131", "title": "Oncativo", "text": "Oncativo \u00e8 una citt\u00e0 dell'Argentina nella provincia di C\u00f3rdoba. \u00c8 situata a 69 km dalla capitale provinciale C\u00f3rdoba e a 628 km da Buenos Aires\nStoria.\nLa citt\u00e0 non ha una data precisa di fondazione, ma si ritiene che sia sorta con l'arrivo in zona della ferrovia nel 1869. Successivamente fu popolata da famiglie provenienti da Spagna e Italia."}
{"id": "3987132", "revid": "767487", "url": "https://it.wikipedia.org/wiki?curid=3987132", "title": "Torneo Internacional AGT 2012", "text": "Il Torneo Internacional AGT 2012 \u00e8 stato un torneo professionistico di tennis maschile giocato sul cemento. \u00c8 stata la 10\u00aa edizione del torneo che fa parte dell'ATP Challenger Tour nell'ambito dell'ATP Challenger Tour 2012. Si \u00e8 giocato a Le\u00f3n in Messico dal 9 al 15 aprile 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori entrati nel tabellone principale come alternate:\nGiocatori passati dalle qualificazioni:\nCampioni.\nSingolare.\n Denis Zivkovic ha battuto in finale Rajeev Ram, 7-6(7-5), 6-4\nDoppio.\n John Peers / John-Patrick Smith hanno battuto in finale C\u00e9sar Ram\u00edrez / Bruno Rodr\u00edguez, 6-3, 6-3"}
{"id": "3987134", "revid": "738436", "url": "https://it.wikipedia.org/wiki?curid=3987134", "title": "Trib\u00f9 di Zabulon", "text": ""}
{"id": "3987138", "revid": "767487", "url": "https://it.wikipedia.org/wiki?curid=3987138", "title": "La volpe azzurra (film)", "text": "La volpe azzurra (\"Der Blaufuchs\") \u00e8 un film del 1938 diretto da Viktor Tourjansky. Tratto dalla commedia \"A Kek Roka\" di Ferenc Herczeg, il film \u00e8 interpretato da Zarah Leander.\nTrama.\nIlona Paulus \u00e8 una signora dalla buona borghesia che viene trascurata dal marito, Stephan Paulus, docente universitario. Depressa e annoiata, si sente nuovamente giovane e bella quando l'amico Tibor, un brillante giramondo, si mette a corteggiarla. Ma la loro storia d'amore cozza contro il senso del dovere: non possono tradire Stephan. La situazione si risolve solo quando il professore confessa di essersi innamorato di una sua collaboratrice. Si formano cos\u00ec due nuove coppie felici.\nProduzione.\nIl film fu prodotto dall'Universum Film (UFA).\nDistribuzione.\nDistribuito dalla UFA-Filmverleih GmbH, il film venne presentato in prima a D\u00fcsseldorf il 14 dicembre 1938 con il titolo originale \"Der Blaufuchs\". In Ungheria, ribattezzato \"K\u00e9k r\u00f3ka\", usc\u00ec in sala nel febbraio 1939. Negli Stati Uniti, venne distribuito nel 1939 dall'Ufa Film Company con il titolo \"The Blue Fox\". Il 25 ottobre 2001, il film \u00e8 uscito in Germania su supporto DVD."}
{"id": "3987146", "revid": "256896", "url": "https://it.wikipedia.org/wiki?curid=3987146", "title": "Savjet ministara BiH", "text": ""}
{"id": "3987155", "revid": "599013", "url": "https://it.wikipedia.org/wiki?curid=3987155", "title": "The Keep", "text": ""}
{"id": "3987157", "revid": "838137", "url": "https://it.wikipedia.org/wiki?curid=3987157", "title": "Ahmed Khalil", "text": "Carriera.\nClub.\nAhmed Khalil comincia a giocare a pallone a 8 anni. \u00c8 notato dagli osservatori dell'Al-Ahli, che decidono di farlo entrare a far parte delle loro giovanili. Nel 2007, a causa di alcuni infortuni di giocatori titolari, Khalil ha la possibilit\u00e0 di esordire nella UAE Football League, dove dimostra gi\u00e0 di essere pronto per giocare in prima squadra. L'allenatore ceco Ivan Ha\u0161ek lo fa rimanere nel giro della prima squadra e lui contribuisce alla vittoria della UAE Football League. Dal 2009 \u00e8 uno dei punti fondamentali dell'Al-Ahli.\nNazionale.\nEsord\u00ec in nazionale maggiore gi\u00e0 a 18 anni, nella partita valida per le qualificazioni al mondiale 2010 contro la Corea del Nord. Con la nazionale olimpica emiratina ha partecipato alle olimpiadi 2012. Ha preso parte a tre fasi finali della Coppa d'Asia (2011, 2015, 2019).\nStatistiche.\naggiornato al 25 novembre 2015\nCronologia presenze e reti in Nazionale.\n1"}
{"id": "3987159", "revid": "1305772", "url": "https://it.wikipedia.org/wiki?curid=3987159", "title": "Piss", "text": "Piss \u00e8 un singolo del gruppo musicale statunitense Pantera, pubblicato nel 2012 dalla Atlantic Records.\nLa canzone.\nIl brano fu scritto inizialmente per l'album del 1992 \"Vulgar Display of Power\", ma rimase inedita fino all'aprile 2012, quando venne rimasterizzata e pubblicata come singolo digitale tramite iTunes Store il 12 aprile.\nVideo musicale.\nIl videoclip \u00e8 stato trasmesso in diretta l'11 aprile 2012 in occasione dei Revolver Golden Gods Awards su Xbox Live e sulla pagina ufficiale di Facebook del magazine organizzatore dell'evento \"Revolver Magazine\". Il videoclip \u00e8 stato diretto da Zack Merck e contiene scene riprese a Los Angeles e video inviati dai fan di tutto il mondo."}
{"id": "3987170", "revid": "599013", "url": "https://it.wikipedia.org/wiki?curid=3987170", "title": "Amer Abdulrahman", "text": ""}
{"id": "3987172", "revid": "212348", "url": "https://it.wikipedia.org/wiki?curid=3987172", "title": "Ski Boy", "text": "Ski Boy \u00e8 una serie televisiva britannica in 14 episodi trasmessi per la prima volta nel corso di una sola stagione dal 1973 al 1974.\n\u00c8 una serie per ragazzi incentrata sulle vicende di Bobby \"Ski-Boy\" No\u00eal, un addetto ad una stazione sciistica in Svizzera.\nProduzione.\nLa serie fu prodotta da Associated Television e girata a Saint-Luc in Svizzera.\nDistribuzione.\nLa serie fu trasmessa nel Regno Unito dal 1\u00ba gennaio 1973 al 5 agosto 1974 sulla rete televisiva Independent Television."}
{"id": "3987173", "revid": "46931", "url": "https://it.wikipedia.org/wiki?curid=3987173", "title": "Ski-Boy", "text": ""}
{"id": "3987174", "revid": "252732", "url": "https://it.wikipedia.org/wiki?curid=3987174", "title": "MGS4", "text": ""}
{"id": "3987175", "revid": "252732", "url": "https://it.wikipedia.org/wiki?curid=3987175", "title": "MGS2", "text": ""}
{"id": "3987176", "revid": "252732", "url": "https://it.wikipedia.org/wiki?curid=3987176", "title": "MGS3", "text": ""}
{"id": "3987177", "revid": "1305772", "url": "https://it.wikipedia.org/wiki?curid=3987177", "title": "Chiesa di Sainte-Foy", "text": ""}
{"id": "3987179", "revid": "287204", "url": "https://it.wikipedia.org/wiki?curid=3987179", "title": "Kypello Kyprou 1979-1980", "text": "La Kypello Kyprou 1979-1980 fu la 38\u00aa edizione della coppa nazionale cipriota. Vide la vittoria finale dell'Omonia Nicosia, che cos\u00ec conquist\u00f2 il suo quarto titolo.\nFormula.\nLe squadre partecipanti furono 36; erano previsti sei turni: un preliminare, un primo turno, ottavi, quarti, semifinali e finale tutti di sola andata, con eventuale ripetizione in caso di pareggio. La finale fu giocata il 29 giugno 1980."}
{"id": "3987181", "revid": "767487", "url": "https://it.wikipedia.org/wiki?curid=3987181", "title": "The Seven Sisters", "text": "The Seven Sisters \u00e8 un film muto del 1915 diretto da Sidney Olcott.\nIl lavoro originale di Ferenc Herczeg fu riproposto per le scene americane in una versione inglese firmata da Edith Ellis Furness che a Broadway venne interpretata da Laurette Taylor.\nNel 1942, la storia venne ripresa da Frank Borzage: sceneggiato da Walter Reisch e Leo Townsend con il titolo \"Seven Sweethearts\", il film era interpretato da Kathryn Grayson, Marsha Hunt e Van Heflin. In Italia, il remake usc\u00ec come \"Sette ragazze innamorate\".\nTrama.\nGida, vedova di un ufficiale ungherese, vive nella guarnigione di una piccola citt\u00e0 di provincia insieme alle sue sette figlie. Le ragazze sono tutte da maritare e, secondo l'uso ungherese, devono sposarsi in ordine di et\u00e0. Se una delle sorelle pi\u00f9 giovani dovesse maritarsi prima delle pi\u00f9 anziane, queste sarebbero considerate zitelle e avrebbero serie difficolt\u00e0 nel trovare marito.\nMici, la mezzana, riscuote grande successo e questo preoccupa le pi\u00f9 grandi che temono la perdita di eventuali pretendenti. Cos\u00ec, Mici viene inviata in una scuola tenuta dalle suore. Ma la ragazza una sera sgattaiola fuori dal convento per poter andare a un ballo in costume. L\u00ec, incontra il conte Horkoy, un focoso tenentino, che si innamora di lei. Espulsa dal convento, Mici ritorna a casa dove viene costretta a indossare degli abiti da bambina finch\u00e9 le sorelle pi\u00f9 grandi non avranno trovato un fidanzato.\nHorkoy, fingendosi il cugino Toni, organizza i matrimoni delle sorelle: ogni unione sar\u00e0 ricompensata da un bacio di Mici. Gli accoppiamenti si rivelano sballati e i corteggiatori trovati da Horkoy si innamorano ognuno di un'altra delle sorelle. Ma quando Katinka, la maggiore, \u00e8 chiesta in sposa dal barone Rodviany, un ex innamorato che \u00e8 tornato da lei, quattro felici coppie possono finalmente convolare a nozze senza dover infrangere la tradizione ungherese.\nProduzione.\nIl film fu prodotto dalla Paramount Pictures (con il nome Famous Players Film Company).\nDistribuzione.\nDistribuito dalla Paramount Pictures (con il nome Famous Players Film Company), il film - presentato da Daniel Frohman - usc\u00ec nelle sale cinematografiche statunitensi il 26 luglio 1915."}
{"id": "3987202", "revid": "46936", "url": "https://it.wikipedia.org/wiki?curid=3987202", "title": "Qualificazioni alla Coppa dei Caraibi 1999", "text": "Sono elencate di seguito le date e i risultati per le qualificazioni alla Coppa dei Caraibi 1999.\nFormula.\n29 membri CFU: 8 posti disponibili per la fase finale. (come paese ospitante), (come campione in carica) e (come ospite della manifestazione) sono qualificati direttamente. si ritira: rimangono 26 squadre per 5 posti disponibili per la fase finale. Le qualificazioni si dividono in due turni: \nPrimo turno.\nGruppo 1.\n qualificata al secondo turno.\nGruppo 2.\n qualificata al secondo turno.\nGruppo 3.\n qualificata al secondo turno.\nGruppo 4.\n qualificata al secondo turno.\nSecondo turno.\nGruppo 1.\n qualificata alla fase finale.\nGruppo 2.\n qualificata alla fase finale.\nGruppo 3.\n qualificata alla fase finale.\nGruppo 4.\n qualificata alla fase finale.\nGruppo 5.\n qualificata alla fase finale."}
{"id": "3987204", "revid": "1522738", "url": "https://it.wikipedia.org/wiki?curid=3987204", "title": "Kilgharrah", "text": ""}
{"id": "3987210", "revid": "300067", "url": "https://it.wikipedia.org/wiki?curid=3987210", "title": "Radostina Slavova-Naneva", "text": ""}
{"id": "3987219", "revid": "92723", "url": "https://it.wikipedia.org/wiki?curid=3987219", "title": "Ordine di battaglia dell'operazione Urano", "text": "Bibliografia.\nGermania e Romania\nUnione sovietica"}
{"id": "3987220", "revid": "438678", "url": "https://it.wikipedia.org/wiki?curid=3987220", "title": "Signoria di Padova", "text": ""}
{"id": "3987224", "revid": "228587", "url": "https://it.wikipedia.org/wiki?curid=3987224", "title": "Jacopo da Carrara", "text": ""}
{"id": "3987225", "revid": "1305772", "url": "https://it.wikipedia.org/wiki?curid=3987225", "title": "Field of Glory", "text": "Field of Glory \u00e8 un videogioco di strategia a turni con componenti di tattica a turni, sviluppato da Slitherine Software, ambientato in varie et\u00e0 antiche fra il 500 a.C. e il 1500 d.C. durante alcune battaglie di guerre storiche o immaginarie, in cui si deve controllare un esercito e dove ci si deve occupare della disposizione e dell'assetto delle truppe.\nIl videogioco rappresenta la trasposizione dell'omonimo gioco da tavolo di tipo wargame tridimensionale, che si basa sulle regole per rappresentare battaglie con miniature, riproponendo gli scontri sul campo delle guerre classiche dell'et\u00e0 antica e medievale.\nModalit\u00e0 di gioco.\nPaesaggio e unit\u00e0 sono bidimensionali. Ci sono molte battaglie disponibili, sia del passato che inventate, con vari livelli di difficolt\u00e0, per il gioco in singolo contro il computer o contro un altro avversario umano che si alterna ai controlli, relative a un grande numero di popoli.\nPoi sono presenti anche una guida con la descrizione di tutte le varie cose presenti nel videogioco con consigli utili di tattica e un sistema di aiuti a finestre per imparare le nozioni di base del gioco.\nInoltre si ha a disposizione un completo \"generatore di eserciti digitali\" di vario tipo e dimensioni con una grandissima variet\u00e0 di unit\u00e0 schierabili (questi sono poi utilizzabili sia per il gioco in gruppo in due su Internet con modem utilizzando l'apposito sito web per il gioco \"on-line\", dove anche sono forniti alcuni scenari di battaglie aggiuntive, che in singolo contro il computer o un vero avversario).\nEspansioni.\nQuesto titolo ha avuto molte espansioni, tra cui: \"Rise of Rome\", \"Storm of Arrows\", \"Immortal Fire\", \"Legions Triumphant\", \"Eternal Empire\" e \"Decline and Fall\"; distribuite negli anni seguenti e realizzate anch'esse dalla stessa casa di sviluppo.\nRise of Rome.\nLa prima espansione del gioco, \"Rise of Rome\" include 5 nuovi terreni, un generatore di battaglie casuali, la visione (ossia la nebbia di guerra delle unit\u00e0), accampamenti che possono essere saccheggiati dal nemico o rinforzati dal possessore, e oltre 100 nuove unit\u00e0 tra cui cammelli, carri falcati e l'artiglieria. Tra i nuovi eserciti vi sono Romani della Media e della Tarda Repubblica (due eserciti a loro stanti), Pergamo degli Attalidi, Macedoni, Pontici, Gladiatori di Spartaco, Armeni, Parti, Ebraici, Bosporo, Cartaginesi, Tolemaici, Seleucidi, Gallici, Pirrici d'Epiro, Iberi (Spagna) antichi e Numidi. Sono inoltre aggiunte 6 nuove battaglie, tra le guerre greco persiane e le guerre puniche e macedoni.\nImmortal Fire.\n\"Immortal Fire\" si estende dall'VIII secolo a.C., con la nascita della falange greca, al tardo IV secolo a.C., con la nascita dei regni dei Diadochi. Tra i nuovi eserciti figurano Greci Classici, Persiani Achemenidi, Egizi del Tardo Periodo, Traci, Lidi, Cirenaica, Cartaginesi, Sciti/Saci, Indiani Classici, Siracusani, Macedoni di Alessandro, Indo-Greci, Greco-Battriani, Galati e Sarmati. Inoltre, ora vi \u00e8 l'opzione della doppia mossa, dove le unit\u00e0 possono muoversi pi\u00f9 di una volta se hanno punti movimento non usati dopo un movimento iniziale.\nLegions Triumphant.\nUscita il 3 marzo 2011, l'espansione \"Legions Triumphant\" si estende dal 25 a.C., anno dell'ascesa finale di Augusto fino al 493 d.C., dopo il crollo dell'Impero Romano d'Occidente. Include 15 nuove battaglie tra cui quelle di:\nTra i nuovi eserciti vi sono Romani Principati, Dominati e Federati, Kushan/Indo-Sciti, Daci, Sarmati, Pitti, Bretoni, Alani, Caledoni, Ebraici, Sasanidi, Vandali/Visigoti, Palmiri, Franchi, Alamanni, Burgundi, Quadi, Rugi o Suebi, e Unni Neri ed Eftaliti/Bianchi.\nDecline and Fall.\nSettima espansione del gioco, \"Decline and Fall\" si svolge tra il 493 d.C. all'XI secolo d.C. Include Bizantini, Mori, Visigoti, Vandali, Ostrogoti, Slavi, Lombardi, Nubiani Cristiani, Avari, Turchi, Arabi, Bulgari, Dinastie Khurasanie, Beduine e Dailami, Ghaznavidi e Peceneghi. Tra le 15 nuove battaglie storiche vi sono:\nSwords and Scimitars.\nUscita il 7 luglio 2014, \"Swords and Scimitars\" \u00e8 ambientato nelle crociate dal XI al XIII secoli d.C., e include nuovi eserciti tra cui Crociati, Egiziani Fatimidi, Turchi Selghiucidi, Stati Siriani, Armeni Cilici, Egizi Ayyubidi, Egizi Mammelucchi, Mongoli e Corasmi (nuovo impero persiano). Inoltre consente la Sabbia Morbida come nuovo terreno, e la caratteristica schivata, che permette di scegliere se evitare o meno la battaglia.\nSequel e spin-off.\nEsistono anche un sequel del gioco chiamato Field of Glory 2, sempre della Slitherine, e uno spin-off chiamato ."}
{"id": "3987227", "revid": "599013", "url": "https://it.wikipedia.org/wiki?curid=3987227", "title": "Antonio Rosl", "text": ""}
{"id": "3987229", "revid": "767487", "url": "https://it.wikipedia.org/wiki?curid=3987229", "title": "Death Valley (serie televisiva)", "text": "Death Valley \u00e8 una serie televisiva statunitense, trasmessa su MTV. La \"premi\u00e8re\" americana avviene il 29 agosto 2011.\nIn lingua italiana viene trasmesso su MTV Italia dal 10 aprile 2012.\nTrama.\nLa serie tratta di una troupe televisiva che segue l'Undead Task Force (UTF), una nuova divisione del LAPD, riprendendo sotto forma di documentario la cattura dei mostri che vagano tra le strade della San Fernando Valley in California.\nProduzione.\nDeath Valley \u00e8 stato creato da Spider One (vocalist dei Powerman 5000) anni fa, \u00e8 poi stata commissionata una serie di 12 episodi da MTV il 14 settembre 2010. I produttori esecutivi sono Austin Reading, Eric Weinberg, Julie Kellman Reading, Tim Healy. Charlie Sanders, Caity Lotz e Tania Raymonde sono entrati nel cast a settembre, Sanders nel ruolo dell'ufficiale Joe Stubeck, Lotz nel ruolo dell'ufficiale Kirsten Landry e Raymonde come l'ufficiale Carla Rinaldi.Bryan Callen si \u00e8 unito al cast in ottobre, nel ruolo del Capitano Frank Dashell."}
{"id": "3987230", "revid": "697352", "url": "https://it.wikipedia.org/wiki?curid=3987230", "title": "Signore di Padova", "text": ""}
{"id": "3987233", "revid": "31269", "url": "https://it.wikipedia.org/wiki?curid=3987233", "title": "Sherlock Holmes e il dottor Watson", "text": "Sherlock Holmes e il dottor Watson (\"Sherlock Holmes and Doctor Watson\") \u00e8 una serie televisiva statunitense e polacca in 24 episodi trasmessi per la prima volta nel corso di una sola stagione dal 1979 al 1980. Come consulente della serie venne chiamato lo scrittore Anthony Burgess, che fece da supervisore alla sceneggiatura di ogni episodio.\n\u00c8 una serie di genere giallo/poliziesco incentrata sulle vicende dell'investigatore Sherlock Holmes e del suo fedele assistente, il dottor Watson.\nProduzione.\nLa serie fu prodotta da Sheldon Leonard Productions e Telewizja Polska e girata a Varsavia in Polonia Le musiche furono composte da Ervin Drake e Stanislas Syrewicz..\nRegisti.\nTra i registi sono accreditati:.\nSceneggiatori.\nTra gli sceneggiatori sono accreditati:\nDa notare che l'autore Anthony Burgess fu il consulente alla sceneggiatura (script consultant) in ogni episodio.\nDistribuzione.\nLa serie fu trasmessa negli Stati Uniti dal 1979 al 1980 In Italia \u00e8 stata trasmessa su RaiUno con il titolo \"Sherlock Holmes e il dottor Watson\"..\nAlcune delle uscite internazionali sono state.\nDistribuzione in Home Video.\nLa serie \u00e8 stata editata prima in VHS e poi in DVD dalla Hobby &amp; Work col titolo \"Le nuove avventure di Sherlock Holmes\", edizioni oramai introvabili. Mentre in tempi pi\u00f9 recenti \u00e8 stata rieditata in DVD dalla Ermitage Cinema col titolo \"Elementare, Watson!\"."}
{"id": "3987234", "revid": "124689110", "url": "https://it.wikipedia.org/wiki?curid=3987234", "title": "Nicholas Colasanto", "text": "\u00c8 noto soprattutto per l'interpretazione di Ernie Pantusso nelle prime tre stagioni del telefilm \"Cin Cin\".\nBiografia.\nDopo aver studiato alla Bryant University, Nicholas Colasanto partecip\u00f2 alla seconda guerra mondiale. Per circa 20 anni ebbe problemi di alcolismo, sino alla met\u00e0 degli anni settanta, quando gli furono diagnosticati gravi disturbi cardiaci che prima ne pregiudicarono la carriera e che lo portarono infine alla morte.\nIn \"Toro scatenato\" (1980) ebbe il suo ultimo ruolo significativo sul grande schermo. Quando accett\u00f2 la parte di Ernie Pantusso nella sit com \"Cin cin\", aveva quasi deciso di ritirarsi dalle scene. I suoi problemi di salute (perdita di peso, difficolt\u00e0 a ricordare le battute) diventarono evidenti nel corso della lavorazione della terza stagione del telefilm. Colasanto mor\u00ec nella parte finale della stagione, ed il suo personaggio non apparve in alcune delle puntate conclusive. L'assenza venne motivata con un breve viaggio del personaggio. Nella prima puntata della quarta stagione, invece, i personaggi discutono della morte di Ernie Pantusso.\nColasanto fu anche regista, dirigendo un episodio della quarta stagione del telefilm \"Starsky &amp; Hutch\", uno della prima stagione della serie \"CHiPs\" e un altro della serie \"Colombo\"."}
{"id": "3987235", "revid": "46931", "url": "https://it.wikipedia.org/wiki?curid=3987235", "title": "Sherlock Holmes and Doctor Watson", "text": ""}
{"id": "3987238", "revid": "76963", "url": "https://it.wikipedia.org/wiki?curid=3987238", "title": "David La Haye", "text": "Ha lavorato soprattutto in molti film e miniserie televisive straniere, ed \u00e8 noto per aver interpretato Lucien in \"Gioco di donna (Head in the clouds)\" e Fran\u00e7ois le Gardeur ne \"I nuovi eroi\" (\"Nouvelle-France\").\nDal 2009 \u00e8 membro della giuria del Montreal World Film Festival."}
{"id": "3987239", "revid": "767487", "url": "https://it.wikipedia.org/wiki?curid=3987239", "title": "Marko Biskupovi\u0107", "text": ""}
{"id": "3987240", "revid": "697352", "url": "https://it.wikipedia.org/wiki?curid=3987240", "title": "Podest\u00e0 di Padova", "text": ""}
{"id": "3987241", "revid": "287204", "url": "https://it.wikipedia.org/wiki?curid=3987241", "title": "Marko Biskupovic", "text": ""}
{"id": "3987242", "revid": "775372", "url": "https://it.wikipedia.org/wiki?curid=3987242", "title": "Lady Byng Memorial Trophy", "text": "Il Lady Byng Memorial Trophy, noto in passato come Lady Byng Trophy, \u00e8 un premio istituito dalla National Hockey League \"al giocatore che ha esibito maggiormente la propria sportivit\u00e0 e buona condotta combinate con un alto livello di abilit\u00e0\". Il Lady Byng Memorial Trophy \u00e8 stato consegnato per 88 volte a 53 giocatori diversi sin dalla sua creazione avvenuta nel 1925.\nIl voto, condotto al termine della regular season dagli esperti della Professional Hockey Writers Association, prevede che ciascun giurato esprima cinque preferenze, indicando per ognuno di essi un diverso punteggio basato sulla scala 10-7-5-3-1. La scelta dei tre finalisti e la consegna del premio avvengono in occasione della cerimonia degli NHL Awards al termine dei playoff della Stanley Cup.\nStoria.\nIl trofeo deve il suo nome a Marie Evelyn Moreton (Lady Byng), moglie di Julian Byng, I visconte Byng di Vimy, eroe di guerra nella battaglia di Vimy che svolse l'incarico di Governatore generale del Canada dal 1921 al 1926. Lady Byng, appassionata di hockey su ghiaccio, decise di donare il trofeo alla NHL nel 1925.\nElla decise che il primo vincitore avrebbe dovuto essere Frank Nighbor, giocatore degli Ottawa Senators. Al termine della stagione 1924-25 Lady Byng invit\u00f2 Nighbor alla residenza di Rideau Hall, gli mostr\u00f2 il trofeo e gli chiese se la NHL avrebbe accettato tale premio per il giocatore pi\u00f9 corretto e sportivo. Quando Nighbor rispose che avrebbero accettato il premio Lady Byng gli consegn\u00f2 di persona il premio.\nDopo che il giocatore dei New York Rangers Frank Boucher conquist\u00f2 per la settima volta il trofeo in otto anni, Lady Byng fu cos\u00ec impressionata da concedergli il trofeo originale da tenere per s\u00e9. Lady Byng quindi don\u00f2 un secondo trofeo nella stagione 1935-36. Alla morte di Lady Byng nel 1949 la NHL present\u00f2 una terza versione del trofeo e ne cambi\u00f2 il nome ufficiale in Lady Byng Memorial Trophy. Nel 1962 il trofeo originale fu distrutto dopo un incendio scoppiato nell'abitazione di Boucher.\nOltre a Boucher anche altri giocatori sono stati in grado di vincere il trofeo pi\u00f9 volte: Wayne Gretzky lo vinse cinque volte, Red Kelly e Pavel Dacjuk quattro, mentre Bobby Bauer, Alex Delvecchio, Mike Bossy, Ron Francis e Martin St. Louis tre volte ciascuno. A livello di franchigie i New York Rangers insieme con i Detroit Red Wings detengono il record di quattordici trofei vinti, seguiti a distanza dai Toronto Maple Leafs con nove successi, i Chicago Blackhawks e i Boston Bruins con otto e i Los Angeles Kings con sei.\nCinque giocatori hanno vinto nella stessa stagione il Lady Byng Trophy e l'Hart Memorial Trophy come MVP della stagione regolare: Buddy O'Connor (1947\u201348), Bobby Hull (1964\u201365), Stan Mikita (1966\u201367 e 1967\u201368), Wayne Gretzky (1979\u201380) e Joe Sakic (2000\u201301). Mikita \u00e8 stato l'unico giocatore ad aver vinto nella stessa stagione i trofei Hart, Art Ross e Lady Byng, ripetendosi per due stagioni consecutive nel 1966\u201367 e nel 1967\u201368. Gretzky, Bobby Hull e Martin St. Louis sono gli altri giocatori ad aver vinto tutti e tre i trofei nel corso della loro carriera, anche se non nella stessa stagione, mentre Bobby e Brett Hull sono l'unica coppia di padre e figlio ad aver vinto l'Hart e il Lady Byng."}
{"id": "3987243", "revid": "48854693", "url": "https://it.wikipedia.org/wiki?curid=3987243", "title": "Signore di Mantova", "text": ""}
{"id": "3987251", "revid": "48854838", "url": "https://it.wikipedia.org/wiki?curid=3987251", "title": "Castello di Valbona", "text": ""}
{"id": "3987252", "revid": "767487", "url": "https://it.wikipedia.org/wiki?curid=3987252", "title": "Dell'ammazzare il maiale", "text": "Dell'ammazzare il maiale \u00e8 un cortometraggio italiano del 2011 diretto da Simone Massi e vincitore del David di Donatello 2012 per il miglior cortometraggio.\nTrama.\nAi primi di gennaio, gli uomini entrano nella stalla dove tengono a ricovero il maiale e lo legano per il muso. Mentre viene trascinato fuori per essere macellato, il maiale ha modo di vedere il cielo e le cose del mondo."}
{"id": "3987254", "revid": "1305772", "url": "https://it.wikipedia.org/wiki?curid=3987254", "title": "Si \u00e8 giovani solo due volte", "text": "Si \u00e8 giovani solo due volte (\"You're Only Young Twice\") \u00e8 una serie televisiva britannica in 31 episodi trasmessi per la prima volta nel corso di 4 stagioni dal 1977 al 1981.\n\u00c8 una sitcom incentrata sulle vicende nella casa di riposo \"Paradise Lodge Retirement Home\" e in particolare su quelle di quattro scatenate donne che vi risiedono, l'astuta Flora Petty, Mildred Fanshaw, Dolly Love e Cissie Lupin, impegnate tutte a mettere il bastone tra le ruote alla direttrice, Miss Milton.\nProduzione.\nLa serie, ideata da Michael Ashton e Pam Valentine, fu prodotta da Yorkshire Television. Le musiche furono composte da Dennis Wilson. Il regista \u00e8 Graeme Muir (30 episodi, 1977-1981).\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa nel Regno Unito dal 6 settembre 1977 al 18 agosto 1981 sulla rete televisiva Independent Television. In Italia \u00e8 stata trasmessa con il titolo \"Si \u00e8 giovani solo due volte\"."}
{"id": "3987255", "revid": "46931", "url": "https://it.wikipedia.org/wiki?curid=3987255", "title": "You're Only Young Twice", "text": ""}
{"id": "3987264", "revid": "709565", "url": "https://it.wikipedia.org/wiki?curid=3987264", "title": "Episodi di Death Valley", "text": "La prima stagione della serie televisiva Death Valley, prodotta da MTV Studios, negli Stati Uniti \u00e8 stata trasmessa da MTV dal 29 agosto 2011 al 21 novembre 2011 e consiste in 12 episodi.\nIn Italia va in onda in prima TV su MTV dal 10 aprile 2012.\n\"Benvenuti a Death Valley\".\nTrama.\nNella premi\u00e8re della serie, la troupe televisiva delle news di \"Channel 5\" filma gli agenti della UTF (Undead Task Force) durante la cattura, il contenimento e l'uccisione di vampiri, licantropi e zombi nelle strade della San Fernando Valley in California. Un protettore vampiro viene ucciso durante una retata anti prostituzione, uno zombie \"di routine\" uccide un membro della crew in un negozio di ciambelle, l'Ufficiale Pierce viene rapito da una banda di vampiri motociclisti e la novellina Ufficiale Landry deve dimostrarsi all'altezza combattendo uno zombie alla stazione di polizia.\n\"Aiutateci ad aiutarvi\".\nTrama.\nIl Capitano Dashell presenta una nuova campagna di sensibilizzazione contro i mostri, Stu e Pierce tengono d'occhio la vampira Sophia e John-John insieme a Rinaldi catturano alcuni adolescenti problematici.\n\"Dona sangue. Salva un vampiro\".\nTrama.\nI Vampiri hanno rubato quattro autoemoteche. Quindi John John, Carla, Stu e il suo amico sono incaricati nel compito. Intanto Kristen viene data l'incarico di sorvegliare la nipote del capitano Dashell.\n\"Licantroporno\".\nTrama.\nDurante la lavorazione di un film porno l'attore si trasforma e assale la troupe. Carla e John John vanno sul posto. Intanto Kristen viene affidata nel compito di andare in casa in casa per visionare se le mogli hanno messo nella propria stanza i loro mariti ormai lupi. Kristen scopre la moglie dell'attore che girava il film. Intanto anche un'attrice si trasforma e attacca Stuberck che riesce a calmarla e farla scappare.\n\"Zombie Fights\".\nTrama.\nCarla e Kristen vengono incaricate per un incidente accaduto in un supermarket, intanto John John mentre osserva una battaglia illegale di zombie dal computer, scopre che suo padre (ormai zombie) \u00e8 li. I due fanno sul posto e uccidono il padre di John John.\n\"PUS Potenziale Unit\u00e0 Sospetta\".\nTrama.\nDato gli errori precedenti il capitano Dashell viene in mente di assumere un personale chiamato \"PUS\" che fornir\u00e0 istruzioni su come comportarsi contro gli zombie. Intanto viene morso, Carla e John John non resta che ucciderlo.\n\"Incontri pericolosi\".\nTrama.\nKristen frequenta un ragazzo che ogni notte si trasforma in lupo, Stubeck mette in guardia la ragazza, infatti mentre escono insieme lui si trasforma in un lupo e attacca Kristen che viene salvata in tempo da Stubeck.\n\"Vampira a ore\".\nTrama.\nCarla viene incaricata come \"Vampi-Prostituta\" per catturare i responsabili. Intanto Deshall sospetta che ci sia una talpa nel loro distretto. Carla intanto viene attaccata da un vampiro ma John John che la stava osservando riesce a salvarla e a uccidere il vampiro.\n\"Sorprese esplosive\".\nTrama.\nQuando la copertura di Kirsten salta, Dashell si mette a caccia del vampiro che ha irretito sua nipote. Intanto Stubeck e Billy vanno ad insegnare in una scuola come uccidere gli zombie, ma uno di essi e proprio la fuori e devono ucciderlo prima che esploda la bomba esploda. Intanto a uno zombie a cui viene piantata la telecamera che esploder\u00e0 all'interno di un market. Intanto Kristen racconta al Capitano Dashell quello che \u00e8 accaduto e catturer\u00e0 Riko (il ragazzo vampiro che stava con la nipote) e licenzia Kristen\n\"Assalto al distretto\".\nTrama.\nMentre Kristen e Dashell litigano per il licenziamento che Kristen non aveva mai ammesso il distretto viene attaccato dagli zombie, parleranno con Riko che dir\u00e0 che sono i suoi simili che sono arrivati a salvarlo. Kristen uccider\u00e0 Riko perch\u00e9 attacca Dashell, dopo che riescono a liberare il distretto dagli zombie, John John essendo rimasto l'unico nel distretto prima di andarsene dar\u00e0 un calcio a uno zombie che ha con s\u00e9 una bomba che esploder\u00e0 con John John."}
{"id": "3987276", "revid": "2048388", "url": "https://it.wikipedia.org/wiki?curid=3987276", "title": "Marcelo Alfonso D\u00edaz", "text": "Carriera.\nClub.\nComincia la sua carriera nella Universidad de Chile di Santiago. Nel 2010 si trasferisce per un anno in prestito al Deportes La Serena, per poi ritornare alla societ\u00e0 di appartenenza nella stagione successiva. Nel 2012 il Basilea ufficializza il trasferimento a titolo definitivo del giocatore dall'Universidad de Chile per 3,4 milioni di euro, offrendo a D\u00edaz un contratto quadriennale.\nDopo 3 anni nel 2015 si trasferisce in Germania all'Amburgo per 2 milioni di \u20ac, dove segner\u00e0 il suo unico gol con il provvisorio 1-1 al 91' minuto della finale di ritorno dei playout contro il Karlsruher SC, partita che verr\u00e0 vinta dalla squadra di D\u00edaz ai tempi supplementari e che consentir\u00e0 quindi all'Amburgo di mantenere la categoria. A gennaio del 2016, dato lo scarso minutaggio ottenuto tra le file dell'Amburgo, si trasferisce al Celta Vigo, che lo acquista per 1,8 milioni di \u20ac, offrendogli un contratto triennale.\nNazionale.\nNel 2011 esordisce nella nazionale Cilena, squadra in cui sinora ha collezionato 52 presenze e 1 goal. \u00c8 stato convocato per la Copa America 2015, dove ha giocato da titolare tutte le partite. Viene convocato per la Copa Am\u00e9rica Centenario negli Stati Uniti, dove assurge agli onori della cronaca soprattutto per essere stato espulso per doppia ammonizione al 28' del 1\u00ba tempo in finale contro l'Argentina.\nStatistiche.\nPresenze e reti nei club.\n\"Statistiche aggiornate al 30 giugno 2017.\""}
{"id": "3987278", "revid": "339392", "url": "https://it.wikipedia.org/wiki?curid=3987278", "title": "Marcelo D\u00edaz Rojas", "text": ""}
{"id": "3987282", "revid": "36426", "url": "https://it.wikipedia.org/wiki?curid=3987282", "title": "Chiesetta Madonna dei Confini", "text": ""}
{"id": "3987283", "revid": "478814", "url": "https://it.wikipedia.org/wiki?curid=3987283", "title": "Sottoprefettura di Okhotsk", "text": ""}
{"id": "3987286", "revid": "682087", "url": "https://it.wikipedia.org/wiki?curid=3987286", "title": "Floxacillina", "text": ""}
{"id": "3987288", "revid": "486946", "url": "https://it.wikipedia.org/wiki?curid=3987288", "title": "TG4 Meteo", "text": ""}
{"id": "3987290", "revid": "1480390", "url": "https://it.wikipedia.org/wiki?curid=3987290", "title": "Palazzo Beltrami", "text": "Palazzo Beltrami \u00e8 un palazzo storico di Milano situato in piazza della Scala e sede della ragioneria comunale.\nStoria.\nIl palazzo venne realizzato fra il 1918 e il 1927 sul posto della Casa Brambilla, chiamata anche \"Casa rossa\" per le sue decorazioni in terra cotta. Sia le demolizioni, sia il progetto furono realizzati dall'architetto Luca Beltrami.\nDescrizione.\nIl palazzo in stile eclettico, \u00e8 diviso in tre ordini su quattro piani. Il primo piano \u00e8 formato da un bugnato rustico; il secondo ordine comprende il piano nobile, scandito da finestroni con timpani curvilinei ed \u00e8 centrato sulla balconata; l'ultimo piano si conclude con delle sculture di volti su un fregio di tema eclettico. Definito dalla critica come \"estremamente proporzionato\", \u00e8 uno dei primi palazzi moderni della citt\u00e0."}
{"id": "3987297", "revid": "212348", "url": "https://it.wikipedia.org/wiki?curid=3987297", "title": "Mark Shelton", "text": ""}
{"id": "3987299", "revid": "80800148", "url": "https://it.wikipedia.org/wiki?curid=3987299", "title": "Discarica di Montesarchio", "text": "La discarica di Montesarchio \u00e8 stato un sito di raccolta della frazione secca non riciclabile dei rifiuti solidi urbani in localit\u00e0 \u201cTre ponti\u201d presso Montesarchio nella Provincia di Benevento.\nDescrizione.\nL'area di cava, utilizzata in precedenza per l'attivit\u00e0 estrattiva di argilla, \u00e8 stata destinata al conferimento ed autorizzata con ordinanza del Commissariato di governo del 10 aprile 2006 n. 118 ed \u00e8 stata monitorata dai tecnici dei servizi territoriali dell'Agenzia regionale per il recupero ambientale della Campania (Arpac) e del Servizio Emergenze Ambientali (Seam), sia nelle fasi di cantiere che durante le attivit\u00e0 di conferimento. Dopo la chiusura dell'impianto al conferimento dei rifiuti, sono stati effettuati sopralluoghi periodici di verifica dello sotto dei luoghi e sono proseguiti i controlli nell'ambito del \u201cProgetto di monitoraggio delle matrici ambientali\u201d con prelievo di campioni dai pozzi spia, dalle acque superficiali dai torrenti limitrofi e dalle acque sotterranee dei pozzi privati. Inoltre durante il periodo di conferimento sono stati effettuati campionamenti di rifiuti."}
{"id": "3987303", "revid": "1149807", "url": "https://it.wikipedia.org/wiki?curid=3987303", "title": "Accel World", "text": " \u00e8 una serie di light novel scritta da Reki Kawahara ed illustrata da HiMA. Ventidue volumi sono stati pubblicati dalla ASCII Media Works, sotto l'etichetta Dengeki Bunko, a partire da febbraio 2009. Due manga sono stati serializzati sulla rivista \"Dengeki Bunko Magazine\" della ASCII Media Works da aprile 2010; il primo si \u00e8 concluso nel giugno 2017 mentre il secondo nel giugno 2016. Un terzo manga \u00e8 stato serializzato su \"Dengeki Daioh\" dal gennaio 2012 al giugno 2017. Un adattamento anime di ventiquattro episodi, prodotto dalla Sunrise, \u00e8 stato trasmesso in Giappone tra il 6 aprile e il 21 settembre 2012. Due videogiochi per PlayStation Portable e PlayStation 3 sono stati pubblicati, ognuno insieme a un episodio OAV, rispettivamente il 13 settembre 2012 e il 31 gennaio 2013. Un film d'animazione basato sulla serie \u00e8 uscito nei cinema giapponesi il 23 luglio 2016.\nTrama.\nNell'anno 2046 la Neuro-sincronizzazione, un'innovativa tecnologia che permette agli umani di manipolare i propri cinque sensi, si \u00e8 diffusa al punto tale che la gente pu\u00f2 accedere a Internet ed entrare in mondi virtuali con un dispositivo chiamato Neuro-Linker. Haruyuki \"Haru\" Arita \u00e8 un ragazzo basso e grassoccio che ha poca autostima di s\u00e9 a causa del costante bullismo nei suoi confronti da parte di alcuni compagni di scuola. Per sfuggire ai tormenti della sua vita, Haru si connette al mondo virtuale della scuola, dove gioca da solo a squash e riesce sempre a piazzare record e punteggi incredibili.\nUn giorno Haru attira l'attenzione di \"Kuroyukihime\", la vicepresidentessa del consiglio studentesco, la quale gli offre il Brain Burst, un programma segreto che permette ad una persona di far sembrare il tempo intorno a lei immobile, \"accelerando\" a dismisura nel mondo reale le proprie onde cerebrali. Sfortunatamente c'\u00e8 un limite entro il quale una persona pu\u00f2 accelerare dato che ogni accelerazione costa dei punti in Brain Burst e il modo pi\u00f9 semplice per accumularne di nuovi \u00e8 sconfiggere in combattimento altri utilizzatori di Brain Burst nel picchiaduro multiplayer di massa online del mondo virtuale (VRMMO) del programma. Tuttavia, se un utilizzatore arriva a un punteggio pari a zero, il programma Brain Burst si disinstaller\u00e0 automaticamente e bloccher\u00e0 ogni tentativo di rinstallazione, facendogli cos\u00ec perdere per sempre la possibilit\u00e0 di accelerare di nuovo. Inoltre un utilizzatore di Brain Burst pu\u00f2 dare solo una singola copia del gioco. A causa della natura di Brain Burst, l'installazione pu\u00f2 fallire se non vengono soddisfatti determinati requisiti. Per installare con successo il Brain Burst, un potenziale utilizzatore deve avere un Neuro-Linker installato dalla nascita e deve essere capace di gestire un'attivit\u00e0 cerebrale intensa. Ogni utilizzatore pu\u00f2 distribuire il programma una sola volta, anche nel caso in cui l'installazione fallisca. Gli utilizzatori di Brain Burst sono conosciuti come \"Burst Linker\".\nKuroyukihime vuole che Haru l'aiuti a raggiungere il livello 10, il massimo livello realizzabile, allo scopo di riuscire a incontrare l'inventore di Brain Burst e scoprire il suo vero obiettivo. Ma per poter fare ci\u00f2, Kuroyukihime deve prima sconfiggere gli altri cinque utilizzatori di livello 9, conosciuti insieme a lei come \"I Sei Re del Colore Puro\", capi delle sei pi\u00f9 potenti fazioni nel mondo di Brain Burst. Per avergli concesso questo programma ed averlo aiutato a far espellere dalla scuola i bulli che lo opprimevano, Haru accetta di supportare Kuroyukihime con l'intenzione non solo di ripagarla, ma anche di superare le proprie debolezze.\nMedia.\nLight novel.\nLa serie \u00e8 stata scritta da Reki Kawahara con le illustrazioni di HiMA. Il primo volume ha debuttato al quindicesimo Premio Dengeki Novel della ASCII Media Works nel 2008, vincendo il Grand Prize, e pi\u00f9 tardi \u00e8 stato messo in commercio il 10 febbraio 2009. Al 10 settembre 2020 sono stati pubblicati in tutto venticinque volumi.\nManga.\nUn adattamento manga, disegnato da Hiroyuki Aigamo, \u00e8 stato serializzato sul numero di maggio 2010 della rivista \"Dengeki Bunko Magazine\" della ASCII Media Works. Otto volumi \"tank\u014dbon\" sono stati pubblicati tra il 27 luglio 2011 e il 27 luglio 2017. Un manga yonkoma, intitolato ed illustrato da Ryury\u016b Akari, ha cominciato ad essere serializzato contemporaneamente sulla stessa rivista. Il primo volume \u00e8 stato pubblicato il 27 luglio 2011 ed entro il 27 luglio 2016 ne sono stati pubblicati cinque in tutto. Un altro manga basato sulla serie, dal titolo , \u00e8 stato serializzato su \"Dengeki Daioh\" della ASCII Media Works dal 27 gennaio 2012 al 27 giugno 2017. I capitoli sono stati raccolti in otto volumi pubblicati tra il 27 agosto 2012 e il 26 agosto 2017.\nAnime.\nUna serie televisiva anime, prodotta dalla Sunrise, \u00e8 stata trasmessa in Giappone dal 6 aprile al 21 settembre 2012. Le sigle di apertura e chiusura sono rispettivamente \"Chase the world\" di May'n e \"\u2192unfinished\u2192\" di Kotoko, per poi cambiare dall'episodio quattordici in poi in \"Burst the Gravity\" di Altima e di Sachika Misawa. Le aziende produttrici della serie sono Warner Home Video, ASCII Media Works, Namco Bandai Games, Sunrise e Genco. La Viz Media ha annunciato la trasmissione della serie in streaming, sottotitolata in lingua inglese, su Hulu il 6 aprile 2012. Un film d'animazione dal titolo \"\", annunciato in occasione del festival autunnale della Dengeki Bunko nel 2015, \u00e8 uscito nei cinema giapponesi il 23 luglio 2016.\nVideogiochi.\nDue videogiochi basati sulla serie sono stati prodotti dalla Banpresto e pubblicati dalla Namco Bandai Games per PlayStation 3 e PlayStation Portable. Il primo di questi, intitolato , \u00e8 stato pubblicato in Giappone il 13 settembre 2012. Il secondo, , \u00e8 stato messo in vendita invece il 31 gennaio 2013. Le versioni in edizione limitata di questi giochi hanno incluso un OAV della serie anime (in Blu-ray Disc per la versione PS3, DVD per quella PSP). Inoltre, nel gioco \"Z.H.P. Unlosing Ranger VS Darkdeath Evilman\" per PSP pu\u00f2 essere sbloccato il costume di Silver Crow, mentre in \" uno dei personaggi sbloccabili, nonch\u00e9 nemico da sconfiggere, \u00e8 Black Lotus.\nPer PlayStation 4 e PS Vita l'8 agosto 2017 \u00e8 uscito \", in cui i personaggi di \"Accel World\" e di \"SAO\" collaborano.\nAccoglienza.\nRebecca Silverman di Anime News Network ha recensito la serie anime e ha dato una valutazione di A- alla storia, affermando che presentava una base simile a quella di \"Sword Art Online\" ma con dei personaggi migliorati. Richard Eisenbeis di Kotaku ha elogiato la serie animata per la sua storia ben congegnata, il protagonista riconoscibile e il grande protagonista cattivo, ma ha criticato il suo terzo arco narrativo."}
{"id": "3987304", "revid": "767487", "url": "https://it.wikipedia.org/wiki?curid=3987304", "title": "Luis Casanova", "text": ""}
{"id": "3987305", "revid": "179980", "url": "https://it.wikipedia.org/wiki?curid=3987305", "title": "Marcelo Alfonso D\u00edaz Rojas", "text": ""}
{"id": "3987313", "revid": "1272592", "url": "https://it.wikipedia.org/wiki?curid=3987313", "title": "Germano Di Mattia", "text": "Biografia.\nNato ad Avezzano, in provincia dell'Aquila, Germano Di Mattia ha vissuto la sua infanzia in Venezuela nello Stato di Aragua, a Turmero.\nHa iniziato la sua carriera a 16 anni come fotomodello per cataloghi, giornali di moda, pubblicit\u00e0 ed \u00e8 stato poi attore di cinema, teatro e televisione. Ha lavorato con attori del calibro di: Michel Piccoli, Pascale Petit, Asia Argento, Nicolas Cage, Pen\u00e9lope Cruz, Irene Papas, John Hurt e con registi come: John Madden, Peter Del Monte, Stefano Vicario, Josef Aichholzer, Francesco Cabras, Anna Hurkmans in produzioni italiane ed internazionali. Ha studiato recitazione con Bernard Hiller, un insegnante di acting cinematografica di Hollywood e con la maestra argentina Beatrice Bracco, ed \u00e8 diplomato in regia cinematografica.\nGermano Di Mattia ha avuto esperienze lavorative per diversi anni anche nel campo della musica come compositore ed autore, sia come cantautore che come cantante, lavorando in: Germania, Francia, Italia, Inghilterra, Usa, Grecia, Canada e passando dal pop italiano, spagnolo e internazionale al repertorio operistico italiano. Ha registrato un disco con il premio Oscar Stephen Warbeck a Londra e con la \"East West France\" di Parigi.\nMusica.\nNel campo musicale ha esordito interpretando Jim, il bassista del gruppo dei Bee Hive, con album RTI Music che ebbero un notevolissimo successo di vendite.\nVince il \"Disco Italia\" come cantate interprete e pubblica il suo primo singolo in una compilation della casa discografica Dig-It di Milano.\nLavora in sala di registrazione con il maestro Umberto Iervolino, e studia composizione e scrittura musicale con Ivan Graziani che diventa il suo mentore e produttore musicale. Con la sua direzione artistica vince il festival di Novafeltria.\nSi classifica quarto al festival Europeo \"A voice for Europe\" in onda su Telemontecarlo.\nNel 2000 canta le opere di Giuseppe Verdi come tenore leggero nel film \"\"Il mandolino del Capitano Corelli\" incidendo insieme ad altri suoi colleghi la colonna sonora del film, diretto da Stephen Warbeck.\nNel 2001 il suo singolo \"Libera\" esce in Francia, con l'arrangiamento del musicista franco-andaluso S\u00e9bastien El Chato diventando un brano di punta delle hit parade scandinave.\nNel 2010 esce il suo primo album \"Il veliero\", con gli arrangiamenti di Stefano Bari e Luigi Salerno. Un brano dell'album \u00e8 stato scritto con il maestro Umberto Scipione.\nNel dicembre 2012 pubblica il singolo \"I sensi della nostra vita\" scritto insieme a Nicola Bartolini Carrassi ed Alessandro Porcella nel dvd di Natale \"Il calendario dell'Avvento\", distribuito da Tv Sorrisi e Canzoni in 25000 copie andate tutte esaurite.\nNel 2020 \u00e8 uscito il doppio singolo \"Viva La Vita\"/\"Io vivo e moro per te\" prodotto da BigFeel per l'etichetta Orion Music.\nTelevisione.\nEsordisce in televisione al Festival degli sconosciuti di Teddy Reno e Rita Pavone.\nDa giovanissimo gli viene affidato dal regista Francesco Vicario e da Alessandra Valeri Manera, il suo primo ruolo da co-protagonista nella serie tv Teneramente Licia e Balliamo e cantiamo con Licia con Cristina D'Avena, dove interpreta Jim, il bassista del popolare gruppo dei Bee Hive tratto dall'anime di \"Ai shite Knight\", conosciuto in Italia come \"Kiss Me Licia\".\nCome attore di fiction televisive \u00e8 visibile nel film tv \"Orgoglio\" prodotto dalla Titanus nel 2004 e diretto da Giorgio Serafini, dove interpreta un sergente accanto all'attore Daniele Pecci.\nPartecipa a Distretto di polizia nel 2003, diretto da Monica Vullo.\nSi \u00e8 occupato di televisione sia come autore che come regista per le reti: \"Rosso Alice\" e Leonardo di Sky, firmando diversi programmi e format televisivi. In particolare si \u00e8 occupato per anni di teatro e musicals in tv, lavorando, tra gli altri, con Gaetano Triggiano, Angelo Talocci e Serge Denoncourt per gli spettacoli dell'autore Marco Daverio \"Tabl\u00f2\" e il musical \"Gianburrasca\" con protagonista Marco Morandi.\nCinema.\nCome regista cinematografico e televisivo si \u00e8 specializzato in tematiche spirituali ed esoteriche. Dopo numerose collaborazioni con tv, radio, teatri e produzioni cinematografiche ha diretto e prodotto diverse opere di cinema indipendente.\nIl suo film d'esordio \u00e8 \"Riflesso in verde\"\" dove interpreta il ruolo di un giovane pescatore siciliano accanto all'attrice francese Pascale Petit, per la regia di Gianni Siragusa.\nViene scelto successivamente per interpretare un giovane artista fiorentino nel film \"The more I see you\" del regista austriaco Josef Aichholzer.\nNel film anche una giovanissima Sabrina Ferilli.\nIn seguito interpreta Raoul nel film \"Compagna di viaggio\" con Asia Argento ed il grande attore francese Michel Piccoli, per la regia di Peter Del Monte.\nNel 2001 ottiene un discreto successo con il film \"\"Il Mandolino del capitano Corelli\" opera del regista inglese John Madden, tratto dall'omonimo libro di Louis de Berni\u00e8res che si svolge sull'isola di Cefalonia (\"Kefalonia\") durante l'occupazione italiana e tedesca della seconda guerra mondiale. Lavora con gli attori Nicolas Cage e Pen\u00e9lope Cruz, nel cast con Irene Papas, John Hurt, Christian Bale dove interpreta un soldato italiano e canta nella colonna sonora dello stesso film per le musiche originali di Stephen Warbeck, premio oscar per le musiche di \"Shakespeare in Love\", diretto dallo stesso John Madden.\nContemporaneamente sull'isola di Cefalonia, interpreta se stesso nel film documentario \"Italian Soldiers\" del regista italiano Francesco Cabras, premiato nel 2001 al \"Los Angeles Film festival\" come migliore documentario.\nNel 2001 \u00e8 protagonista del brillante cortometraggio \"Only you\" diretto da Paolo Guerrieri.\nNel 2003 interpreta uno scultore spagnolo nel suo mediometraggio \"La Leggenda del Lago Fucino\". Le musiche del film sono del maestro compositore Umberto Scipione autore della colonna sonora del film di successo Benvenuti al Sud.\nNel 2004 interpreta un giovane musicista nel film \"Director's cut\" del regista Andrea Lodovichetti.\nNel 2005 dirige il film documentario \"Valigie di Cartone, the italian dream\"\", con le musiche originali del maestro Umberto Scipione. Premiato come miglior film documentario al Salento International Film Festival, Premio Flaiano spazio Abruzzo e \"Premio Emigrazione italiani nel Mondo\". Concorre al festival \"\"Memorie Migranti\" e fuori concorso al festival dedicato a John Fante. Nel suo genere \u00e8 un film di successo, racconta le vicende degli emigranti italiani all'estero, attraverso interviste e cortometraggi.\nNel 2008 \u00e8 la voce recitante del cortometraggio \"Mi piaci quando taci\" da una poesia di Neruda, diretto da Ilaria Mutti.\nNel 2009 vince il \"Salento International Film festival\" con il film documentario \"The Celestinian Code\" , diretto da se stesso dove interpreta un maestro templare. Il film racconta la storia dell'eremita \"Pietro da Morrone\", meglio conosciuto come Celestino V. Il film \u00e8 l'ultima opera cinematografica realizzata a L'Aquila e nell'Abruzzo montano prima del terribile terremoto del 6 aprile 2009. Nello stesso anno esce il lavoro \"Il Mistero dell'Aquila\"\", documentario storico spirituale sulla citt\u00e0 abruzzese, con le musiche del maestro Enrico Melozzi.\nNel 2012 Alessandra Arcieri lo sceglie per interpretare il brigante maremmano Dante detto inferno, nel videoclip del cantautore livornese Luca Faggella.\nSempre nel 2012 \u00e8 la volta della regia di \"C'era una volta il lago Fucino\" , dove \u00e8 voce narrante ed interpreta il barone inglese Richard Keppel Craven.\nNel 2015 \u00e8 protagonista dello spot promozionale della Regione Abruzzo diretto da Paolo Santamaria.\nTeatro.\nHa esordito nel 1999 al teatro Sette di Roma nella commedia musicale \"Roma Antica\", per la regia di Camilla Cuparo, successivamente ha interpretato il ruolo di Celestino V in \"Lettere da oltre l'infinito\" (2009), per la sua stessa regia."}
{"id": "3987320", "revid": "478434", "url": "https://it.wikipedia.org/wiki?curid=3987320", "title": "Se lo dici tu", "text": ""}
{"id": "3987322", "revid": "2048388", "url": "https://it.wikipedia.org/wiki?curid=3987322", "title": "Eugenio Mena", "text": "Carriera.\nNazionale.\nViene convocato per la Copa Am\u00e9rica Centenario negli Stati Uniti."}
{"id": "3987325", "revid": "1543377", "url": "https://it.wikipedia.org/wiki?curid=3987325", "title": "Parasia Fusconi", "text": "\u00c8 legata all'arcidiocesi di Spoleto-Norcia in Umbria, della stessa famiglia Fusconi di Norcia di cui si ricorda un'altra beata, Loreta, una monaca del XV secolo. Viene descritta nel libro di Ludovico Jacobilli intitolato \"Vite de' Santi e Beati dell'Umbria\". La chiesa cattolica la considera beata."}
{"id": "3987326", "revid": "478434", "url": "https://it.wikipedia.org/wiki?curid=3987326", "title": "Come un tramonto", "text": ""}
{"id": "3987327", "revid": "36426", "url": "https://it.wikipedia.org/wiki?curid=3987327", "title": "Vigliena", "text": "Vigliena \u00e8 una zona nel quartiere di San Giovanni a Teduccio in Napoli.\nStoria.\nVigliena fu interessata da insediamenti industriali fin dall'800, considerata come un prolungamento naturale del Porto di Napoli, raggiungendo notevoli livelli di sviluppo negli anni cinquanta grazie ai finanziamenti del Piano Marshall e grazie agli investimenti di celebri aziende come la Cirio, la Corradini, la Q8, l'Enel, l'Agip. Molte di queste aziende, negli anni settanta entrarono in crisi e furono costrette alla chiusura con tutto ci\u00f2 che ne consegu\u00ec per il degrado del quartiere e per la situazione occupazionale.\nIl 21 dicembre 1985 vi fu l'esplosione di venticinque serbatoi costieri dell'Agip e uno spaventoso incendio, che dur\u00f2 quasi una settimana, e che caus\u00f2 cinque vittime, 165 feriti, 2594 senzatetto e danni per cento miliardi di lire. Dall'amministrazione municipale fu recepita la necessit\u00e0 di delocalizzare quelle attivit\u00e0 che potessero costituire fonte di pericolo per la popolazione e causa di ulteriore inquinamento per un territorio gi\u00e0 seriamente compromesso. Tuttavia solo nel 1993 la Q8 cess\u00f2 l'attivit\u00e0.\nNel 1999 il \u201cDecreto Bersani\u201d stabil\u00ec la privatizzazione di molte centrali dell'Enel, affidando in appalto alla Tirreno Power S.p.a. la costruzione di una centrale termoelettrica turbogas, in sostituzione della vecchia, della potenza di 400 megawatt, sfruttando la tecnologia del \u201cciclo combinato\u201d che armonizza il profitto economico con la sostenibilit\u00e0 ecologica. Contro la centrale a turbogas sono sorti comitati civici di residenti.\nDal dicembre 2011, nei locali degli ex stabilimenti della Cirio di Vigliena hanno sede i laboratori artistici del Teatro di San Carlo.\nProspettive su Vigliena.\nRecentemente una cordata di imprenditori si \u00e8 offerta per la riqualificazione dell'area. I lavori di completamento, che dovranno essere ultimati entro il 2014 dalla Porto Fiorito Spa, prevedono oltre i servizi a terra per l'ormeggio, anche la realizzazione di una beauty farm, una Club House con bar e ristoranti, oltre che una sede dello Yacht Club per l'organizzazione di regate, scuola sub e scuola vela, ed un check point di servizi per la prenotazione di alberghi, ristoranti, charter nautici e aeronautici. Il tutto sar\u00e0 collegato al centro della citt\u00e0 tramite una stazione della Metropolitana Regionale.\nNell'area degli edifici della ex Corradini, inoltre, dovrebbero essere collocati la mensa e la biblioteca per gli studenti dell'Universit\u00e0 Federico II e, sulla base di un apposito accordo di programma, due facolt\u00e0 universitarie, quella di Giurisprudenza e quella di Ingegneria, che dovranno essere realizzate nell'area della ex Cirio. Alcune vertenze giudiziarie sull'inquinamento del sito e sulle connivenze con la criminalit\u00e0 organizzata hanno ritardato l'apertura dei cantieri"}
{"id": "3987328", "revid": "36426", "url": "https://it.wikipedia.org/wiki?curid=3987328", "title": "Maestro della Misericordia dell'Accademia", "text": ""}
{"id": "3987330", "revid": "478434", "url": "https://it.wikipedia.org/wiki?curid=3987330", "title": "Tu dirai", "text": ""}
{"id": "3987332", "revid": "478434", "url": "https://it.wikipedia.org/wiki?curid=3987332", "title": "Sei ore", "text": ""}
{"id": "3987334", "revid": "92723", "url": "https://it.wikipedia.org/wiki?curid=3987334", "title": "Chiesa di Sainte-Foy (Morla\u00e0s)", "text": "La chiesa di Sainte Foy di Morla\u00e0s \u00e8 un edificio religioso cattolico sito nel comune francese di Morla\u00e0s, dipartimento dei Pirenei Atlantici. La chiesa \u00e8 dedicata a santa Fede, vergine martirizzata ad Agen nel III secolo, la cui statua reliquiaria si trova oggi nella chiesa di Sainte-Foy de Conques (Aveyron). Con decreto del 2 aprile 1979 \u00e8 stato classificato Monumento storico di Francia.\nStoria.\nLa costruzione della chiesa fu voluta da Centullo V, visconte di B\u00e9arn. Essa testimonia oggi l'importanza della citt\u00e0 di Morla\u00e0s, divenuta capitale del B\u00e9arn dopo la distruzione di Lescar nel IX secolo.\nLa chiesa ha subito un restauro esterno nel 2010.\nArchitettura.\nLa chiesa di Sainte-Foy de Morla\u00e0s ha un portale di grande interesse artistico: pregevole opera romanica, \u00e8 sormontato da un timpano scolpito in stile prettamente linguadochiano. Le statue rappresentano il Cristo in maest\u00e0 circondato dai 24 vegliardi dell'Apocalisse e, nella strombatura, i Dodici Apostoli.\nIl restauro da parte di Viollet-le-Duc venne deciso nel 1857 e realizzato per il 1903.\nSotto il coro si nota una cripta romanica."}
{"id": "3987336", "revid": "478434", "url": "https://it.wikipedia.org/wiki?curid=3987336", "title": "Come ti vorrei", "text": ""}
{"id": "3987337", "revid": "478434", "url": "https://it.wikipedia.org/wiki?curid=3987337", "title": "La nostra spiaggia", "text": ""}
{"id": "3987343", "revid": "2048388", "url": "https://it.wikipedia.org/wiki?curid=3987343", "title": "Enzo Roco", "text": "Carriera.\nNazionale.\nViene convocato per la Copa Am\u00e9rica Centenario negli Stati Uniti."}
{"id": "3987345", "revid": "767487", "url": "https://it.wikipedia.org/wiki?curid=3987345", "title": "Az ezredes", "text": "Az ezredes \u00e8 un film muto del 1917 diretto da Mih\u00e1ly Kert\u00e9sz. Il regista, emigrato in seguito negli Stati Uniti, assunse il nome americanizzato di Michael Curtiz. Tra gli interpreti, un attore dal nome Arisztid Olt, qui al suo esordio cinematografico: emigrato pure lui negli USA, a Hollywood prese il nome d'arte di Bela Lugosi.\nProduzione.\nIl film fu prodotto dalla Starfilm."}
{"id": "3987350", "revid": "126257", "url": "https://it.wikipedia.org/wiki?curid=3987350", "title": "Casa Beccaria", "text": "Casa Beccaria (conosciuta anche come Palazzo Beccaria) \u00e8 un palazzo settecentesco di Milano, rimaneggiato nel corso del XIX secolo in forme neoclassiche. Storicamente appartenuto al Sestiere di Porta Comasina, si trova in \"via Brera\" 6.\nStorie e architettura.\nIl palazzo, gi\u00e0 esistente nel Settecento, deve il suo aspetto attuale ad un successivo rimaneggiamento in chiave neoclassica, portato a compimento nella prima met\u00e0 dell'Ottocento dall'architetto Gaetano Faroni. Egli, oltre a ricoprire completamente la facciata di bugnato liscio, la arricch\u00ec con alcuni medaglioni raffiguranti varie figure, tra cui quella dello stesso Cesare Beccaria e quella di Gaetana Agnesi.\nFu in questa casa infatti che nel 1738 nacque Cesare Beccaria; sempre in questa casa nel 1761 nasceva anche sua figlia Giulia, futura madre di Alessandro Manzoni. Qui Cesare Beccaria avrebbe scritto la maggior parte delle sue opere, e sempre qui avrebbe trovato la morte nel 1794."}
{"id": "3987358", "revid": "984922", "url": "https://it.wikipedia.org/wiki?curid=3987358", "title": "Salvatore Mancuso (ciclista)", "text": "Carriera.\nSiciliano, dal 2006 al 2010 gareggia con la Unidelta-US Cremonese nella categoria Dilettanti Elite/Under-23. In queste quattro stagioni si aggiudica otto corse, tra cui la Milano-Busseto 2008 e il Gran Premio Capodarco 2009, gara valida per il calendario UCI Europe Tour.\nPassa professionista nel 2010 con la ISD-Neri, formazione Professional Continental, ma non consegue vittorie. Dal 2012 veste la divisa dell'Androni Giocattoli-Venezuela, la squadra di Gianni Savio. Dal 2013 gestisce come direttore sportivo il team Cambria-Mancuso, formazione giovanile siciliana con sede a Falcone (ME)."}
{"id": "3987359", "revid": "264902", "url": "https://it.wikipedia.org/wiki?curid=3987359", "title": "Parth\u00e8nope", "text": "Parth\u00e8nope () fu una sub-colonia greca edificata tra il Vesuvio ed i Campi Flegrei nell'VIII secolo a.C. dai Cumani. Venne rifondata dagli stessi come Neapolis alla fine del VI secolo a.C.\nEtimologia.\nIl nome Partenope, che significa \u00abverginale\u00bb, fu scelto per identificare una delle sirene che erano adorate nella Magna Grecia. Una di queste, in particolare, era venerata presso Sorrento alla \u00abPunta Campanella\u00bb dove si ergono dal mare tre scogli isolati, \u00abLi Galli\u00bb, che simboleggiavano il terrore dei naviganti, in quanto spesso causa di naufragi, tanto da essere soprannominati \"seirenoussai\". Secondo Norman Douglas il sacello sireneo sarebbe insito nel nome della citt\u00e0 di Massa Lubrense \"delubrum\" che significa \u00abi beni del tempio\u00bb.\nStoria.\nLe origini.\nLe prime tracce archeologiche dell'area risalgono al Neolitico Medio, tipo Serra d'Alto, e sono state ritrovate innanzi alla basilica di Santa Maria degli Angeli a Pizzofalcone (ossia tra l'acropoli e la necropoli di Parthenope, alle spalle della collina di Pizzofalcone). Nello stesso punto sono stati ritrovati, inoltre, un importante strato archeologico risalente all'Eneolitico Antico e uno all'antica/media Et\u00e0 del bronzo. L'Enolitico Medio, tipo Gaudo, \u00e8 noto pi\u00f9 all'interno di Parthenope dai vecchi ritrovamenti di Materdei, mentre il Bronzo Antico o meglio Medio iniziale \u00e8 presente poco fuori dal territorio in oggetto, a piazzale Tecchio (e anche in altri siti minori).\nInfine, a valle della collina di Pizzofalcone, nell'area costiera del porto di Napoli, soprattutto abbondanti rinvenimenti ceramici databili tra il Bronzo Finale ed il Ferro documentano l'esistenza di un sito forse a carattere produttivo deputato allo svolgimento di attivit\u00e0 costiere, che, come anche nel caso dell'insediamento protoappenninico di Fuorigrotta, ebbe certamente contatti col mondo miceneo. In tale ambito, nel 2005 durante la costruenda stazione di Napoli per l'AV ad Afragola, riaffior\u00f2 un centro abitato con spiccate caratteristiche commerciali e produttive che mostrava una nuova tipologia di contatti nel Bronzo Avanzato, non pi\u00f9 legati solo ai siti costieri ma alla pianura retrostante ritornata fertile e adatta all'insediamento umano dopo la rovinosa eruzione di tipo pliniano del monte Vesuvio intorno al 1780 a.C.. Per le popolazioni dell'Et\u00e0 del bronzo e poi del Ferro presenti in quest'area del golfo di Napoli, le fonti greche usano i nomi di Ausoni e Opici.\nFondazione.\nL'insediamento di Parthenope ebbe la sua fondazione ad opera dei Cumani.\nI reperti archeologici della colonia fanno risalire il periodo di fondazione alla fine dell'VIII secolo a.C. (anche se la pi\u00f9 antica documentazione risale alla seconda met\u00e0 dell'VIII secolo), coevo dunque alla fondazione di Cuma e Pithecusa.\nL'insediamento, sorto in posizione particolarmente favorevole su di uno sperone roccioso circondato su tre lati dal mare, nacque in una logica di approdi e capisaldi cumani (epineion). Esso permetteva un controllo diretto ed efficiente di tutti quei traffici via mare, in maniera particolare di quelle rotte tirreniche in direzione degli empori minerari toscani e laziali. La colonia, inoltre, consentiva anche un approdo protetto e ben fornito per tutte quelle navi che facevano rotta per l'Iberia, la Sardegna e le Baleari. \nLa ricostruzione geomorfologica dell'antica linea di costa sottolinea come l'insenatura identificata nell'attuale piazza del Municipio sembri la pi\u00f9 adatta ad un'area portuale, probabilmente sin dalla fase di \"Parthenope\" e poi di \"Neapolis\", anche se le operazioni di dragaggio hanno provocato un'alterazione delle sabbie e di conseguenza un'assenza circa le attestazioni materiali pi\u00f9 antiche.\nPoich\u00e9 per l'ubert\u00e0 e l'amenit\u00e0 dei luoghi la colonia cominci\u00f2 ad essere maggiormente frequentata, i Cumani, preoccupati che la propria citt\u00e0 venisse disertata, cercarono di offuscare politicamente ed istituzionalmente Parthenope.\nLa rifondazione come Neapolis.\nNeapolis, ossia \u00abnuova citt\u00e0\u00bb (in greco antico \u039d\u03b5\u03ac\u03c0\u03bf\u03bb\u03b9\u03c2), venne fondata, senza tema di errare, dai Cumani. Tale responsabilit\u00e0 di fondazione \u00e8 asserita unanimemente da Strabone, Velleio Patercolo, Scimno di Chio, Lutazio e Tito Livio. Autori che \nda un lato rientrano in un'ottica cumana, dipendendo da fonti cumane, Patercolo, Strabone e Pseudo-Scymno, e dall'altro rientrano in un'ottica neapolitana, dipendendo da fonti neapolitane, Livio e Lutazio.\nLa fondazione della citt\u00e0 si fissa in quel clima di \"stasis\" vigente a Cuma per tutta la parabola di Aristodemo. Risultato delle \"staseis\" \u00e8 forse, in primo luogo, la distruzione di Parthenope menzionata da Lutazio: \u00e8 probabile appunto che l'insediamento fin da allora fungesse da rifugio per le fazioni \u00abperdenti\u00bb. Il momento decisivo corrisponde all'instaurazione della Tirannide di Aristodemo, dopo la battaglia di Aricia del 507 a.C.. La tradizione ricorda dell'espulsione forzata degli oligarchi che trovarono rifugio a Capua. \u00c8 probabile che in questa circostanza essi abbiano deciso di dare spazio alla \"Nea Polis\" (Nuova Citt\u00e0). Ad ogni modo \u00e8 certo che la fondazione della citt\u00e0 sia avvenuta per mano di oligarchi mossi dalla volont\u00e0 di dar vita ad una \u00abseconda Cuma\u00bb, del tutto somigliante alla citt\u00e0 dalla quale provenivano; lo confermano a sufficienza ad esempio il prosieguo di culti come quello di Demetra e la fedele ripresa dell'organizzazione in fratrie. Tale cronologia \u00e8 confermata da rinvenimenti ceramici in un tratto delle mura e in vari punti della citt\u00e0.\nNeapolis sorse su un pianoro, in declivio da nord a sud (delimitato da via Foria a nord, da corso Umberto I a sud, da via Santa Maria di Costantinopoli a ovest e da via Carbonara a est) e digradante verso il mare dall'altura della collina di Caponapoli nel settore nord-occidentale. Scandito al suo interno da una serie di rilievi e cinto da fossati naturali, solcati da torrenti che scendevano dalle colline retrostanti, il pianoro era circondato da possenti mura che ne assecondavano la morfologia.\nLa citt\u00e0 venne edificata secondo i criteri greco classici: acropoli (area di Sant'Aniello a Caponapoli), agor\u00e0 (area di piazza San Gaetano) e necropoli (ne rimangono vari esempi, il pi\u00f9 famoso dei quali \u00e8 la necropoli di Castel Capuano). \nIl sistema stradale era composto da tre strade principali () e da circa venti strade secondarie (), anticipando le regole di Ippodamo di Mileto. \nLa nuova citt\u00e0, come si \u00e8 visto, non nacque inglobando e di conseguenza sviluppando la citt\u00e0 vecchia come avvenne ad esempio nel caso di Costantinopoli, bens\u00ec sorse giustapposta a quest'ultima per motivi commerciali: Neapolis nacque infatti tutta proiettata verso la valle del Sarno. Oltremodo uno studio archeoastronomico del 2019, frutto dell'Universit\u00e0 degli Studi di Napoli Federico II, dimostra che l'orientamento e le proporzioni della griglia stradale della nuova citt\u00e0 furono scelti in modo tale che potesse essere riconosciuta come la citt\u00e0 di Elio e di Parthenope.\nParthenope nelle fonti antiche.\nDi Parthenope non fanno espresso accenno le fonti che fanno riferimento ad un punto di vista cumano. Per quanto riguarda la prospettiva neapolitana, ne parlano sia Lutazio, sia Tito Livio. Quest'ultimo in particolare si riferisce ad essa chiamandola Palepolis (citt\u00e0 vecchia).\nLutazio.\nLutazio ne parla quando narra della storia e delle vicende di Neapolis. Egli riport\u00f2 che alcuni Cumani oppositori, allontanatisi dalla loro patria, fondarono una citt\u00e0 chiamata Parthenope, dal nome della sirena che era l\u00ec sepolta. Tuttavia, una volta che l'insediamento vide una maggiore frequentazione a causa della sua felice posizione, Cuma decise di distruggerla. Per questo atto i Cumani subirono una punizione divina e per ordine di un oracolo furono costretti a reistituire la citt\u00e0 e ad assumersi il compito di encomiare i Sacra per la Sirena Parthenope. Per questo rinnovamento posero alla citt\u00e0 il nome di Neapolis (nuova citt\u00e0).\nGli studi di questa sorgente storica inducono a captare una comprovata tradizione neapolitana che mostra una marcata analogia fra il culto della Sirena e l'esistenza del sito. Oltremodo in tutto il resoconto si evince una marcata polemica anticumana: il ripercorrere di tutte quelle vicende passate induce ad affermare che le disposizioni di tali fonti siano da constatare nelle trascorse relazioni tra Cuma e Neapolis, non nel II secolo a.C. Come si vedr\u00e0 dall'opposta tradizione cumana, tali critiche nacquero quando le due citt\u00e0 si ritrovarono scisse in particolar modo su quel diverso interfacciarsi nei confronti dei Sanniti e dei Campani (periodo che riguarda la fine del V secolo a.C.). A questo lasso di tempo risale quindi quel particolare modo di ripercorrere il passato di Neapolis.\nTito Livio.\nLivio ne riferisce quando parla dell'assedio posto a Neapolis, nell'ambito delle guerre sannitiche. All'inizio di tale racconto viene delineata una breve descrizione sulla nascita di Neapolis: c'erano due urbes, Palepolis la citt\u00e0 vecchia e Neapolis quella nuova, poste una accanto all'altra, abitate dal medesimo popolo e costituenti un'unica \"civitas\".\nGli avvenimenti che conducono alla dedizione romana e all'allontanamento dei Sanniti ingannati, si riferiscono soltanto ad una di queste e si tratta di quella l\u00ec dove agiscono i \"principes civitatis\" (Charilaus e Nymphius), dove si sono installati i Sanniti e i Nolani, dove vengono lasciati entrare i Romani; ci si riferisce dunque alla Neapolis, con la quale sar\u00e0 tuttavia stabilito il \"foedus Neapolitanum\".\nA Palepolis invece avevano sede gli organi di rappresentanza. Quindi \u00e8 quest'ultima a ricevere i Feziali, la dichiarazione di guerra da parte di Roma e i presidi sanniti e nolani, i principes di Neapolis stipulano trattative a nome dei Palepolitani, nei confronti di questi ultimi e dei Sanniti si acclama la vittoria. Palepolis quindi assume accezione sia di citt\u00e0 vecchia topograficamente distaccata da quella nuova, sia di abitato che designa la \"civitas\" nella sua interezza. In riferimento a ci\u00f2 il vocabolo Palaepolitani lo si riscontra anche nei Fasti trionfali.\nA quest'ultimo proposito \u00e8 doveroso pertanto rimarcare certi aspetti. La collettivit\u00e0 neapolitana, come si intuisce in Livio, nasce in coabitazione con vecchi residenti: un insediamento antico quindi ed uno pi\u00f9 recente che si \u00e8 aggiunto in un secondo momento. Non si riscontrano di conseguenza cancellazioni fisiche o aggregazioni topografiche ma \"epoikia\" come accostamento. Ci\u00f2 \u00e8 sottinteso anche nella fonte straboniana.\nTuttavia Livio e i Fasti non fanno mai accenno al vecchio nome della Palepolis (Parthenope). Ci\u00f2 \u00e8 da riscontrare nel modo in cui tale vicenda venne giostrata e riferita dai Romani.\nIn tale episodio storico si riscontra una certa magnanimit\u00e0 nei confronti di Neapolis (lo dimostrano l'atteggiamento di Quinto Publilio Filone e il foedus Neapolitanum). Nel racconto dionigiano i Sanniti occupano Neapolis con astuzia ed angherie. Un fattore che \u00e8 presente anche nella fonte liviana: la presenza dei presidi sanniti e nolani era stata alquanto pesante, la preferenza verso la controparte romana \u00e8 mostrata da Charilaus come fatto positivo sia per i Palepolitani che per il popolo romano, la rottura dell'amicizia con Roma era stato per quest'ultimo un comportamento azzardato, il generale Filone \u00e8 descritto come disponibile a riconoscere tali interpretazioni delle vicende, l'assunto di una capitolazione della citt\u00e0 per causa sannita \u00e8 pressoch\u00e9 rifiutato, la natura del foedus \u00e8 presentata come un riconoscimento per la buona condotta tenuta dai Neapolitani.\n\u00c8 in tale ambito quindi che deve essere ricercato l'appello ai Palepolitani ed il silenzio sul vecchio nome della Palepolis: riportare quest'ultima piuttosto che Neapolis, affermando che questo era l'allora centro precursore del comando, voleva dire considerare la maggior importanza del vecchio centro, al fine indi di far cadere su quest'ultimo e non su Neapolis, tutto il marcio del caso. Nell'ambito dello stesso criterio, omettere Parthenope voleva dire non rammentare che la sede del culto di tutta la \"civitas\" faceva testa alla Palepolis e conseguentemente incrinare completamente l'intervento filoneapolitano, il quale si aveva intenzione di avvalorare.\nStrabone.\nStrabone ne d\u00e0 soltanto un'idea bens\u00ec anonimamente, nel passo in cui parla di Neapolis. Quest'ultima venne fondata per mano cumana e ribad\u00ec il proprio nome con la venuta degli epoikoi Ateniesi e Pithecusani. In tale luogo si trovava la tomba della Sirena Parthenope e per via di un oracolo si commemorava per lei un agone ginnico. Dopo tale periodo la cittadinanza di Neapolis, scissa in due schieramenti, apr\u00ec le porte ad una parte dei nemici Campani e fu obbligata a trattarli come i loro pi\u00f9 diretti congiunti, mentre i cumani, veri parenti dei neapolitani, furono del tutto ripudiati.\nLa prospettiva \u00e8 senza dubbio solo quella della citt\u00e0 Calcidese. Cuma, fondatrice dell'insediamento, s\u00ec sent\u00ec profondamente tradita da Neapolis che, al fine di salvaguardare la propria incolumit\u00e0 e sovranit\u00e0, decise di aprire le porte ai terribili antagonisti dei Cumani. Questi ultimi infatti, come rammenta sempre Strabone, conquistarono Cuma con angherie e terribili devastazioni. \u00c8 alquanto evidente il nesso polemico all'alleanza con la popolazione osca (verificatasi nello stesso periodo del crollo di Cuma) e che ad esprimesi sono i Cumani ancora arrabbiati per quello che gli \u00e8 successo. A tal punto si comprendono dunque vari fatti: la motivazione di una determinata modalit\u00e0 percorsa nel descrivere le vicende passate del sito, il grado temporale della fonte immesso nel geografo in oggetto, le generalit\u00e0 di quest'ultima.\nSi evince un vero e proprio occultamento delle vicende passate del sito: queste ci sono state se Neapolis, di fondazione cumana, si chiam\u00f2 proprio \u00abcitt\u00e0 nuova\u00bb ma dei suoi trascorsi e di come venisse chiamata antecedentemente, non si parla che in maniera quasi impercettibile. Il nome del sito fu dovuto all'arrivo di nuovi coloni, non ad una rifondazione come atto riparativo ad una punizione divina (la pestilenza), il responso sacro affianc\u00f2 la seguente ricostituzione e si rifer\u00ec esclusivamente all'agone ginnico in onore della Sirena, non certo alla fondazione in s\u00e9 per la quale si riporta solamente che si verific\u00f2 per mano cumana. L'inciso di Strabone nel suo intrigo lo si decifra dunque raffrontandolo con quello lutaziano, giacch\u00e9 in una prospettiva neapolitana ne rivolta l'organizzazione mostrando il sito nato come Parthenope e non Neapolis, scaturito non da una iniziativa di Cuma, ma a causa di un gruppo di Cumani oppositori e presentando la citt\u00e0 madre non sotto una luce benevola, ma sotto una luce alquanto infida e rancorosa. Se il nome di Parthenope non compare in questa sede \u00e8 solo a causa delle tendenze centrifughe della fonte, a cui Strabone \u00e8 rimasto semplicemente congruente.\nParthenope e i Rodii.\nOltre al riquadro precedente, che riguarda fonti di ottica neapolitana o cumana, esiste un'attestazione straboniana che riconduce piuttosto a fonti rodie. Il geografo, nel rievocare la grandezza di Rodi, parla delle fondazioni di Parthenope, Elpie e Rhodos.\nL'informazione a proposito di Parthenope \u00e8 come al solito soltanto ribadita da Stefano Bizantino alla sezione \"Parthenope\", mentre, come \u00e8 stato riportato precedentemente, la citt\u00e0 ritorna come fondazione cumana nelle fonti di ottica neapolitana accolte da Lutazio. L'informazione su Rhodos, invece, si ripresenta nello scritto Pseudo Scymno. Infine, per quanto concerne Elpie, oltre alla notizia ripetuta anche qui da Stefano Bizantino, si ricorda che Vitruvio fece presente che l'oppidum Salapia vetus venne fondato da Diomede di ritorno da Troia o, come stilarono alcuni, grazie ad un Elpias rodiese.\nDa ci\u00f2 si evince che le tre fondazioni rodie appaiono tali solamente per la tradizione in oggetto. Esse risalgono a prima dell'istituzione delle Olimpiadi (776 a.C.), il che significa almeno al IX secolo a.C.: epoca di fondazioni mitiche piuttosto che concrete. In maniera significativa, tutti e tre gli insediamenti fanno riferimento ad una eponimia o ad un eponimo (Parthenope sta al nome di una sirena, Elpie a quello del suo fondatore Elpias e Rhodos si riferisce alla ninfa eponima di Rodi, sua \"metropolis\"). Neanche in una delle localit\u00e0 in oggetto le rivendicazioni rodie trovano attestazioni archeologiche. Per questo motivo vengono ritenute delle ideazioni di una tradizione improntata verso una \"maiorem gloriam\" di quelle terre.\nMiti e leggende su Parthenope.\nNell'Alessandra di Licofrone, Parthenope e le sue sorelle (Leucosia e Ligea) morirono per l'insensibilit\u00e0 di Ulisse alla magia del loro canto essendosi esse gettate nel mare che ne trasport\u00f2, in vari luoghi, i corpi. Parthenope giunse sul luogo dove sarebbe sorta Neapolis.\nApollonio Rodio riferisce che Orfeo, traversando il Mediterraneo, trasse la lira e cant\u00f2 meglio di loro per impedire ai propri commilitoni di cadere vittime dell'inganno delle sirene che si mutarono in rocce; solo uno dei marinai cerc\u00f2 di seguirle, scampando la morte grazie all'intervento fortuito di Afrodite. L'argonauta, al fine di ringraziare adeguatamente l'eroico atto, decise di fondare un piccolo villaggio laddove fosse sbarcato, chiamandolo col proprio nome \u00abFalero\u00bb. Secondo un'altra versione l'uomo, mentre era in viaggio verso Cuma con la sua famiglia, perse la figlia Parthenope in mare, laonde conservarne imperituro ricordo, confer\u00ec alla zona il nome proprio della fanciulla.\nAltre tradizioni ricollegano Parthenope al rituale di passaggio tra la vita e la morte. Ovidio racconta che le sirene non furono solo dei mostri ma che in principio erano delle ancelle di Persefone, dea degli inferi e che, in seguito al suo rapimento da parte di Plutone, ottennero il permesso di cercarla nelle profondit\u00e0 della terra, cio\u00e8 nella \u00abctonia\u00bb e che da qui furono ricacciate in mare con l'ordine di ricevere i naviganti sfortunati, di incantarli con melodie incantevoli e di introdurli presso di lei. La tomba della sirena era situata tra le altre ipotesi nei pressi della foce di uno dei rami fluviali del Sebeto, l'antico corso d'acqua che bagnava Neapolis."}
{"id": "3987367", "revid": "287204", "url": "https://it.wikipedia.org/wiki?curid=3987367", "title": "Monte Carlo Rolex Masters 2012 - Qualificazioni singolare", "text": "Le qualificazioni del singolare del Monte Carlo Rolex Masters 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3987368", "revid": "767487", "url": "https://it.wikipedia.org/wiki?curid=3987368", "title": "Felipe Flores", "text": ""}
{"id": "3987374", "revid": "1543377", "url": "https://it.wikipedia.org/wiki?curid=3987374", "title": "Carcere di Halden", "text": "Il carcere di Halden (in Norvegese \"Halden fengsel\"), situato nell'omonimo comune norvegese e progettato dall'architetto danese Erik M\u00f8ller, \u00e8 stato inaugurato il 1\u00ba marzo 2010. L'apertura ufficiale dell'istituto di detenzione, con capienza massima di 252 detenuti, \u00e8 avvenuta il giorno 8 aprile 2010.\nUna descrizione approfondita della prigione di Halden appare sulla rivista \"Time\" il 10 maggio 2010.\nOgni cella \u00e8 dotata di televisione, frigorifero e finestre prive di sbarre per permettere un maggiore afflusso di luce. Oltre alle cucine, i detenuti hanno a disposizione spazi comuni (ogni 10 o 12 celle) per attivit\u00e0 fisiche, creative ed istruttive. Sono offerti infatti corsi di cucina e di musica ed oltre ad un percorso per il jogging il carcere di Halden \u00e8 anche provvisto di una parete per l'arrampicata.\nMet\u00e0 delle guardie carcerarie sono donne e tipicamente non armate. Questo perch\u00e9 le pistole \"[creano] intimidazione non necessaria e distanza sociale\". Ai detenuti sono poi somministrati questionari su come pensano sia possibile migliorare la propria esperienza detentiva.\nL'articolo della rivista \"Time\" riporta inoltre che, nonostante il tasso di recidivismo sia calcolato diversamente, solo il 20% dei detenuti in Norvegia vengono arrestati nuovamente nei 2 anni successivi alla scarcerazione (confrontato con il 50-60% negli Stati Uniti e nel Regno Unito).\nIl direttore dell'istituto di detenzione Are H\u00f8idal afferma: \"Il sistema detentivo norvegese \u00e8 focalizzato sui diritti umani ed il rispetto. A noi non sembra una cosa cos\u00ec insolita.\""}
{"id": "3987377", "revid": "481666", "url": "https://it.wikipedia.org/wiki?curid=3987377", "title": "Mih\u00e1ly Kert\u00e9sz", "text": ""}
{"id": "3987382", "revid": "287204", "url": "https://it.wikipedia.org/wiki?curid=3987382", "title": "Music Is Life", "text": "Il disco.\nNel corso del suo precedente tour in giro per il mondo, facendo tappa dagli Stati Uniti all'Europa, Dash Berlin ha suonato uno dei brani presenti nell'album, \"Go it Alone\", pubblicato anche come singolo e che vede la partecipazione di Sarah Howells.\nDash Berlin ha annunciato tramite il suo profilo Facebook riguardo alla lavorazione e all'uscita del suo nuovo album gi\u00e0 dal 16 marzo 2012, riferendo nei giorni seguenti anche la partecipazione del Dj di origine cinese, Sh\u014dgun. Il 21 marzo ne annuncia il titolo \"#musicislife\", con un'ulteriore informazione riguardo alla data d'uscita, il 27 di aprile.\nLa notizia riguardo presenza della cantante di origine australiana Emma Hewitt, viene data da Armin Van Buuren durante il concerto proprio di Dash Berlin, dell'ASOT 550, tenutosi a Miami, il 25 marzo.\n\"#musiclislife\" \u00e8 composto da 13 brani. La tracklist ufficiale dell'album \u00e8 stata rivelata a due settimane dal lancio.\nI singoli.\nI primi due singoli estratti sono stati \"Go It Alone\" (10 aprile 2012) e \"Callisto\" (14 aprile 2012)."}
{"id": "3987393", "revid": "1870933", "url": "https://it.wikipedia.org/wiki?curid=3987393", "title": "Jaime V\u00e1squez", "text": ""}
{"id": "3987396", "revid": "729019", "url": "https://it.wikipedia.org/wiki?curid=3987396", "title": "Stazione di Motta di Livenza", "text": "La stazione di Motta di Livenza \u00e8 una stazione ferroviaria della ferrovia Treviso-Portogruaro fra le stazioni di Gorgo al Monticano e di Annone Veneto; \u00e8 anche l'ultima stazione della linea nel territorio provinciale di Treviso.\nStoria.\nLa stazione \u00e8 stata inaugurata il 12 settembre 1885 con il completamento della ferrovia da Treviso. Nel 1913 fu raggiunta anche da un'altra ferrovia: la San Vito al Tagliamento-Motta di Livenza.\nIl fabbricato viaggiatori attuale fu completato nel 1949.\nNel 1966 a causa dell'alluvione che colp\u00ec fortemente tutta l'Italia e anche le zone del Piave, fu decisa la soppressione di entrambe le ferrovie e cos\u00ec la stazione venne chiusa. La Motta-San Vito rimase tuttavia attiva fino al 1987, ad uso sporadico di qualche tradotta merci; a partire da tale data la linea venne definitivamente soppressa.\nRest\u00f2 anni in abbandono finch\u00e9 negli anni '90, a causa dell'ingente traffico merci sulla ferrovia Venezia-Trieste e sul nodo di Mestre, si decise la riapertura, che avvenne solamente nel novembre del 2000. Pochi giorni pi\u00f9 tardi venne anche riaperto un servizio viaggiatori affiancato fin dall'inizio da corse bus autosostitutive.\nIn base a particolari accordi fra Trenitalia, la Regione Veneto e la compagnia di autobus extraurbani \"La Marca\", la ferrovia, e quindi anche la stazione di Motta, pu\u00f2 essere utilizzata con abbonamenti integrati Trenitalia-La Marca, che consentono l'utilizzo della corriera e del treno indifferentemente.\nStrutture e impianti.\nLa stazione, impresenziata sin dalla sua riapertura, comprende un piccolo fabbricato non accessibile con obliteratrice e orario dei treni; al 2009 il fabbricato viaggiatori \u00e8 sede della polizia locale. \u00c8 ancora presente il serbatoio dell'acqua per il rifornimento delle locomotive a vapore, anche se non pi\u00f9 funzionante.\nMovimento.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con le regioni interessate. \u00c8 utilizzata dai pendolari e dagli studenti nonch\u00e9, in misura minore, da turisti che visitano il centro di Motta.\nTutti i treni in circolazione sulla linea fermano a Motta di Livenza, nonch\u00e9 gli autobus sostitutivi della compagnia \"La Marca Bus\"."}
{"id": "3987401", "revid": "147489", "url": "https://it.wikipedia.org/wiki?curid=3987401", "title": "Cappuccio Cremisi", "text": ""}
{"id": "3987402", "revid": "1305772", "url": "https://it.wikipedia.org/wiki?curid=3987402", "title": "Shelby Woo, indagini al computer", "text": "Shelby Woo, indagini al computer (\"The Mystery Files of Shelby Woo\") \u00e8 una serie televisiva statunitense e canadese in 41 episodi trasmessi per la prima volta nel corso di 4 stagioni dal 1996 al 1998.\n\u00c8 una serie poliziesca gialla incentrata sulle vicende di Shelby Woo, un'aspirante investigatrice che vive con suo nonno Mike (interpretato da Pat Morita).\nTrama.\nCocoa Beach, Florida. Shelby Woo \u00e8 una ragazza che vive con suo nonno Mike, un criminologo in pensione che si presta ogni tanto a collaborare con il locale dipartimento di polizia. Anche Shelby aiuta gli investigatori, di tanto in tanto interessandosi a qualche caso e cercando di risolverlo con l'aiuto degli amici e del nonno. I suoi supervisori al dipartimento, tuttavia, non apprezzano il suo aiuto, dato che \u00e8 solo un'adolescente e anche il nonno spesso le ricorda che non sono investigatori. Nella quarta stagione nonno e nipote si trasferiscono a Boston dove continuano la loro attivit\u00e0 amatoriale di investigatori.\nPersonaggi e interpreti.\nGuest star.\nTra le guest star: Christian Tessier, Adam MacDonald, Sarah Edmondson, Joshua Harto, Peter Paul DeLeo, Scott Silveira, Kathy Karol, Kaleo Quenzer, Peggy O'Neal, Tim Goodwin, Cap Pryor, Jennifer Badger, Scott Schessow, Jeremy Smith, Anthony Sago, Andie Karvelis, Chad Bonsack, Suzanne Lukather, Steve Holland, Katie Prestwood, Ashley Hull, Terry Evans-Hays, John Adjemian, T. K. Anthony, Randall Miller, Elaine Kussak, Seth Womble, Bill Falkenstein.\nProduzione.\nLa serie, ideata da Alan Goodman, fu prodotta da CINAR e girata a Montr\u00e9al in Canada.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 16 marzo 1996 al 25 ottobre 1998 sulla rete televisiva Nickelodeon. In Italia \u00e8 stata trasmessa dal 1998 su RaiUno con il titolo \"Shelby Woo, indagini al computer\"."}
{"id": "3987404", "revid": "46931", "url": "https://it.wikipedia.org/wiki?curid=3987404", "title": "The Mystery Files of Shelby Woo", "text": ""}
{"id": "3987416", "revid": "1543377", "url": "https://it.wikipedia.org/wiki?curid=3987416", "title": "Girls (serie televisiva)", "text": "Girls \u00e8 una serie televisiva statunitense in onda sul canale via cavo HBO dal 15 aprile 2012 al 16 aprile 2017 per sei stagioni.\nLa serie \u00e8 creata, interpretata e prodotta da Lena Dunham. Tra i produttori esecutivi figura Judd Apatow. La prima stagione \u00e8 stata premiata con il Golden Globe per la miglior serie commedia o musicale. La HBO il 5 gennaio 2015 ha rinnovato la serie per una quinta stagione che verr\u00e0 trasmessa nel 2016. Lena Dunham ha rivelato che la serie si chiuder\u00e0 con la sesta stagione, andata in onda dal 12 febbraio 2017.\nTrama.\nLa serie segue le vicende di quattro amiche che stanno cercando di costruirsi una vita dopo essersi trasferite a New York. Hannah, il personaggio principale, \u00e8 un'aspirante scrittrice poco pi\u00f9 che ventenne costretta a ridiscutere le proprie aspirazioni dopo che i genitori decidono di tagliarle i fondi per il suo mantenimento ed \u00e8 accompagnata dalle migliori amiche Marnie, Jessa e Shoshanna. Hannah scoprir\u00e0 quanti sbagli \u00e8 necessario commettere pur di sopravvivere a New York con dei progetti ambiziosi.\nProduzione.\nNel 2010 Lena Dunham ha realizzato il suo primo lungometraggio, \"Tiny Furniture\", che ha scritto, diretto ed interpretato, ottenendo recensioni positive dalla critica e il premio per miglior sceneggiatura d'esordio agli Independent Spirit Awards 2011. Grazie al successo del film, la Dunham viene contattata dalla HBO per una collaborazione.\nLa Dunham sviluppa l'idea di raccontare, in maniera il pi\u00f9 realistica possibile, le vicende di quattro giovani amiche alle prese con le aspirazioni e le umiliazioni quotidiane, tra fallimenti lavorativi e relazioni sentimentali senza futuro. Il progetto ha iniziato a concretizzarsi dopo il coinvolgimento di Judd Apatow, che ha prodotto la serie attraverso la sua Apatow Productions.\nL'episodio pilota \u00e8 stato ordinato a met\u00e0 settembre del 2010, mentre l'ordine per l'intera produzione della prima stagione \u00e8 avvenuto nel gennaio 2011. Lena Dunham ha curato la sceneggiatura di tutti i 10 episodi, che compongono la prima stagione, e ne ha diretti 5.\nDistribuzione.\n\"Girls\" ha debuttato ufficialmente negli Stati Uniti il 15 aprile 2012. Dal giorno successivo, il primo episodio viene reso disponibile online sul sito ufficiale della HBO e su YouTube. I primi tre episodi sono stati mostrati in anteprima al South by Southwest il 12 marzo 2012.\nI diritti per la messa in onda in Italia sono stati ottenuti da MTV, che ha trasmesso la prima stagione dal 10 ottobre 2012 e la seconda dal 13 febbraio 2013. Dalla terza alla sesta stagione \u00e8 stata distribuita su Sky Box Sets.\nAccoglienza e critiche.\nI critici hanno lodato lo show per la sua natura fresca, grezza, e per l'umorismo e il realismo con cui la Dunham e le sue colleghe sono riuscite a rappresentare le donne e le relazioni interpersonali. La premiere della serie ha suscitato polemiche perch\u00e9 portava in scena quattro ragazze bianche, scelta che \u00e8 stata contestata poich\u00e9 non rispetta la composizione della popolazione newyorchese: le uniche persone di colore erano un senzatetto e un taxista. Concordando sul fatto che vi \u00e8 una mancanza di diversit\u00e0 razziale tra le quattro ragazze protagoniste, un commento di The Huffington Post sostiene che il problema \u00e8 l'industria televisiva nel suo complesso. Lena Dunham ha pubblicamente detto, \"Ho scritto lo spettacolo da un punto di vista molto personale, e ogni personaggio \u00e8 stato un pezzo di me o \u00e8 pensato sulla base di qualcuno molto vicino a me. L'esperienza di un personaggio di colore comporterebbe una certa specificit\u00e0, un aspetto che non mi sento di rappresentare, poich\u00e9 non conosco.\"\nGirls ha inoltre spostato il dibattito su ci\u00f2 che oggigiorno si intende per femminismo. Lo show televisivo \u00e8 stato elogiato per la sua rappresentazione delle donne e dell'amicizia femminile, ma criticato come classista, razzista, e depravato."}
{"id": "3987417", "revid": "1149807", "url": "https://it.wikipedia.org/wiki?curid=3987417", "title": "Tomiko Suzuki", "text": "\u00c8 la voce originale di Amy in \"Holly e Benji\" e di Lynn in \"Ken il guerriero\". Ha inoltre partecipato al doppiaggio di \"Dragon Ball\", \"Dragon Ball Z\", \"Dragon Ball GT\", \"\" e \"I Cavalieri dello zodiaco\".\nIl suo ultimo ruolo \u00e8 quello di Jirachi nel lungometraggio \"\". \u00c8 morta all'et\u00e0 di 47 anni in seguito ad un attacco cardiaco."}
{"id": "3987426", "revid": "57342", "url": "https://it.wikipedia.org/wiki?curid=3987426", "title": "Carlo Piter\u00e0", "text": "Il suo metodo sottolinea tecniche della pittura dei Maestri del Rinascimento con citazioni dal Surrealismo storico.\nBiografia.\nCarlo Piter\u00e0 nasce a Belcastro, in provincia di Catanzaro, ma nel 1956 si trasferisce con la famiglia a Genova. La sua vocazione artistica risale ai primi anni di scuola, periodo in cui suo padre, custode dei musei di via Garibaldi, lo porta ad ammirare le ricche pinacoteche della citt\u00e0. La precocissima vocazione artistica lo fa premiare a soli sette anni dall'Istituto Nazionale delle Assicurazioni (INA) per un disegno sul tema del risparmio.\nL'interesse sempre pi\u00f9 forte per la pittura lo induce ad aumentare le visite alle pi\u00f9 importanti pinacoteche genovesi per studiare le opere degli Antichi Maestri. A vent'anni si diploma presso l'Istituto Tecnico Statale per Geometri \u201cMichelangelo Buonarroti\u201d. Suo padre spera di farne un architetto. Inizia cos\u00ec gli studi in architettura che abbandona dopo circa due anni per dedicarsi esclusivamente alla pittura, preferendo di gran lunga i pennelli e i colori ad olio.\nAutodidatta, negli anni successivi comincia ad interessarsi al figurativo tradizionale e prosegue in una continua maturazione ed elaborazione di idee che lo porter\u00e0 a considerare come fatto primario il Surrealismo. Si interessa all'anatomia umana, alle leggi del colore, agli equilibri compositivi e al disegno architettonico, unendo cos\u00ec all'estro e all'emotivit\u00e0 un solido bagaglio di ricerca ed esperienza formale; per poi passare decisamente alle immagini surreali nelle quali trova pi\u00f9 libert\u00e0 per soddisfare le nuove necessit\u00e0 espressive.Partecipa su invito a numerose e importanti collettive a carattere regionale e nazionale conseguendo successi ed aggiudicandosi importanti premi. Nel 1976, incitato dal fratello ad iniziare un pi\u00f9 diretto rapporto col pubblico, presenta la sua prima personale. Scriver\u00e0 di lui Franca Bissoni in quell'occasione: -\"La realizzazione si avvale di un'abilit\u00e0 tecnica indubbiamente superiore all'et\u00e0 dell'artista, il quale sembra aver assimilato con profitto la lezione del Surrealismo storico\"-.\nContinuando a dipingere avverte la necessit\u00e0 di una costante verifica e di una continua revisione tecnica ed espressiva. Conseguentemente sospende per qualche tempo le esposizioni riducendosi in un isolamento estremamente utile e produttivo. Nel 1978 e \u201879 riprende l'attivit\u00e0 pubblica, ottenendo un grande successo di pubblico e di critica. \nNel 1986 Pietro Annigoni, apprezzando \u201c\"le sue fantasie conturbanti e il modo diretto di evidenziarle\"\u201d, lo incita ad approfondire la ricerca realistica nelle sue opere, ed il critico d'arte Vitaliano Rocchiero lo definisce \u201c\"padrone assoluto dell'irrealt\u00e0 nella realt\u00e0\"\u201d. In quello stesso anno incontra il mercante d'arte di Verona Giorgio Ghelfi che gli offre l'opportunit\u00e0 di esporre nelle sue gallerie di Verona e Montecatini Terme pubblicando per l'occasione una monografia con la presentazione critica di Enzo Fabiani. Negli anni successivi la sua ricerca pittorica volge sempre di pi\u00f9 allo studio approfondito dei maestri del Cinquecento e Seicento portandolo ad inserire nei suoi lavori riproduzioni del Rubens e del Caravaggio, in un contesto dove il passato ed il presente si manifestano in un unico spazio. \nNel 2004, affascinato dal simbolismo e dalle Arti Divinatorie, gli riesce un'impresa unica al mondo: dipinge su 78 tavole (100x175 cm cad.) i Tarocchi (22 Arcani Maggiori e 56 Arcani Minori)."}
{"id": "3987428", "revid": "1442080", "url": "https://it.wikipedia.org/wiki?curid=3987428", "title": "Sviluppo di Windows 8", "text": "Lo sviluppo di Windows 8 inizi\u00f2 nel maggio 2009 e termin\u00f2 nel luglio 2012.\nMicrosoft inizi\u00f2 a parlare pi\u00f9 diffusamente di Windows 8 solo a partire dal 2011. L'anno si apr\u00ec con l'annuncio del supporto all'architettura ARM tipica dei tablet.\nLa nuova interfaccia grafica di Windows 8 venne svelata ufficialmente nel giugno 2011.\nNel settembre 2011 Microsoft pubblic\u00f2 una versione di anteprima per gli sviluppatori, denominata \"Windows 8 Developer Preview\".\nUn nuovo logo e un'altra versione di anteprima, \"Windows 8 Consumer Preview\", caratterizzarono il febbraio 2012. L'ultima versione di anteprima, \"Windows 8 Release Preview\", \u00e8 stata pubblicata il 31 maggio 2012.\nLa versione finale di Windows 8 \u00e8 stata consegnata agli OEM il 1\u00ba agosto, ed \u00e8 infine stata resa disponibile al pubblico il 26 ottobre 2012.\nI primi piani.\nIl progetto di sviluppo di Windows 8 venne avviato nel maggio 2009, ancora prima della pubblicazione del suo predecessore.\nNel 2010 vennero disegnati i primi mockup dell'interfaccia grafica di Windows 8: chiamati con il nome in codice \"Pocahontas\" \u00abper riflettere il loro viaggio in un nuovo mondo di design\u00bb, mostravano per la prima volta la schermata Start, la schermata di blocco, la barra dei pulsanti di accesso rapido, la funzione di ancoraggio e la tastiera touch.\nNel mese di giugno inoltre trapelarono su Internet alcune diapositive interne che svelarono i punti chiave del progetto di sviluppo di Windows 8: il nuovo ciclo produttivo, l'integrazione dell'account utente con il cloud, l'attenzione verso nuovi form factor, l'avvio ibrido, la funzione di reinizializzazione del sistema e Windows Store.\nI primi annunci.\nIl 5 gennaio 2011, al Consumer Electronics Show 2011 (CES) di Las Vegas, Microsoft annunci\u00f2 che Windows 8 avrebbe aggiunto il supporto ai dispositivi con microprocessori ARM, e present\u00f2 una versione preliminare di Windows 8 in esecuzione su diversi dispositivi ARM proof of concept. Iniziarono inoltre ad emergere dettagli su un nuovo framework applicazione dal nome in codice \"Jupiter\" (oggi noto come WinRT), che sarebbe stato usato per rendere \"immersive\" le applicazioni utilizzando XAML (analogamente a Windows Phone e Silverlight), e queste applicazioni sarebbero state distribuite tramite un nuovo sistema di pacchetti e un app store incluso nel sistema operativo (oggi noto come Windows Store).\nAi primi di giugno 2011 Microsoft svel\u00f2 ufficialmente Windows 8, parallelamente in California alla D9 Conference e a Taipei al Computex Taipei 2011. Le presentazioni ufficiali verterono sulle nuove funzionalit\u00e0 di Windows 8, e in particolare sulla sua nuova interfaccia utente nel linguaggio di design Microsoft, allora chiamato con il nome in codice \"Metro\".\nDeveloper Preview.\nAlla fine dell'estate 2011, Microsoft concentr\u00f2 la propria attenzione sugli sviluppatori, riservando ad essi informazioni in anteprima relative a Windows 8: dedic\u00f2 loro il nuovo blog \"Building Windows 8\" e li invit\u00f2 alla conferenza BUILD, tenutasi in California dal 13 fino al 16 settembre 2011.\nIn occasione della conferenza BUILD, Microsoft rese pubblica un'anteprima di Windows 8 orientata agli sviluppatori, denominata \"Windows 8 Developer Preview\", per dare la possibilit\u00e0 alla comunit\u00e0 di sviluppatori di scaricarla e di iniziare a lavorare con essa. Windows 8 Developer Preview non includeva tuttavia alcune delle app di Windows Store di cui Microsoft aveva mostrato le demo alla conferenza BUILD, quali \"Mail\", \"Calendario\", \"Foto\", \"Contatti\" e \"Messaggi\". Secondo Microsoft, nelle 12 ore successive alla sua pubblicazione si verificarono pi\u00f9 di 500.000 download di Windows 8 Developer Preview.\nConsumer Preview.\nIl 17 febbraio 2012, Microsoft ha svelato un nuovo logo per Windows 8, che intende riflettere lo stile della nuova interfaccia grafica nel linguaggio di design Microsoft. Disegnato da Paula Scher presso lo studio di design Pentagram, si presenta notevolmente diverso rispetto a quello delle precedenti versioni di Windows: il logo precedentemente a forma di bandiera \u00e8 stato trasformato in quattro semplici rettangoli, con un effetto prospettiva e un colore in tinta unita.\nLa beta pubblica di Windows 8, denominata \"Windows 8 Consumer Preview\", venne annunciata per la prima volta il 6 dicembre 2011, in occasione di un evento tenuto a San Francisco per l'anteprima di Windows Store, ed \u00e8 stata pubblicata ufficialmente il 29 febbraio 2012 in concomitanza con il Mobile World Congress di Barcellona. Il presidente della sezione Windows Steven Sinofsky ha affermato che sono state apportate pi\u00f9 di 100.000 modifiche dalla pubblicazione di Windows 8 Developer Preview. Secondo Microsoft, i download di Windows 8 Consumer Preview raggiunsero il milione il giorno successivo.\nRelease preview.\nL'ultima versione di anteprima prima del prodotto finale, denominata \"Windows 8 Release Preview\", annunciata alcuni mesi prima da Steven Sinofsky il 23 aprile 2012 alla conferenza Windows 8 Developer Days in Giappone, \u00e8 stata pubblicata ufficialmente da Microsoft il 31 maggio 2012.\nRelease to manufacturing.\nUno screenshot pubblicato il 18 maggio 2012 nel blog ufficiale \"Building Windows 8\" mostra il nuovo stile introdotto nella fase di sviluppo successiva a quella di Windows 8 Release Preview: le finestre sono piatte e prive delle trasparenze di Windows Aero, per una migliore sintonia con la nuova interfaccia nel linguaggio di design Microsoft.\nA giugno apparvero sul Web le prime immagini di Windows RT, che Microsoft aveva tenuto fino ad allora nascosto. Il 18 giugno 2012, Microsoft ha annunciato un tablet chiamato Microsoft Surface, che sar\u00e0 disponibile a partire dal 26 ottobre 2012 in due versioni: una che esegue Windows RT e una che esegue Windows 8 Pro come sistema operativo.\nIl 18 luglio 2012, all'annuale sales meeting, Microsoft ha confermato ufficialmente che la versione finale di Windows 8 sar\u00e0 resa disponibile al pubblico il 26 ottobre 2012, ma gi\u00e0 il 1\u00ba agosto \u00e8 stata consegnata agli OEM.\nGi\u00e0 ai primi di agosto cominciarono a trapelare alcune build della versione finale di Windows 8: la prima a trapelare fu la versione a 64 bit di Windows 8 Enterprise N il 2 agosto 2012, seguita entro il fine settimana dalle versioni a 32 e 64 bit di Windows 8 Enterprise e Pro.\nPrima della sua disponibilit\u00e0 generale il 26 ottobre 2012, sono stati resi disponibili degli aggiornamenti per alcune delle app fornite in Windows 8, e gioved\u00ec 9 ottobre 2012 \u00e8 stato pubblicato un aggiornamento cumulativo chiamato \"General Availability Cumulative Update\" che includeva correzioni per migliorare le prestazioni, la compatibilit\u00e0 e la durata delle batterie. Microsoft ha indicato che a causa dei miglioramenti all'infrastruttura di testing, i miglioramenti generali di questa natura verranno resi pubblici pi\u00f9 di frequente tramite Windows Update invece di essere relegati solo agli OEM e ai service pack.\nBuild di sviluppo note.\nPre-Milestone 1.\nBuild 7700.\nLa build 7700, trapelata il 25 dicembre 2009, \u00e8 la prima build di Windows 8 conosciuta. Sono state introdotte diverse nuove API e una versione preliminare di Internet Explorer 9. Per il resto, questa build \u00e8 praticamente identica a Windows 7.\nBuild 7746.\nLa build 7746, trapelata il 3 maggio 2020, non include migliorie visibili.\nMilestone 1.\nBuild 7850.\nLa build 7850, trapelata tramite Internet il 12 aprile 2011, \u00e8 la prima build nota ad includere:\nPre-Milestone 2.\nBuild 7880.\nLa build 7880 (trapelata il 2 giugno 2020) include alcune migliorie minori rispetto alla build 7850: le \"tile\" nella schermata Start sono ora di colori differenti, ed \u00e8 stato introdotto un nuovo metodo di accesso basato su uno schema. \u00c8 stato inoltre aggiunto un nuovo file system, noto con il nome in codice \"Protogon\" ed in seguito rinominato \"ReFS\".\nBuild 7899.\nNella build 7899 (trapelata il 19 luglio 2020) la schermata Start \u00e8 stata completamente ridisegnata: mentre nelle due build precedenti venivano elencati tutti i programmi installati nel sistema, in questa compilazione la schermata Start elenca solo le applicazioni aggiunte dall'utente. Come nelle build precedenti, le tile non possono essere spostate o ridimensionate. La barra degli accessi \u00e8 stata temporaneamente rimossa, per poi essere reintrodotta nella build 7989.\nBuild 7927.\nLa build 7927 trapel\u00f2 tramite Internet il 29 agosto 2011, dopo che diversi screenshot erano trapelati il giorno precedente. Sono stati introdotti due nuovi sfondi, uno blu per la schermata start (nella build 7899 lo sfondo era completamente bianco) e uno verde per il desktop.\nPre-Milestone 3.\nBuild 7955.\nLe build 7955, trapelata tramite Internet il 25 aprile 2011, sono perlopi\u00f9 identiche a quelle viste nella build precedente.\nBuild 7971.\nLa build 7971 venne resa disponibile privatamente ai tester iscritti a Microsoft Connect il 29 marzo 2011. Nei giorni seguenti trapelarono alcuni screenshot che mostravano un nuovo programma di installazione di Windows, con la possibilit\u00e0 di installare gli aggiornamenti durante l'installazione.\nBuild 7989.\nLa build 7989, trapelata tramite Internet il 18 giugno 2011 dopo che il giorno precedente erano trapelati alcuni screenshot, includeva:\nBuild 8002.\nLa build 8002, trapelata il 3 gennaio 2021, include:\nMilestone 3.\nBuild 8056.\nLa build 8056, trapelata nel 2015, include:\nWindows 8 Developer Preview.\nWindows 8 Developer Preview (compilato con il numero di build 8102) venne pubblicato ufficialmente da Microsoft il 13 settembre 2011, in concomitanza con la sua presentazione alla conferenza BUILD in California. Una versione di questa anteprima per gli sviluppatori includeva strumenti per lo sviluppo di app di Windows Store, come \"Microsoft Windows SDK for Metro style apps\", \"Microsoft Visual Studio 11 Express for Windows 8 Developer Preview\" and \"Microsoft Expression Blend 5 Developer Preview\".\nWindows 8 Developer Preview conteneva numerose app di Windows Store:\nIl 16 febbraio 2012, Microsoft posticip\u00f2 la data di scadenza di Windows 8 Developer Preview dall'11 marzo 2012 al 15 gennaio 2013.\nRedpill \u00e8 ancora presente in questa build ma, al contrario delle compilazioni precedenti, \u00e8 abilitato per impostazione predefinita. Disabilitandolo \u00e8 possibile ripristinare menu Start di Windows 7 e Esplora Risorse senza \"Ribbon\".\nPre-Beta.\nBuild 8128.\nNella build 8128 Redpill \u00e8 stato rimosso definitivamente e tutte le funzionalit\u00e0 Metro sono ora parte integrante del sistema operativo, rendendole molto difficili da disabilitare. Per il resto questa build \u00e8 identica alla precedente.\nBuild 8172.\nIl 21 dicembre 2011 trapelarono alcuni screenshot della build 8172, che mostravano la possibilit\u00e0 di personalizzare lo sfondo della schermata Start.\nBuild 8174.\nIl 16 dicembre 2011 trapelarono alcuni screenshot della build 8174, che mostravano:\nBeta.\nBuild 8220.\nAll'inizio di febbraio 2012 sono trapelati alcuni screenshot della build 8220, che mostravano:\nWindows 8 Consumer Preview.\nWindows 8 Consumer Preview (compilato con il numero di build 8250) venne pubblicato ufficialmente da Microsoft il 29 febbraio 2012, in concomitanza con la sua presentazione al Mobile World Congress di Barcellona. \u00c8 la prima build nota ad includere:\nPre-Release Candidate (Pre-RC).\nBuild 8306.\nVerso la fine di marzo 2012 sono trapelati alcuni screenshot della build 8306, che mostravano:\nBuild 831x.\nA cavallo tra marzo e aprile 2012 sono trapelati alcuni screenshot delle prime build della serie 831x, che mostravano:\nRelease Candidate (RC).\nWindows 8 Release Preview.\nWindows 8 Release Preview (compilato con il numero di build 8400) \u00e8 stato pubblicato ufficialmente da Microsoft il 31 maggio 2012.\nLe principali novit\u00e0 in Windows 8 Release Preview sono il supporto alla tecnologia Adobe Flash nella app di Windows Internet Explorer 10 e tre nuove app di Windows Store: \"Sport\", \"Viaggi\" e \"Notizie\". La tradizionale interfaccia desktop presenta dei cambiamenti verso l'abbandono degli effetti e delle trasparenze Windows Aero, e anche il cursore del mouse ha un cambiamento stilistico.\nWindows 8 Release Preview \u00e8 scaduta il 16 gennaio 2013, un giorno dopo le precedenti versioni di anteprima."}
{"id": "3987433", "revid": "1305772", "url": "https://it.wikipedia.org/wiki?curid=3987433", "title": "Winnewisser", "text": ""}
{"id": "3987439", "revid": "180559", "url": "https://it.wikipedia.org/wiki?curid=3987439", "title": "Coppa Italia Lega Nazionale Pallacanestro 1999", "text": "La Coppa Italia Lega Nazionale Pallacanestro 1999 \u00e8 stata la seconda edizione della manifestazione. La final four si \u00e8 disputata a Ferrara. Il successo \u00e8 andato al Basket Club Ferrara. \nRisultati.\nFase finale.\nLe \"final-four\" si sono svolte a Ferrara."}
{"id": "3987444", "revid": "767487", "url": "https://it.wikipedia.org/wiki?curid=3987444", "title": "Un ladro in paradiso", "text": "Un ladro in paradiso \u00e8 un film del 1952 diretto da Domenico Paolella. Si tratta della trasposizione cinematografica del poemetto di Eduardo De Filippo intitolato \"De Pretore Vincenzo\".\nTrama.\nUn truffatore napoletano, Vincenzo, insieme al compare Gennarino si trova costretto a rubare per vivere. La Vigilia di Natale Vincenzo ruba un servizio di bicchieri per farne dono alla sua fidanzata Nanninella, ma viene scoperto ed arrestato proprio davanti agli occhi di lei. In carcere diventa devoto di San Giuseppe; quando esce, dopo tre mesi, promette a Nanninella di cambiare vita, trovare un lavoro e sposarla. Non riuscendo a trovare lavoro, tuttavia, si ricongiunge con Gennarino ricominciando la solita vita di espedienti. Grazie alla sua devozione che gli fa portare candele a un'immagine del santo, un costruttore offre ai due un lavoro come manovali. Durante il lavoro Gennarino propone di mettere a segno un ultimo colpo rubando le buste paga degli operai, ma proprio in quel momento arriva Nanninella e Vincenzo per salutarla mette un piede su un asse, che si rompe facendolo precipitare al suolo.\nPortato all'ospedale, molto grave, durante l'operazione parla con San Giuseppe della sua infanzia senza un padre e con una madre scomparsa quando aveva pochi anni, della sua vita di bambino passata per strada, cercando di convincere San Giuseppe di meritarsi il paradiso, pensandosi ormai morto. Al contrario il santo gli comunica che non \u00e8 morto, e che il Paradiso va meritato. Svegliatosi, il medico chirurgo gli dice d'essere stato il caso pi\u00f9 difficile della sua vita ma di averlo rimesso a posto. Vincenzino per\u00f2 gli dice che avrebbe preferito rimanere in paradiso invece di dover ricominciare a vivere la fatica di vivere. Quando sente che Nanninella attende da ore dichiara a Nanninella e Gennarino di voler cambiare vita."}
{"id": "3987449", "revid": "400694", "url": "https://it.wikipedia.org/wiki?curid=3987449", "title": "Nonstop", "text": ""}
{"id": "3987451", "revid": "767487", "url": "https://it.wikipedia.org/wiki?curid=3987451", "title": "31037 Mydon", "text": "31037 Mydon \u00e8 un asteroide troiano di Giove del campo troiano. Scoperto nel 1996, presenta un'orbita caratterizzata da un semiasse maggiore pari a 5,2478354\u00a0UA e da un'eccentricit\u00e0 di 0,1300009, inclinata di 7,27660\u00b0 rispetto all'eclittica.\nL'asteroide \u00e8 dedicato a Midone, il giovane scudiero e auriga del condottiero paflagone Pilemene, alleato di Priamo nella guerra di Troia."}
{"id": "3987454", "revid": "48858192", "url": "https://it.wikipedia.org/wiki?curid=3987454", "title": "Sampauluna", "text": ""}
{"id": "3987457", "revid": "240277", "url": "https://it.wikipedia.org/wiki?curid=3987457", "title": "Palazzo Petriccione di Vadi", "text": "Il Palazzo Petriccione di Vadi \u00e8 un edificio monumentale di Napoli ubicato in via dei Mille 1 nel quartiere Chiaia.\nDescrizione.\nNel palazzo, in stile liberty, visse il giornalista Antonio Petriccione autore del celebre libro \"La fontana dei parchi\" con il quale vinse il Premio Partenope nel 1956."}
{"id": "3987458", "revid": "297059", "url": "https://it.wikipedia.org/wiki?curid=3987458", "title": "Acquedotto di Silvio", "text": ""}
{"id": "3987459", "revid": "287204", "url": "https://it.wikipedia.org/wiki?curid=3987459", "title": "38018 Louisneefs", "text": "38018 Louisneefs \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 3,1536094\u00a0UA e da un'eccentricit\u00e0 di 0,1524404, inclinata di 9,47793\u00b0 rispetto all'eclittica."}
{"id": "3987464", "revid": "599013", "url": "https://it.wikipedia.org/wiki?curid=3987464", "title": "Francesco Bergamasco", "text": "Carriera.\nCresciuto nella Pro Vercelli, fa la sua comparsa in prima squadra nel campionato di Serie B 1939-1940, e vi disputa anche il successivo campionato, concluso con la retrocessione della formazione piemontese. Nel campionato di Serie C 1941-1942 viene riconfermato, sempre come titolare nel ruolo di mediano.\nPer il torneo di guerra 1944 passa alla , giunta terza nel girone ligure-piemontese, e in seguito milita anche nel Novara con cui disputa il Torneo Benefico Lombardo 1944-1945. Dopo il termine della seconda guerra mondiale, passa in forza al , con cui gioca il campionato di Serie B-C Alta Italia 1945-1946. Nell'estate 1946 lo acquista il , sempre tra i cadetti: vi disputa due stagioni da titolare, nel ruolo di mediano sinistro, per un totale di 69 presenze e 4 reti.\nDopo la retrocessione in Serie C del 1948, rimane al Piacenza per altri tre campionati di terza serie: nella stagione 1949-1950 \u00e8 il giocatore pi\u00f9 utilizzato della rosa, con 40 presenze stagionali. Nel 1951, dopo una stagione da rincalzo (7 presenze), si svincola dalla formazione emiliana, che lascia dopo 139 presenze complessive in campionato."}
{"id": "3987468", "revid": "287204", "url": "https://it.wikipedia.org/wiki?curid=3987468", "title": "40092 Memel", "text": "40092 Memel \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,7550097\u00a0UA e da un'eccentricit\u00e0 di 0,0989123, inclinata di 7,85904\u00b0 rispetto all'eclittica."}
{"id": "3987474", "revid": "2033069", "url": "https://it.wikipedia.org/wiki?curid=3987474", "title": "She Spies", "text": "She Spies \u00e8 una serie televisiva statunitense in 40 episodi trasmessi per la prima volta nel corso di 2 stagioni dal 2002 al 2004. La serie fu trasmessa in patria in syndication tranne per i primi 4 episodi che furono trasmessi sulla NBC.\n\u00c8 una serie d'azione alla \"Charlie's Angels\", con una forte dose di autoironia, incentrata sulle vicende di tre donne ex criminali che diventano agenti segreti.\nTrama.\nTre donne condannate per vari crimini, Cassie McBain, D.D. Cummings e Shane Phillips, vengono messe in libert\u00e0 vigilata e diventano agenti segreti per conto dell'agenzia governativa ComCent. Il trio deve rispondere ad un agente speciale incaricato della riuscita delle loro operazioni e di assicurarsi che i termini della loro libert\u00e0 condizionale siano costantemente rispettati.\nPersonaggi e interpreti.\nGuest star.\nTra le guest star: Tricia Helfer, Natalie Lander, Christopher Corey Smith, Liz Coke, Annabelle Milne, EdieMay Grant, Dot-Marie Jones, Priscilla Barnes, Scott Spiezio, Fred Roggin, Adam Kennedy (II), David Eckstein, Fritz Coleman, Stuart Scott, Tony Crane, Jason Blicker, Oz Perkins, Donna Pieroni, Patrick St. Esprit, Deprise Brescia, Edward Atterton, Dylan Neal, Mark Totty, Bruce Boxleitner, Brad Hawkins, Michelle Holgate, David Chokachi, Daamen J. Krall, Henry Polic.\nProduzione.\nLa serie fu prodotta da MGM Television e National Broadcasting Company e girata negli studios della Metro-Goldwyn-Mayer a Culver City, a Los Angeles e a Newport Beach, in California. Le musiche furono composte da Gerald Brunskill.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 20 luglio 2002 al 17 maggio 2004 sulla NBC (primi 4 episodi) e in syndication. In Italia \u00e8 stata trasmessa dal 12 giugno 2005 su Fox con il titolo \"She Spies\".\nAlcune delle uscite internazionali sono state:"}
{"id": "3987483", "revid": "599013", "url": "https://it.wikipedia.org/wiki?curid=3987483", "title": "Forte Keranroux", "text": "Il forte Keranroux era una fortezza posta a difesa della citt\u00e0 di Brest (Francia).\nStoria.\nNel 1776 il comandante delle truppe della bassa Bretagna, il marchese Langeron, ordin\u00f2 la costruzione della cintura di fortificazioni, da Portzic al Penfeld, sulla riva destra del fiume.\nLa fortezza fu voluta da S\u00e9bastien Le Prestre de Vauban, e anch'essa costruita per difendere la citt\u00e0 dalla guerra d'indipendenza americana da una ipotetica invasione inglese. Questo forte, assieme al forte Questel (a circa 1,5 chilometri a sinistra) e al forte Penfeld (1 chilometro a sinistra), proteggevano la valle di Buis e la strada per Saint-Renan.\nQuesta fortezza aveva una pianta pentagonale ed una muratura che le davano la possibilit\u00e0 di godere una buona vista sulle piccole valli a nord del pianoro di Saint-Pierre. Le facce laterali avevano una lunghezza di 75 metri, i fianchi di 40 metri e la gola di 98 metri. All'interno il forte poteva ospitare circa 400 uomini. Il divario era fiancheggiato da gallerie controscarpa che nel XIX e XX secolo rappresentavano i punti di forza di una fortificazione. Questo forte non aveva una passerella coperta, a differenza di altre opere.\nIn un documento del 26 gennaio 1911 si legge dell'intenzione di armare il forte con quattro cannoni 90c e altri quattro 155L. Come queste altre, prest\u00f2 servizio fino al 1914. Fu gravemente danneggiato dai bombardamenti nel mese di agosto-settembre 1944. Ad oggi, i fossi furono colmati mentre i resti della fortezza furono trasformati in un giardino pubblico e le gallerie controscarpa sono inaccessibili. Alcune sezioni di muratura sono tuttavia ancora visibili."}
{"id": "3987486", "revid": "110157", "url": "https://it.wikipedia.org/wiki?curid=3987486", "title": "Basilica di San Sabino", "text": "La basilica di San Sabino (gi\u00e0 cattedrale) \u00e8 il principale luogo di culto cattolico di Canosa di Puglia.\nVenne edificata in et\u00e0 longobarda (VII-VIII secolo) per volere del duca Arechi II, dopo l'abbandono dei siti paleocristiani di San Leucio e San Pietro. Dedicata inizialmente ai Santi Giovanni e Paolo, fu intitolata a san Sabino il 7 settembre 1101, ad opera di papa Pasquale II, circa quattrocento anni dopo la traslazione delle spoglie del Santo nella cripta sottostante per mezzo del vescovo Pietro il 1\u00ba agosto di un anno imprecisato del secolo VIII. Fu riconosciuta come cattedrale nel 1916 da papa Benedetto XV.\nStoria.\nInizialmente la pianta della basilica era (ed \u00e8 tuttora) a croce latina, coperta da cinque cupole basse a vela e un'abside (illuminata da tre finestre, la cui centrale \u00e8 ricoperta da una vetrata raffigurante il patrono), chiaro esempio di stile romanico-bizantino: al di sotto del presbiterio si accedeva alla cripta, reliquiario del Santo. Le cinque volte poggiano su arcate sorrette da complessive diciotto colonne di marmi persichino, granito e cipollino: queste ultime (sei), con capitelli corinzi, furono recuperate da monumenti ormai devastati. Priva di affreschi e pavimentata con marmo bianco, la cattedrale giace a tre metri al di sotto della piazza dalla quale si accede.\nDopo il terremoto del 1851, la cattedrale rimase danneggiata: all'imponente opera di restauro prosegu\u00ec un deciso ampliamento coordinato dall'architetto Federico Santacroce che gi\u00e0 si occup\u00f2 qualche anno prima della facciata della Cattedrale di Andria: venne allungato il \"piede\" della pianta a croce latina, ricostruita la facciata in tufo locale (con costruzione del campanile laterale, a tre livelli con torretta ottagonale sovrastata da cupolina semisferica) con tre portali, ognuno dei quali in corrispondenza delle navate, a loro volta integrate da 8 cappelle nella zona pi\u00f9 antica.\nNel 2005 \u00e8 terminato il lungo restauro della chiesa, iniziato alla fine del XX secolo.\nDescrizione.\nArte e architettura.\nLa cattedrale, nella quale si accede dopo una breve discesa, presenta sull'architrave centrale della costruzione ampliata il simbolo degli Altavilla. Le cappelle corrispondenti alla navata destra, intercomunicanti, contengono nell'ordine: una fonte battesimale, per ci\u00f2 che riguarda la prima dall'ingresso; un altare e una tavola (affrescata da Luigi Liberato Buonvino) dedicati alla protettrice Madonna della Fonte la cui icona pervenne dopo la Prima Crociata nel paese dauno, nella seconda, nonch\u00e9 le porte bronzee dell'adiacente mausoleo di Boemondo; la statua lignea e una tela raffigurante sant'Alfonso Maria de' Liguori e il sepolcro del beato padre Antonio Maria Losito (1838-1917) nella terza. Un crocifisso di legno di met\u00e0 XX secolo, seguito da una recente scultura intagliata in un tronco d'albero dedicata a papa Giovanni Paolo II, anticipano l'ingresso alla sequenza di cappelle.\nSulla navata sinistra, invece, un simulacro di san Sabino in resina anticipa le tre cappelle seguenti: la prima contenente il \"tesoro\", composto da reliquie, calici, crocifissi e un busto in argento del santo, chiusa da una grata di ferro; la seconda dedicata a sant'Antonio (ma con tela rappresentante san Francesco d'Assisi); la terza, dedicata invece a sant'Anna, contiene il sepolcro dell'arcivescovo di Lecce Francesco Minerva (1904-2004). Sul braccio sinistro della croce latina sono presenti altre due cappelle: quella del SS. Sacramento (frontale rispetto all'ingresso), contenente la statua del \"Sacro Cuore\" e l'altra di san Giuseppe, all'estrema sinistra.\nIl presbiterio presenta l'altare maggiore con ciborio, posto su una base di marmo con tre gradini, sormontato da un baldacchino sorretto da quattro colonne di marmo rosso con capitelli corinzi a piramide ottagonale a due sezioni sorrette complessivamente da 48 colonnine dello stesso marmo, molto simile a quello presente nella basilica di San Nicola di Bari.\nImponente \u00e8 anche l'ambone di marmo attribuito ad Acceptus (XI secolo), poggiato su quattro colonne ottagonali. In cima al pulpito dell'ambone vi \u00e8 un leggio a forma di aquila, sempre in marmo.\nNei pressi dell'abside \u00e8 posto il seggio episcopale, opera presumibilmente di Romualdo e commissionato dal vescovo Ursone (tra il 1080 e il 1089): di ispirazione bizantina, la cattedra \u00e8 poggiata su due elefanti stilizzati ed ha alla base una lastra in bassorilievo a rappresentare due aquile.\nOrgano a canne.\nSulla cantoria in controfacciata, si trova l'organo a canne, costruito da Pacifico Inzoli nel 1913 e restaurato nel 2006 dai suoi eredi. Lo strumento, a trasmissione pneumatica, ha due tastiere di 58 note ciascuna ed una pedaliera retta di 27."}
{"id": "3987488", "revid": "767487", "url": "https://it.wikipedia.org/wiki?curid=3987488", "title": "52767 Ophelestes", "text": "52767 Ophelestes \u00e8 un asteroide troiano di Giove del campo troiano. Scoperto nel 1998, presenta un'orbita caratterizzata da un semiasse maggiore pari a 5,3012171\u00a0UA e da un'eccentricit\u00e0 di 0,0240308, inclinata di 12,80126\u00b0 rispetto all'eclittica.\nL'asteroide \u00e8 dedicato a Ofeleste, guerriero troiano ucciso da Teucro."}
{"id": "3987493", "revid": "1573940", "url": "https://it.wikipedia.org/wiki?curid=3987493", "title": "Tragopan satyra", "text": "Il tragopano satiro (Tragopan satyra ()) \u00e8 un uccello galliforme della famiglia dei Fasianidi.\nDescrizione.\nDimensioni.\nIl maschio misura 67-72 cm di lunghezza, per un peso di 1,6-2,1 kg; la femmina circa 57,5 cm per 1-1,2 kg di peso.\nAspetto.\nNei maschi, il dorso e le ali sono marroni, tappezzati di piccole macchie bianche cerchiate di nero. La testa \u00e8 blu-nera e rossa; il collo \u00e8 rosso. Il becco \u00e8 corto; da entrambi i lati della testa spunta un piccolo cornetto blu appuntito. La parte inferiore del corpo \u00e8 rossa, con grandi macchie bianche rotonde. Nel proseguimento del dorso, la coda \u00e8 marrone con l'estremit\u00e0 nera. Le zampe, robuste e di colore rosato, sono dotate di uno sperone.\nLe femmine presentano una colorazione generale marrone con strisce ocra e chiazze nerastre. La loro coda \u00e8 bruno-rossastra con barre nere e camoscio. Le regioni inferiori sono molto simili a quelle del maschio, ma presentano una colorazione pi\u00f9 chiara. Le zampe presentano una tinta color carne con zone bruno-grigiastre e il becco \u00e8 marrone. A partire dai quattro mesi di et\u00e0, i giovani maschi possiedono una barra nera sulle piume della coda e una sporadica tonalit\u00e0 arancione a livello della gola. I maschi immaturi non sviluppano completamente il piumaggio adulto prima dell'et\u00e0 di due anni. Fino a questa et\u00e0, non sono in grado di procreare.\nVoce.\nIl maschio emette un richiamo di annuncio \"wah waah oo-ah oo-aaaaa\" che diventa sempre pi\u00f9 potente mano a mano che si sviluppa. Questo grido \u00e8 ripetuto 12 o 14 volte, generalmente all'alba, e pu\u00f2 durare fino a 30 minuti.\nBiologia.\nVive in coppie isolate. In natura, presenta un comportamento timido e molto circospetto. Durante il periodo nuziale, il tragopano satiro sviluppa due tipi di parate e di rituali. Nella parata laterale, il maschio presenta il suo fianco alla femmina, con l'ala pi\u00f9 vicina a lei abbassata e quella dal lato opposto sollevata. Nella parata frontale, il maschio si pone davanti alla sua \"partner\" a circa un metro di distanza, si accovaccia leggermente, arruffa le piume, apre le ali e le agita deliberatamente verso il suolo. Smuove la testa su e gi\u00f9, ripetendo questo movimento pi\u00f9 e pi\u00f9 volte. I cornetti si dilatano, le caruncole vengono messe in evidenza, le piume tremolano e fremono. L'uccello emette inoltre un suono squillante. Quando le caruncole sono completamente estese, il maschio interrompe la sua parata e si avvicina alla femmina continuando ad esibirsi. Allora si rilassa e i suoi attributi, cornetti e caruncole, si ritraggono. La parata si conclude a tutti gli effetti quando il maschio intraprende una corsa in avanti sgonfiando il petto e le piume dei fianchi.\nAlimentazione.\nI tragopani satiri si nutrono di insetti, di molta vegetazione verde, di bacche e di altri frutti. Sono particolarmente ghiotti dei petali, delle gemme e delle foglie di piante quali gli allori, i rododendri, le felci, le dafne e gli alberi della cannella. Mangiano anche germogli di bamb\u00f9, semi di rododendro ed ogni sorta di bulbi della famiglia delle cipolle. Tra gli insetti, i tragopani apprezzano particolarmente le forbicine, le formiche e le blatte. Consumano anche ogni tipo di invertebrati quali i ragni o le scolopendre. In cattivit\u00e0 i tragopani satiri non mangiano praticamente che frutta e bacche. Nelle loro aree di foraggiamento, i tragopani satiri vanno in cerca di nutrimento la mattina presto o nel tardo pomeriggio, ma quando il cielo \u00e8 nuvoloso si alimentano pi\u00f9 spesso. Frequentano sia il limitare delle foreste che il fitto sottobosco. Razzolano in una zona limitata, piuttosto che su grandi superfici.\nRiproduzione.\nLa stagione riproduttiva ha luogo generalmente tra maggio e giugno, ma alcune coppie che vivono a quote pi\u00f9 elevate possono nidificare anche in luglio. Il nido, fatto di pezzi di legno e di ramoscelli, viene installato lontano dal suolo, su un albero o un arbusto, ad un'altezza che pu\u00f2 raggiungere i 6 metri. Esso \u00e8 ben nascosto alla vista. In natura, una covata tipica \u00e8 costituita da due o tre uova, mentre in cattivit\u00e0 queste possono anche essere sei o addirittura otto. Queste uova, di colore camoscio con macchie e chiazze bruno-rossastre, vengono covate per un periodo di circa 28 giorni. I giovani tragopani satiri sono precoci e possono sopravvivere senza cibo per due giorni dopo la schiusa. Dopo due o tre giorni, i pulcini sono in grado di svolazzare e di appollaiarsi, ma trascorrono lunghi momenti rannicchiati sotto l'ala della madre. I giovani frequentano il nucleo familiare e rimangono con la madre fino all'et\u00e0 di un anno.\nDistribuzione e habitat.\nLa specie \u00e8 endemica delle regioni centrali e orientali dell'Himalaya, dal nord dell'India e dal Nepal, ad ovest, fino al Bhutan e all'Arunachal Pradesh (India), ad est; da tali zone essa penetra anche in alcune vallate inferiori del vicino Tibet (Cina). Il tragopano satiro \u00e8 un uccello di alta montagna che vive ad un'altitudine che pu\u00f2 essere stimata tra i 3000 e i 4500 metri. Durante l'inverno, ridiscende verso i 2000 metri. Questi galliformi si possono trovare generalmente nelle zone fresche e umide o nelle foreste temperate di conifere, ma frequentano regolarmente anche le foreste di querce con un fitto sottobosco di bamb\u00f9 e di rododendri o le foreste miste di conifere e di latifoglie. Si possono inoltre osservare nelle zone rocciose e nelle forre bagnate da piccoli corsi d'acqua a flusso veloce. In questi luoghi il sottobosco \u00e8 costituito da lill\u00e0 e pu\u00f2 essere tappezzato di primule, viole, fragole e nontiscordardim\u00e9."}
{"id": "3987495", "revid": "174925", "url": "https://it.wikipedia.org/wiki?curid=3987495", "title": "Mashghiah", "text": "Mashgiach o mashghiah (, plur. \u05de\u05e9\u05d2\u05d9\u05d7\u05d9\u05dd, \"mashgichim\", lett. \"Supervisore\") \u00e8 un ebreo che sovrintende lo stato e condizioni di kasherut di uno stabilimento, organizzazione o istituto kosher. Il mashgiah controlla qualsiasi tipo di organizzazione per la produzione di alimenti, inclusi i mattatoi, le industrie alimentari, gli alberghi, le operazioni di catering, le case per anziani/ospizi, i ristoranti, i macellai, le drogherie, i supermercati e le cooperative. Il mashgiach di solito lavora in sito come supervisore e ispettore, come rappresentante dell'organizzazione kasherut o del rabbino locale, che prende poi le decisioni finali su quello che \u00e8 o non \u00e8 accettabile come kosher. A volte il rabbino certificatore (ebraico: \u05e8\u05d1 \u05d4\u05de\u05db\u05e9\u05d9\u05e8, \"rav hamachshir\") svolge lui stesso le funzioni di mashgiach, come capita in molte piccole comunit\u00e0.\nRequisiti.\nI requisiti normali per diventare un mashgiach sono: essere ebrei, osservare il sabato (\"shomer Shabbat\"), osservare le leggi della kasherut (\"shomer kasherut\"), ed eseguire le mitzvot, i comandamenti della Torah (\"shomer mitzvot\"). Ogni rabbino ha esigenze diverse e a volte lo stesso rabbino pu\u00f2 avere esigenze diverse, a seconda del tipo di stabilimento soggetto al controllo (ad esempio, la supervisione di un mattatoio sar\u00e0 molto diversa dalla supervisione di un negozio di alimentari). A volte per\u00f2 l'unico requisito \u00e8 che la persona sia ebrea e conosca le leggi della kasherut. L'ebreo osservante pu\u00f2 essere uomo o donna.\nIndipendentemente dai requisiti specifici di idoneit\u00e0 per un mashgiach, questo compito comporta una grande responsabilit\u00e0 e tutto l'onere di una comunit\u00e0. Il mashgiach appone il suo buon nome e il nome della comunit\u00e0 su tutto quello che controlla durante il suo lavoro, divenendone responsabile."}
{"id": "3987496", "revid": "767487", "url": "https://it.wikipedia.org/wiki?curid=3987496", "title": "58931 Palmys", "text": "58931 Palmys \u00e8 un asteroide troiano di Giove del campo troiano. Scoperto nel 1998, presenta un'orbita caratterizzata da un semiasse maggiore pari a 5,2671929\u00a0UA e da un'eccentricit\u00e0 di 0,0995787, inclinata di 16,40426\u00b0 rispetto all'eclittica.\nL'asteroide \u00e8 dedicato a Palmi, guerriero troiano."}
{"id": "3987499", "revid": "599013", "url": "https://it.wikipedia.org/wiki?curid=3987499", "title": "Monastero di Santa Maria della Valle", "text": "Il monastero di Santa Maria della Valle (detto anche \"di Santa Maria della Valle Josafat\") \u00e8 un convento abbandonato di monache benedettine. Sorge in localit\u00e0 impervia e isolata, sui monti Peloritani, in un'alta vallata, presso il greto del torrente \"Ritiro\".\nStoria.\nA partire dalla met\u00e0 del Trecento, con l'edificazione della chiesa di Santa Maria della Scala, all'interno della cinta muraria di Messina, le monache si stabilirono in citt\u00e0, utilizzando il vecchio convento solo come dimora estiva. A partire dal Concilio di Trento, con l'imposizione della clausura, l'abbandono del monastero divenne definitivo, e il complesso and\u00f2 incontro alla rovina architettonica.\nAttivit\u00e0 di fabbricazione di falsi documentali.\nIl monastero \u00e8 noto per essere stato, tra il 1108 e il 1291, un centro importante di produzione di falsi diplomi. L'attivit\u00e0 di fabbricazione di falsi documenti avveniva a beneficio di monasteri della Sicilia e di altre regioni dell'Italia meridionale.\nChiesa di Santa Maria della Valle.\nAl complesso architettonico appartiene la chiesa di Santa Maria della Valle, chiesa fortezza, un tempo ricchissima di marmi e mosaici. Il progressivo abbandono, e il trascorrere del tempo, fecero s\u00ec che la chiesa fosse colmata in gran parte dai detriti alluvionali del torrente; oggi, un adeguato restauro ne ha restituita l'originaria struttura."}
{"id": "3987506", "revid": "726373", "url": "https://it.wikipedia.org/wiki?curid=3987506", "title": "Ren'ai shindan", "text": " \u00e8 un dorama in 12 puntate di TV Tokyo e mandato in onda nel 2007: tratta vari temi \"scottanti\" riguardanti quello che pu\u00f2 esser definito come \"amore proibito\", impossibile, tab\u00f9. Vengono raccontate 4 storie, ognuna delle quali suddivisa in 3 episodi.\nTrama.\n1\u00aa storia: \"Tsubasa no Kakera\".\nIl patrigno di Tsubasa ha appena tentato il suicidio, ed il peso di questo fatto grava fortemente sopra il ragazzo, che sente ci\u00f2 come una sua responsabilit\u00e0.\nUn giorno Tsubasa viene inseguito per strada e tormentato da tre ragazzi pi\u00f9 grandi: sghignazzando si prendono gioco di lui e della sua famiglia, malmenandolo, rovesciando tutto il contenuto della cartella e rompendogli la scatola contenente i tubetti di colore che usa per dipingere. Di tutto s'accorge Ryou, un vicino di casa con cui per\u00f2 Tsubasa non ha mai parlato assieme, che per\u00f2 finge di non vedere nulla.\nSubito dopo l'aggressione subita, Tsubasa s'affretta a correre a scuola (\u00e8 difatti in grave ritardo) ancora coi vestiti sporchi e stracciati; prima delle lezioni si dirige nei bagni per tentar di dar una ripulita agli abiti. Incontra Kain, un ragazzo sempre molto gentile ed affabile, il quale cerca immediatamente di confortarlo: Tsubasa gli \u00e8 grato di ci\u00f2, e lo dimostra con affetto.\nMa giunge Ryou, il quale si fa immediatamente avanti, venendo ad instaurare cos\u00ec un sentimentalmente complicato triangolo amoroso.\n2\u00aa storia: \"Sayonara no melody\".\nCinque anni prima il fratello di Yuna, Kazu, s'era dovuto recare a New York per completare i suoi studi di musica: quando torna in Giappone viene ospitato a casa della sorella. Dopo tutto il tempo trascorso lontano, egli sembra notevolmente cambiato, cresciuto, maturo, e lei stenta a riconoscerlo. Ma tutto ad un tratto gli autentici sentimenti d'entrambi si svelano; a lei torna alla memoria la loro adolescenza, quando Kazu scrisse la sua prima canzone d'amore dedicandola alla sorella minore.\nDa questo avvenimento \u00e8 sgorgato un complesso vortice sentimenti anche molto contrastanti tra loro; i due fratelli oramai non si riconoscono pi\u00f9 solamente come consanguinei, ma anche come amanti.\n3\u00aa storia: \"Seifuku no Eve\".\nSaera s'\u00e8 dovuta inaspettatamente trasferire a met\u00e0 anno in un collegio per sole ragazze. Inizialmente si sente un po' isolata, non conoscendo nessuno e sentendosi anche un poco intimidita dalle compagne, con cui non ha mai avuto a che fare prima.\nKurumi \u00e8 una ragazza sedicenne di carattere gentile, cordiale e sempre di buonumore, un tipo affabile insomma e molto spigliato; Saera gli \u00e8 molto grata per essersi subito avvicinata a lei, cos\u00ec da non farla pi\u00f9 sentir sola ed abbandonata in mezzo a sconosciute. Ne rimane subito fortemente ammirata, tanto che il fascino e carisma che l'amica emana si trasmuta in Saera in vero e proprio innamoramento.\nPurtroppo per Saera, per\u00f2, Kurumi \u00e8 gi\u00e0 molto innamorata di Maria, una ballerina di talento che per\u00f2 non la degna d'uno sguardo essendo a sua volta innamorata di qualcun altro.\n4\u00aa storia: \"Unmei no Kodou\".\nKei, un giovane medico, viene salvato da un annegamento mentre si trova in una piscina pubblica dal bagnino incaricato della sicurezza, un ragazzo molto attraente. Da allora inizia tra i due un rapporto, sia sentimentale che intimo.\nPoco tempo dopo per\u00f2 a Kanade (questo il nome del ragazzo) viene diagnosticata una malattia cardiaca che non lascia speranze. Kei cerca di stargli vicino per quanto pu\u00f2, ma Kanade sembra non apprezzar troppo la piet\u00e0 del compagno e lo allontana bruscamente da s\u00e9.\nNel frattempo nell'ospedale dove Kei lavora, a seguito d'un casuale incrociarsi d'eventi, i diretti superiori di Kei vengono a conoscenza del rapporto amoroso che questi intrattiene col ragazzo: il direttore impone al giovane aspirante chirurgo di troncare immediatamente quella reazione cos\u00ec disdicevole, con la minaccia di licenziarlo se non l'avesse fatto al pi\u00f9 presto. Aggiunge poi che il ragazzo potr\u00e0 esser accettato in quell'ospedale solo a tale condizione.\nComprendendo che la salvezza di Kanade \u00e8 la cosa pi\u00f9 importante, Kei accetta il ricatto: ma il destino non s'accontenter\u00e0 d'una scelta cos\u00ec poco risolutiva.\nKei finisce per scegliere di non lasciare solo Kanade, e cercher\u00e0 una soluzione compatibile al benessere d'entrambi; innanzitutto far\u00e0 ogni cosa in suo potere per ritornar ad esser accettato da Kanade, e dimostrargli che ci\u00f2 che sta facendo per lui non \u00e8 mero senso di piet\u00e0, bens\u00ec profondo e sincero sentimento d'amore. Star\u00e0 al suo fianco per il resto dei suoi giorni. "}
{"id": "3987508", "revid": "6923", "url": "https://it.wikipedia.org/wiki?curid=3987508", "title": "Laphagau", "text": ""}
{"id": "3987521", "revid": "155634", "url": "https://it.wikipedia.org/wiki?curid=3987521", "title": "Palazzetto Pisani", "text": "Palazzetto Pisani \u00e8 un palazzo di Venezia, ubicato nel sestiere di San Marco.\nAffacciato sul Canal Grande, vicino al Ponte dell'Accademia e al Campo Santo Stefano, esso sorge tra il rio Santissimo o di Santo Stefano ed il settecentesco Palazzo Benzon Foscolo, dirimpetto a Campo San Vio.\nStoria.\nFu acquistato nel 1751 da Andrea Pisani (\"rectius\" Almor\u00f2 1\u00b0 Alvise Andrea) dal marchese Giovanni Poleni fisico matematico ed astronomo dell'Universit\u00e0 di Padova, al fine di permettere alla famiglia Pisani - gi\u00e0 proprietaria del grandioso Palazzo Pisani di Santo Stefano costruito intorno al 1615 - di affacciarsi sul Canal Grande. In questa occasione, venne abbattuto il muro che lo separava dalla dimora principale e i due stabili vennero uniti, ma tale disposizione dur\u00f2 solo pochi anni. Gi\u00e0 nel 1816 la dimora venne acquistata dal duca di Genova, per poi passare nel 1945 al conte Leonardo De Lazara, che ne cur\u00f2 il restauro.\nDescrizione.\n\u00c8 un palazzo di forme tradizionali e dalla spiccata eleganza, che fa da avamposto al corpo imponente di Palazzo Pisani di Santo Stefano al quale \u00e8 congiunto. Esso denuncia nella facciata origini tardo cinquecentesche o, in alternativa, seicentesche. La facciata, che si sviluppa su quattro livelli, con un piano nobile compreso tra due mezzanini, \u00e8 contraddistinta dalla presenza di coppie di bifore, secondo uno schema usato anche a Palazzo Giustinian Bernardo. Elementi caratteristici sono anche la presenza di uno stemma, di marcapiani in pietra d'Istria e del portale in pietra, che ha per\u00f2 funzione solo decorativa, dato che l'accesso al Palazzo non \u00e8 dalla principale via acquatica della citt\u00e0, bens\u00ec da Calle del Portico Pisani."}
{"id": "3987526", "revid": "1494169", "url": "https://it.wikipedia.org/wiki?curid=3987526", "title": "Jullien", "text": ""}
{"id": "3987530", "revid": "287204", "url": "https://it.wikipedia.org/wiki?curid=3987530", "title": "29373 Hamanowa", "text": "29373 Hamanowa \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,3658991\u00a0UA e da un'eccentricit\u00e0 di 0,0615080, inclinata di 5,00149\u00b0 rispetto all'eclittica."}
{"id": "3987533", "revid": "599013", "url": "https://it.wikipedia.org/wiki?curid=3987533", "title": "Sadler", "text": ""}
{"id": "3987536", "revid": "287204", "url": "https://it.wikipedia.org/wiki?curid=3987536", "title": "29394 Hirokohamanowa", "text": "29394 Hirokohamanowa \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,6750713\u00a0UA e da un'eccentricit\u00e0 di 0,1571967, inclinata di 12,47715\u00b0 rispetto all'eclittica."}
{"id": "3987537", "revid": "1114711", "url": "https://it.wikipedia.org/wiki?curid=3987537", "title": "Petr Ben\u010d\u00edk", "text": ""}
{"id": "3987541", "revid": "287204", "url": "https://it.wikipedia.org/wiki?curid=3987541", "title": "31152 Daishinsai", "text": "31152 Daishinsai \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,5376977\u00a0UA e da un'eccentricit\u00e0 di 0,2146654, inclinata di 13,12932\u00b0 rispetto all'eclittica."}
{"id": "3987545", "revid": "10431", "url": "https://it.wikipedia.org/wiki?curid=3987545", "title": "Comitia calata", "text": ""}
{"id": "3987547", "revid": "1305772", "url": "https://it.wikipedia.org/wiki?curid=3987547", "title": "Kandel (disambigua)", "text": ""}
{"id": "3987551", "revid": "86599", "url": "https://it.wikipedia.org/wiki?curid=3987551", "title": "30937 Bashkirtseff", "text": "30937 Bashkirtseff \u00e8 un asteroide della fascia principale. Scoperto nel 1994, presenta un'orbita caratterizzata da un semiasse maggiore pari a 2,5793460\u00a0UA e da un'eccentricit\u00e0 di 0,1181265, inclinata di 3,05000\u00b0 rispetto all'eclittica."}
{"id": "3987555", "revid": "767487", "url": "https://it.wikipedia.org/wiki?curid=3987555", "title": "Romolo Ferrario", "text": ""}
{"id": "3987557", "revid": "767487", "url": "https://it.wikipedia.org/wiki?curid=3987557", "title": "Eldorado Road", "text": "Eldorado Road (\"Eldorado\") \u00e8 un film del 2008 scritto e diretto da Bouli Lanners, che interpreta anche uno dei due protagonisti.\nPresentato nella Quinzaine des R\u00e9alisateurs al 61\u00ba Festival di Cannes, \u00e8 stato candidato al Premio C\u00e9sar per il miglior film straniero.\nProduzione.\nLe riprese del film sono state effettuate in Vallonia tra l'11 giugno e il 4 agosto 2007."}
{"id": "3987564", "revid": "767487", "url": "https://it.wikipedia.org/wiki?curid=3987564", "title": "Michele Chirico", "text": "Carriera.\nCresciuto nel Modena, nel quale vinse un campionato il campionato di serie C 1960/61, pass\u00f2 alla Roma, con cui gioc\u00f2 3 partite nell'ambito della Coppa dell'Amicizia.\nRitorn\u00f2 poi a Modena giocando due stagioni in Serie A e due in Serie B."}
{"id": "3987568", "revid": "287204", "url": "https://it.wikipedia.org/wiki?curid=3987568", "title": "36782 Okauchitakashige", "text": "36782 Okauchitakashige \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6399911\u00a0UA e da un'eccentricit\u00e0 di 0,1863829, inclinata di 10,42064\u00b0 rispetto all'eclittica."}
{"id": "3987573", "revid": "1598", "url": "https://it.wikipedia.org/wiki?curid=3987573", "title": "Borgo Schir\u00f2", "text": "Borgo Giacomo Schir\u00f2 \u00e8 una piccola frazione sita a 10 chilometri da Corleone ma ricadente nell'amministrazione territoriale del comune di Monreale.\nGeografia fisica.\nIl borgo \u00e8 posto sulle ondulate propaggini dell'Alto Belice Corleonese, in una zona a fortissima vocazione agricola (frutta, vigneti, cerealicoltura), caratterizzata da un paesaggio campestre scarsamente antropizzato, con presenza di poche case sparse ed aziende agricole. \u00c8 a pochi chilometri da Rocca Busambra e dalla Riserva naturale di bosco Ficuzza.\nStoria.\nNacque alla fine degli anni trenta del Novecento per volere del regime fascista con l'obiettivo, insieme alla costruzione di altri borghi in varie zone della Sicilia, di favorire la colonizzazione del latifondo e di permettere ai contadini di poter vivere vicino alle terre da coltivare evitando cos\u00ec l'emigrazione verso le citt\u00e0 ed il conseguente abbandono dei campi.\nIl nome fu dato in onore di Giacomo Schir\u00f2, medaglia d'oro al valor militare, giovane arb\u00ebresh ucciso con 53 coltellate per le strade di Piana degli Albanesi il 23 luglio 1920. Il progetto fu realizzato dall'architetto Girolamo Manetti Cusa e la realizzazione fu affidata all'impresa Mario Odorisio.\nOltre alle abitazioni dei contadini (circa una ventina) il borgo comprendeva anche una chiesa con l'annessa canonica, la scuola elementare per permettere ai figli dei contadini di essere istruiti, un negozio di generi alimentari e tabacchi, un sala da barba, un ambulatorio medico, una rivendita, botteghe per artigiani, un ristorante ed una fontana. Tra gli edifici istituzionali sorgevano il Municipio e la caserma.\nBorgo Schir\u00f2 visse il periodo di suo massimo splendore tra gli anni quaranta e gli anni cinquanta costituendo una realt\u00e0 urbana compatta, viva e dinamica in cui si potevano contare circa 100 abitanti.\nNel 1942 il borgo avrebbe dovuto essere oggetto di ampliamento, realizzando uffici, officine, ambulatorio veterinario ed alloggi, ma a causa della guerra le opere non furono mai iniziate.\nNel 1948, nel 1953-54 e nel 1958-1965 sono stati effettuati diversi interventi di manutenzione straordinaria per la riparazione dei danni bellici.\nTra la fine degli anni cinquanta e gli inizi degli anni sessanta inizi\u00f2 il declino del borgo che si and\u00f2 spopolando sempre pi\u00f9 e cadde lentamente nell'oblio. Nemmeno l'approvazione della legge sulla riforma agraria del 1950 e le attivit\u00e0 dell'Ente per la Riforma Agraria (ERAS), poi diventato Ente di Sviluppo Agricolo (ESA), riuscirono ad evitare l'abbandono del territorio. Infatti la cooperazione forzata fra enti pubblici e contadini ed i pochi ettari (appena 4) assegnati a questi ultimi non diedero risultati positivi e la conseguenza fu un'emigrazione massiccia ed irrefrenabile.\nAgli inizi degli anni settanta a Borgo Schir\u00f2 persisteva un'atmosfera surreale. Rimasero soltanto la famiglia Sollazzo che gestiva il negozio di generi alimentari e tabacchi presso cui si rifornivano i contadini che andavano a coltivare i campi vicini ed il parroco che continuava a celebrare la messa presso la chiesa e che vedeva qualche fedele partecipare soprattutto la domenica.\nSuccessivamente il Borgo fu oggetto ripetuto di furti e ruberie che portarono il signor Sollazzo e la sua famiglia ad abbandonare il negozio ed a trasferirsi a Corleone. L'unico che riusc\u00ec a resistere fu il parroco che fino agli anni 2000 fu l'unico abitante di Borgo Schir\u00f2; ma anche lui, a causa dei continui furti di statue, arredi ed altri paramenti sacri e di atti vandalici, dovette cedere e chiese di essere assegnato ad un'altra parrocchia.\nOggi di Borgo Schir\u00f2 rimane una piazza deserta circondata da abitazioni vuote e malridotte con muri e strutture pericolanti e semidistrutte, illuminazione e segnaletica inesistente e con la vegetazione che ha invaso marciapiedi e cortili."}
{"id": "3987574", "revid": "1318658", "url": "https://it.wikipedia.org/wiki?curid=3987574", "title": "Eckstein", "text": ""}
{"id": "3987575", "revid": "76963", "url": "https://it.wikipedia.org/wiki?curid=3987575", "title": "Brendan Sexton III", "text": "Biografia.\nNato e cresciuto a Staten Island, ha frequentato il liceo presso la High School for Humaties e ha continuato gli studi all'Hunter College. Provienente da una numerosa famiglia, ha due fratelli e sette sorelle. Ha debuttato nel 1995 nel ruolo di un problematico bullo nel film di Todd Solondz \"Fuga dalla scuola media\", per cui riceve una candidatura agli Independent Spirit Awards. Nel 1997 ottiene il suo primo ruolo da protagonista in \"Hurricane Streets\" di Morgan J. Freeman, con cui collabora pi\u00f9 volte negli anni seguenti. Ha recitato in film come \"Pecker\", \"Desert Blue\", \"Boys Don't Cry\" e \"Black Hawk Down - Black Hawk abbattuto\". Nel 2011 recita nella prima stagione della serie televisiva \"The Killing\", nel ruolo del disturbato Belko Royce. Sexton possiede anche un'etichetta discografica indipendente, con base a New York, chiamata \"Big Bit Of Beauty\", con cui gestisce vari gruppi musicali hip-hop."}
{"id": "3987577", "revid": "1371684", "url": "https://it.wikipedia.org/wiki?curid=3987577", "title": "Amstel Gold Race 2012", "text": "L'Amstel Gold Race 2012, quarantasettesima edizione della corsa e valevole come undicesima prova dell'UCI World Tour 2012, si svolse il 15 aprile 2012 su un percorso di 256,5 km. \u00c8 stata vinta dall'italiano Enrico Gasparotto, che ha concluso la corsa in 6h32'35\".\nPercorso.\nL'edizione 2012, part\u00ec da Maastricht e termin\u00f2 sulla collina del Cauberg nel comune di Valkenburg aan de Geul. Quest'edizione subisce delle variazioni rispetto alle precedenti: viene eliminato il passaggio da Valkenburg che garantiva 2\u00a0km in pi\u00f9 di pianura, avvicinando Keutenberg e Cauberg, le ultime due salite della corsa. Il percorso diminuisce a 256,5\u00a0km, quattro in meno rispetto all'edizione precedente.\nRispetto all'edizione dell'anno scorso i muri da affrontare sono 31, a causa dell'eliminazione del Geulhemmerweg.\nI muri da affrontare sono Maasberg, Adsteeg, Lange Raasberg, Bergeswed, Sibbergrube, Cauberg, Wolfsberg, Loorberg, Schewibergerweg, Camerig, Drielantenpunt, Gemmenich, Vijlenerbos, Eperheide, Gulpenerberg, Plettenbergweg, Eyeserweg, St. Remigiusstrat, Vrakelberg, Sibbergrube, Cauberg, Geuhlemmerweg, Bemelerberg, Wolfsberg, Loorberg, Gulpenerberg, Kruisberg, Eiersbosweg, Fromberg e Keutemberg. Da quest'ultimo muro mancheranno 12\u00a0km all'arrivo. In seguito ad un tratto di discesa e di pianura si arriva ai piedi del Cauberg, l'ultima ascesa che termina a poche centinaia di metri dal traguardo.\nSquadre e corridori partecipanti.\nGli organizzatori hanno invitato 24 squadre: oltre alle squadre UCI ProTour, sono state invitate 6 con licenza UCI Professional Continental Team.\nFavoriti.\n\u00c8 al via il campione in carica Philippe Gilbert. Partecipano, tra gli altri, Fr\u00e4nk Schleck (vincitore dell'edizione 2006) e Damiano Cunego (vinse nel 2008).\nResoconto degli eventi.\nIntorno al 40\u00ba chilometro parte una fuga di sette corridori, Romain Bardet, Peio Bilbao, Steven Caethoven, Alex Howes, Michel Kreder, C\u00e9dric Pineau e Simone Stortoni. In seguito si aggiungono altri due ciclisti, S\u00e9bastien Delfosse e Eliot Lietaer. I fuggitivi raggiungono un vantaggio massimo di circa 13' prima che il plotone cominci a lavorare per il riassorbimento. Arrivano i primi segni di cedimento da parte di alcuni corridori, fra i quali Oscar Gatto, Cadel Evans e Matti Breschel. Una caduta coinvolge Jurgen Van Den Broeck, che rientra in gruppo con l'aiuto di alcuni gregari.\nDal 210\u00ba chilometro di corsa la Katusha, guidata soprattutto da \u00c1ngel Vicioso, riesce a riportare a 3' il distacco dai fuggitivi. Tra i fuggitivi si susseguono diversi scatti, mentre nel gruppo prova un'azione Nicki S\u00f8rensen, velocemente ripreso dal plotone. Sul Gulperberg, Bardet attacca seguito dallo statunitense Howes. Tutti gli altri fuggitivi vengono ripresi dal gruppo.\nA causa di un guasto meccanico Samuel S\u00e1nchez \u00e8 costretto a fermarsi ma rientrer\u00e0 nel gruppo dei migliori scortato da due gregari, mentre sul Fromberg Robert Gesink, alla vigilia uno dei favoriti, si stacc. Nel gruppo sono diversi i tentativi degli outsider, tutti ripresi. Van Avermaet, gregario di Gilbert, riprende Howes a meno di 10\u00a0km al traguardo, e poco dopo anche Bardet, l'ultimo degli attaccanti del mattino. Dopo altri tentativi di Enrico Gasparotto, Joaquim Rodr\u00edguez, Thomas Voeckler e Peter Sagan, \u00e8 \u00d3scar Freire a sferrare l'attacco: lo spagnolo riesce a fare il vuoto dietro di s\u00e9 a 7\u00a0km dal Cauberg.\nSuccessivamente ci prova anche Niki Terpstra, ma non riesce a guadagnare che pochi secondi. Sul Cauberg parte Philippe Gilbert, seguito a ruota da Sagan, Jelle Vanendert e Gasparotto. Damiano Cunego cade a un centinaio di metri dal traguardo; nel frattempo Freire \u00e8 raggiunto dal quartetto e scatta la volata: Sagan parte troppo presto, venendo scavalcato da Gasparotto e da Vanendert. Vince l'italiano, al primo successo stagionale, davanti al belga e allo stesso Sagan. Freire conquista la quarta piazza, seguono Thomas Voeckler, Gilbert, S\u00e1nchez, poi Fabian Wegmann, Rinaldo Nocentini e Bauke Mollema."}
{"id": "3987580", "revid": "71433", "url": "https://it.wikipedia.org/wiki?curid=3987580", "title": "Brendan Sexton Jr.", "text": ""}
{"id": "3987585", "revid": "287204", "url": "https://it.wikipedia.org/wiki?curid=3987585", "title": "37592 Pauljackson", "text": "37592 Pauljackson \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,6248126\u00a0UA e da un'eccentricit\u00e0 di 0,0590553, inclinata di 5,17886\u00b0 rispetto all'eclittica."}
{"id": "3987587", "revid": "76963", "url": "https://it.wikipedia.org/wiki?curid=3987587", "title": "Sh\u014dko Nakagawa", "text": "Biografia.\nNota con il soprannome di , \u00e8 la figlia di Katsuhiko Nakagawa, una celebrit\u00e0 giapponese degli anni ottanta. Celebre presentatrice di \"Pok\u00e9mon Sunday\" e di \"Pok\u00e9mon Smash!\", \u00e8 rappresentata dall'agenzia di talenti Watanabe Entertainment.\nSh\u014dko Nakagawa \u00e8 la voce originale di Pichu Spunzorek in ' e di Keldeo in '. Interpreta di frequente sigle di anime (tra cui \"Sorairo Days\" di \"Sfondamento dei cieli Gurren Lagann\" e la nuova versione di \"Pegasus Fantasy\" di \"Saint Seiya \u03a9\")."}
{"id": "3987591", "revid": "287204", "url": "https://it.wikipedia.org/wiki?curid=3987591", "title": "39880 Dobsinsky", "text": ""}
{"id": "3987592", "revid": "767487", "url": "https://it.wikipedia.org/wiki?curid=3987592", "title": "Carl Nicks (giocatore di football americano)", "text": "Carriera professionistica.\nNew Orleans Saints.\nNella sua stagione da rookie, Nicks sostitu\u00ec Jamar Nesbit nella formazione titolare dopo che Nesbit viol\u00f2 la politica della lega sull'abuso di sostanze. Le sue prestazioni eccedettero le aspettative e Nicks gioc\u00f2 tutte e le 16 gare stagionali, 13 delle quali da titolare.\nNicks disput\u00f2 tutte le gare della stagione 2009 come titolare. I Saints iniziarono la stagione vincendo le prime 13 partite consecutive, prima di perdere le ultime tre. La possibilit\u00e0 di saltare il turno delle wild card si rivel\u00f2 di gran beneficio per la squadra, che pot\u00e9 ritemprarsi dopo il difficile finale di stagione regolare. Nel division round dei playoff, i Saints superarono i Cardinals 41-14 e nella finale della NFC i Minnesota Vikings per 31-28 nei tempi supplementari. Il 7 febbraio 2010, i Saints sconfissero i favoriti Indianapolis Colts nel Super Bowl XLIV disputato a Miami e Nicks si laure\u00f2 per la prima volta campione NFL.\nLa stagione 2010 la gioc\u00f2 come guardia sinistra titolare e al termine della stessa fu convocato per il suo primo Pro Bowl, convocazione che ricevette anche nel 2011, oltre a venire inserito nella formazione ideale della stagione All-Pro ed essere stato votato al 76\u00ba posto nella NFL Top 100, l'annuale classifica dei migliori cento giocatori della stagione.\nTampa Bay Buccaneers.\nNicks firm\u00f2 un contratto quienquennale del valore di 47,5 milioni di dollari coi Tampa Bay Buccaneers il 14 marzo 2012. Dopo avere giocato solamente nove partite in due stagioni a causa degli infortuni, il 25 luglio 2014, il giocatore e la franchigia acconsentirono a separarsi consensualmente."}
{"id": "3987593", "revid": "339392", "url": "https://it.wikipedia.org/wiki?curid=3987593", "title": "English hip hop", "text": ""}
{"id": "3987594", "revid": "599013", "url": "https://it.wikipedia.org/wiki?curid=3987594", "title": "Ernesto Morandi", "text": "Caratteristiche tecniche.\nNonostante il fisico minuto, le sue doti principali erano la grande combattivit\u00e0 e lo spirito di sacrificio."}
{"id": "3987597", "revid": "287204", "url": "https://it.wikipedia.org/wiki?curid=3987597", "title": "39880 Dob\u0161insk\u00fd", "text": "39880 Dob\u0161insk\u00fd \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,3073428\u00a0UA e da un'eccentricit\u00e0 di 0,0934484, inclinata di 5,26666\u00b0 rispetto all'eclittica."}
{"id": "3987607", "revid": "287204", "url": "https://it.wikipedia.org/wiki?curid=3987607", "title": "Stenhouse", "text": ""}
{"id": "3987609", "revid": "76963", "url": "https://it.wikipedia.org/wiki?curid=3987609", "title": "Ry\u014dsuke Yamada", "text": "Biografia.\nLa sua prima apparizione televisiva \u00e8 datata 2004, quando a 11 anni partecipa allo show di variet\u00e0 \"Ya-ya-yah\".\nNel 2006 ottiene il suo primo ruolo in una fiction televisiva nel film \"Tantei Gakuen Q Special\".\nDebutta musicalmente, in qualit\u00e0 di membro degli Hey! Say! JUMP nel 2007, anno anche del suo album d'esordio. Nello stesso 2007 \"Tantei Gakuen Q\" diviene un dorama e Ry\u014dsuke vi svolge lo stesso ruolo che aveva avuto nel film dell'anno precedente. Nel frattempo continua ad esibirsi in vari concerti col gruppo musicale di cui fa parte.\nNel 2008 partecipa al dorama live action \"One Pound Gospel\" a fianco di Kazuya Kamenashi; poi ottiene un ruolo da co-protagonista nel film \"Sensei wa erai!\" e poi in \"Furuhata ch\u016bgakusei\". Alla fine dell'anno \u00e8 uno dei protagonisti del dorama \"\".\nNel 2009 diviene leader del gruppo provvisorio chiamato \"NYC Boys\" che fa da supporter del team della squadra giapponese di volley al campionato mondiale. Alla fine dell'anno interpreta il ruolo principale nello special \"Hidarime Tantei Eye\" e l'anno successivo nel dorama omonimo.\nNel 2010 ha scritto la canzone \"Shinku\" che fa da 4\u00ba traccia al primo album degli Hey! Say! JUMP intitolato \"Jump No. 1\".\nIl 17 febbraio 2012 si \u00e8 diplomato, e subito dopo ha annunziato che da allora in poi si dedicher\u00e0 a tempo pieno alla sua carriera.\nIl 9 gennaio 2013 ha debuttato da solista con il suo singolo \"Mystery Virgin\".\nSi trova attualmente sotto la gestione Johnny &amp; Associates. Ha due sorelle, una pi\u00f9 grande e una pi\u00f9 piccola."}
{"id": "3987616", "revid": "119758773", "url": "https://it.wikipedia.org/wiki?curid=3987616", "title": "Emanuele Luserna di Ror\u00e0", "text": "Biografia.\nSpos\u00f2 nel 1841 Giulia Visconti d'Aragona.\nDivent\u00f2 sindaco di Torino all'inizio del 1862, all'indomani dell'unificazione italiana. Durante il suo mandato Torino perse il ruolo di capitale d'Italia, che fu assegnato a Firenze nel 1864. La notizia provoc\u00f2 accese proteste in piazza San Carlo, davanti alla sede della prefettura, che furono represse nel sangue, con ben 52 morti. Per la citt\u00e0 inizi\u00f2 un periodo difficile, con la perdita non solo di prestigio ma anche di posti di lavoro: solo nel primo anno Torino perse 32.000 dei suoi 224.000 abitanti.\nLusern\u00e0 di Ror\u00e0 rifiut\u00f2 l'indennizzo offerto dal governo italiano, dichiarando \u00abTorino non \u00e8 in vendita\u00bb e individu\u00f2 chiaramente la necessit\u00e0 di trovare alla citt\u00e0 una nuova vocazione, fissando le priorit\u00e0 nel miglioramento dei trasporti e delle fonti di energia e nello sviluppo dell'educazione e del turismo. Avvi\u00f2 cos\u00ec un intenso programma di industrializzazione che fu seguito anche dai suoi successori e contribu\u00ec a portare Torino all'avanguardia dell'industria italiana.\nLa sua citt\u00e0 gli ha intitolato una via nel quartiere Cenisia."}
{"id": "3987619", "revid": "729019", "url": "https://it.wikipedia.org/wiki?curid=3987619", "title": "U\u0161i\u0161ir", "text": "Le isole U\u0161i\u0161ir (in russo \u043e\u0441\u0442\u0440\u043e\u0432\u0430 \u0423\u0448\u0438\u0448\u0438\u0440; in giapponese \u5b87\u5fd7\u77e5\u5cf6, Ushishiru-t\u014d) sono due isole russe che fanno parte dell'arcipelago delle Isole Curili e sono situate tra il Mare di Ochotsk e l'Oceano Pacifico settentrionale. Amministrativamente fanno parte del Severo-Kuril'skij rajon dell'oblast' di Sachalin, nel Circondario federale dell'Estremo Oriente. Il loro nome viene dalla lingua ainu e significa \"sorgenti termali\". Le isole sono disabitate.\nGeografia.\nLe isole U\u0161i\u0161ir si trovano nella parte centrale delle Curili, 26\u00a0km a nord-est di Ketoj, da cui le separa lo stretto di Rikord (\u043f\u0440\u043e\u043b\u0438\u0432 \u0420\u0438\u043a\u043e\u0440\u0434\u0430). Si tratta di due isole: Ryponki\u010da e Janki\u010da (\u0420\u044b\u043f\u043e\u043d\u043a\u0438\u0447\u0430 e \u042f\u043d\u043a\u0438\u0447\u0430), che sono la parte emersa di un vulcano attivo, e di alcuni scogli. La loro superficie totale \u00e8 di 5\u00a0km\u00b2.\nFlora e fauna.\nLe isole sono coperte di boschetti e vegetazione erbacea. Vi nidificano molte specie di uccelli: gabbiani, urie, cormorani, la pulcinella di mare e il fulmaro. E sono presenti alcune specie meno comuni come l'\"Aethia\", l'\"Anthus cervinus\", la \"Tringa nebularia\" e la poiana calzata.\nStoria.\nAl momento del contatto con gli europei, le isole non avevano una popolazione permanente; erano visitate nel periodo estivo dalle trib\u00f9 degli Ainu che provenivano da Ras\u0161ua. Gli Ainu consideravano Janki\u010da una terra sacra e la identificavano come la casa del dio del tuono. Sono stati trovati resti di capanne sulle pendici settentrionali della baia Kraternyj.\nRivendicate dall'Impero russo, sono passate all'Impero del Giappone, secondo il Trattato di San Pietroburgo (1875), insieme al resto delle isole Curili. Amministrativamente facevano parte della sottoprefettura di Nemuro, nella prefettura di Hokkaid\u014d. Dopo la seconda guerra mondiale, le U\u0161i\u0161ir passarono sotto il controllo dell'Unione Sovietica e attualmente fanno parte della Federazione Russa."}
{"id": "3987620", "revid": "717966", "url": "https://it.wikipedia.org/wiki?curid=3987620", "title": "Mashgiach", "text": ""}
{"id": "3987621", "revid": "120289657", "url": "https://it.wikipedia.org/wiki?curid=3987621", "title": "Palazzo Troise", "text": "Il palazzo Troise \u00e8 un edificio monumentale di architettura razionalista ubicato in piazza Matteotti 7 a Napoli.\nL'edificio fu realizzato in luogo del cinquecentesco palazzo del principe Medici di Ottaviano (in origine propriet\u00e0 dei Guevara duchi di Bovino) tra il 1934 e il 1936, su disegno di Alessandro Carnelli e destinato ad uffici e abitazioni.\nNel 1939 fu definito \"paracarro\" da Mussolini in visita alla citt\u00e0 per la sua strana forma, che a suo parere nascondeva la magnificenza del palazzo delle poste. Si tent\u00f2 allora di demolirlo, ma motivi urbanistici (infatti il suo ruolo era nascondere il dislivello molto accentuato tra la nuova piazza e la sottostante via Monteoliveto) ed economici (per l'operazione occorrevano svariati milioni di lire dell'epoca) determinarono il suo mantenimento.\nFu utilizzato come sede da diverse imprese tra le quali l'Ocren e l'Ansaldo. Oggi al suo interno ospita il consorzio UnicoCampania.\nI locali al pianterreno (in particolare quelli sul lato \"curvo\") furono adoperati sin dagli anni trenta come storica sede dell'UPIM. Dal 2002 i locali furono presi in gestione dalla Trony, per poi diventare sede della catena di negozi ELDO e, infine, un punto vendita OVS."}
{"id": "3987624", "revid": "48860717", "url": "https://it.wikipedia.org/wiki?curid=3987624", "title": "Et\u00e0 longobarda", "text": ""}
{"id": "3987627", "revid": "726373", "url": "https://it.wikipedia.org/wiki?curid=3987627", "title": "Seven Faces of Woman", "text": "Seven Faces of Woman \u00e8 una serie televisiva britannica in 13 episodi trasmessi per la prima volta nel corso di 2 stagioni dal 1974 al 1977.\nLa serie fu rinominata in She durante la seconda stagione trasmessa nel Regno Unito solo nel 1977, tre anni dopo la prima. In Italia fu trasmessa solo la seconda stagione con il titolo She, la donna eterna.\n\u00c8 una serie televisiva di tipo antologico in cui ogni episodio rappresenta una storia a s\u00e9. Gli episodi sono storie drammatiche e romantiche, che coinvolgono donne di diversa et\u00e0.\nProduzione.\nLa serie fu prodotta da London Weekend Television. Il tema musicale fu composto e cantato da Charles Aznavour con testo di Herbert Kretzmer.\nDistribuzione.\nLa serie fu trasmessa nel Regno Unito dal 2 giugno 1974 al 22 maggio 1977 sulla rete televisiva Independent Television. In Italia \u00e8 stata trasmessa la seconda stagione con il titolo \"She, la donna eterna\"."}
{"id": "3987629", "revid": "287204", "url": "https://it.wikipedia.org/wiki?curid=3987629", "title": "\u010cesk\u00e1 B\u0159\u00edza", "text": "\u010cesk\u00e1 B\u0159\u00edza \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3987633", "revid": "287204", "url": "https://it.wikipedia.org/wiki?curid=3987633", "title": "Ceska Briza", "text": ""}
{"id": "3987638", "revid": "122328280", "url": "https://it.wikipedia.org/wiki?curid=3987638", "title": "Tierra de Lobos - L'amore e il coraggio", "text": "Tierra de Lobos - L'amore e il coraggio (\"Tierra de Lobos\") \u00e8 una serie televisiva spagnola di stampo fiction-western, prodotta da Multipark Ficci\u00f3n e Boomerang TV, e trasmessa in prima visione assoluta da Telecinco dal 29 settembre 2010.\nIn Italia, le prime due stagioni della serie sono state trasmesse in versione censurata in prima visione da Rete 4 a partire dal 28 agosto 2012.\nTrama.\nAmbientata in Spagna nel 1878, la serie racconta le vicende della famiglia Lobo, composta dal patriarca Antonio Lobo, mafioso locale che esercita il suo potere sulla remota parte di Spagna ove vive, e si illude di poter controllare allo stesso modo le sue quattro figlie: Almudena, la maggiore delle quattro, che sogna l'amore; la bella Isabel, che col tempo scoprir\u00f2 di essere diversa dalle altre ragazze in quanto omosessuale; la frivola Nieves, che intrattiene una relazione sessuale con il figlioccio del padre, Anibal e la piccola Rosa, malata di tubercolosi.\nA partire della seconda stagione, si sviluppa la storia d'amore tra Isabel e Cristina, capace di catturare l'attenzione dei telespettatori per ben tre anni e di far nascere il fenomeno della supercouple \"Crisabel\", cos\u00ec chiamata dal mondo social."}
{"id": "3987643", "revid": "1372005", "url": "https://it.wikipedia.org/wiki?curid=3987643", "title": "Morvan Lez-Breizh", "text": "Biografia.\nOriginario dei dintorni di Priziac (Morbihan), regn\u00f2 sul Bro\u00ebrec, la Dumnonia e la diocesi di L\u00e9on. Il suo castello, oggi scomparso, si trovava probabilmente sulla collina di \"Minez Morvan\" dalle parti di Le Faou\u00ebt-Langonnet.\nSulle sue terre si svolse una sanguinosa battaglia durante la quale Morvan resistette vittoriosamente alle truppe franche di Ludovico il Pio; le sue imprese sono tramandate nel \"Barzaz Breiz\", ma ne abbiamo notizia anche dalla testimonianza del cronista franco Ermoldo il Nero: questi racconta come il monaco Witkar, inviato da Ludovico il Pio in ambasciata presso Murman per chiedere la sottomissione dei Bretoni, si sent\u00ec rispondere:\nIn effetti, intorno all'anno 800, la Bretagna era divisa in due zone: la zona bretone (la Dumnonia, la diocesi di L\u00e9on, la Cornovaglia, il Bro\u00ebrec), e la zona gallo-franca, o marca di Bretagna (Rennes, Nantes). Per rinforzare le proprie posizioni, i re carolingi sostenevano il popolamento franco della Bretagna, e portavano continui attacchi ai conti bretoni in perpetua rivolta contro i tributi che venivano loro imposti. Si organizzarono campagne militari nel 786, 799, 811. I capi bretoni furono regolarmente battuti, incapaci di fare fronte contro il nemico comune, fino a quando non riconobbero Morvan come unico capo, costringendo Ludovico ad intervenire.\nDopo la sconfitta Ludovico il Pio cerc\u00f2 la rivincita, inseguendo Morvan sino a Langonnet. Il primo re bretone fu ucciso in un luogo non identificato, da qualche parte tra Priziac e Carhaix."}
{"id": "3987646", "revid": "767487", "url": "https://it.wikipedia.org/wiki?curid=3987646", "title": "Dob\u0159\u00ed\u010d (Plze\u0148)", "text": "Dob\u0159\u00ed\u010d \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3987655", "revid": "767487", "url": "https://it.wikipedia.org/wiki?curid=3987655", "title": "Barely Legal (film 2011)", "text": "Barely Legal \u00e8 un film statunitense del 2011 diretto da Jose Montesinos ed interpretato da Jeneta St. Clair, Lisa Younger e Melissa Johnston.\n\u00c8 un film prodotto da The Asylum specializzata nel produrre film a basso costo per il circuito \"direct-to-video\".\nTrama.\nSue, Cherly e Lexi, tre matricole di un college, amiche del cuore e nate tutte e tre lo stesso giorno, fanno sempre qualcosa di speciale ogni compleanno e per il loro diciottesimo decidono di perdere la verginit\u00e0. Fanno quindi una festa, dove ognuna delle tre tenter\u00e0 l'impresa ma, nonostante possano contare sul sostegno reciproco, nonch\u00e9 su quello della loro amica, Johanna, venuta ad aiutarle a gestire i festeggiamenti, perdere la verginit\u00e0 sar\u00e0 pi\u00f9 difficile di quello che sembra.\nL'ingenua e religiosa Sue cerca dapprima di sedurre il suo compagno di studi biblici, Chris (come \"Cristo\"), che per\u00f2 respinge le sue avances, sostenendo che la propria devozione \u00e8 rivolta a Ges\u00f9 (confessandole cripticamente di essere omosessuale). Allora, sconfortata, Sue prova a chiede aiuto a Lexi, confessando di non essersi mai nemmeno masturbata, quindi l'altra le consiglia di iniziare utilizzando il proprio vibratore. Sue prova ad ascoltare l'amica, ma finisce per sbagliarsi e comincia a praticare l'autoerotismo con un telecomando, venendo presto scoperta da due invitati strafatti di cannabis. In preda alla vergogna, si rifugia in lavanderia per calmarsi, ma quando si siede sull'asciugatrice, le vibrazioni che essa sta producendo sortiscono lo stesso effetto del telecomando. Troppo tardi si accorge di quello che sta succedendo e, quindi, prova a chiedere aiuto ad un servizio telefonico di confessione, trovato nell'elenco del telefono, ignara di come sia una linea erotica e a risponderle sia in realt\u00e0 una dominatrice vestita da suora. Comunque, le parole della suora/dominatrice aiutano Sue con i suoi dubbi e quest'ultima passa il resto della festa a masturbarsi, ora con quasi ogni oggetto, vibrante o meno, le capiti a tiro, come l'aspirapolvere, il getto della doccia e perfino lo spazzolino elettrico.\nLexi, in realt\u00e0, \u00e8 vergine nel senso che non ha mai avuto un rapporto vaginale completo con un ragazzo, ma ha gi\u00e0 fatto ampio uso di vibratori e ha avuto un gran numero di rapporti orali e anali. Quando cerca di perdere la verginit\u00e0 in tutti i sensi, si rende conto di non riuscire ad eccitarsi abbastanza. Disperata, chiede aiuto ad un ragazzo con cui aveva fatto sesso (ovviamente non vaginale) qualche giorno prima. Il ragazzo, per\u00f2, le fa notare che a fargli venire diversi orgasmi di fila non \u00e8 stato lui, ma \"J.J.\", con cui avevano fatto una cosa a tre e che le aveva praticato il pi\u00f9 meraviglioso servizio orale che lei avesse mai ricevuto. Purtroppo, in quel momento, Lexi aveva perso le lenti a contatto, quindi non ha idea di che aspetto abbia J.J.: comincia quindi a provarci con ogni ragazzo avente le stesse iniziali, ma tutti si rivelano la persona sbagliata.\nCheryl invece, appassionata di sculture d'argilla, \u00e8 la pi\u00f9 \"normale\" delle tre e progetta di copulare con il suo fidanzato, Jake, ma dopo averlo sorpreso a tradirla con un'altra ragazza, si imbarca, anche lei sotto consiglio di Lexi, in una serie di seduzioni per vendicarsi, ma gli esiti sono disastrosi. Tenta di andare a letto con un ragazzo cieco, Frank, ma a causa dei due invitati strafatti, che lo trascinano a fumare con loro, lui si dimentica di lei e, a servirla oralmente, \u00e8 invece il cane di lui, senza che lei se ne accorga. Poi continua a cercare di far ingelosire Jake uscendo con un simpatico ragazzo del college, di nome Eric, per il quale lei sviluppa un'affinit\u00e0 tale da lasciar perdere i propri propositi di vendetta. Purtroppo, quando Eric scopre il motivo per cui lei, all'inizio, lo aveva avvicinato, se ne va deluso.\nNessuna delle tre ragazze riesce a perdere la verginit\u00e0, ma alla fine tutte e tre hanno il loro lieto fine. Lexi scopre che il misterioso J.J. \u00e8 in realt\u00e0 Johanna, che decide di rivelarsi e cos\u00ec Lexi, dopo che le due hanno finalmente copulato, capisce che i maschi non le interessano e inizia la sua storia d'amore con lei. Cherly, dopo aver lasciato Jake e aver visto come la scultura sul suo uomo ideale, fatta ad occhi chiusi, abbia l'aspetto di Eric, trova il coraggio di chiedere scusa a quest'ultimo, che accetta le sue scuse e quindi riparte per il college, con la promessa di restare in contatto. Sue invece, mentre pulisce i pasticci alla festa, incontra un ragazzo in moto di nome Jes\u00f9s (come Ges\u00f9), che le chiede se le piacerebbe fare un giro in moto alla chiesa che frequenta: la ragazza, considerandolo il segno divino che la suora/dominatrice le aveva consigliato di aspettare, accetta.\nProduzione.\nIl film fu prodotto con un budget stimato in 3.000,5 $ e girato a Los Angeles, in California."}
{"id": "3987656", "revid": "599013", "url": "https://it.wikipedia.org/wiki?curid=3987656", "title": "Diego Ficarra", "text": "Carriera.\nInizia la carriera nel Canicatt\u00ec in Interregionale e in Serie C2. Quindi passa al con cui disputa 50 gare in Serie B dal 1988 al 1990.\nSeguono poi quattro anni in Serie C1 con Licata , Vicenza, e , con un breve intermezzo a nella stagione 1991-1992 nella quale non riesce ad esordire in massima serie.\nNella stagione 1993-1994 disputa un incontro in Serie B con la maglia del Vicenza. Chiude la carriera in Serie C2 nella stagione 1996-1997 nelle file del ."}
{"id": "3987661", "revid": "325224", "url": "https://it.wikipedia.org/wiki?curid=3987661", "title": "Nicola Giosafatte Biagioli", "text": ""}
{"id": "3987662", "revid": "641838", "url": "https://it.wikipedia.org/wiki?curid=3987662", "title": "Rolling in the deep", "text": ""}
{"id": "3987663", "revid": "767487", "url": "https://it.wikipedia.org/wiki?curid=3987663", "title": "Dolany (Plze\u0148-sever)", "text": "Dolany \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3987664", "revid": "6923", "url": "https://it.wikipedia.org/wiki?curid=3987664", "title": "Acqua Bene Comune Napoli", "text": "Acqua Bene Comune Napoli (acronimo ABC Napoli) \u00e8 una azienda speciale cui compete la gestione dell'acqua del comune di Napoli.\nStoria.\nL'acquedotto napoletano viene aperto nel 1885, a seguito dell'epidemia di colera del 1884. Nel 1963 il servizio idrico cittadino diventa municipalizzato e nasce cos\u00ec l'AMAN, acronimo di \"Azienda Municipale Acquedotto di Napoli\". La denominazione ARIN (\"Azienda Risorse Idriche Napoli\") nasce nel 1996, quando l'azienda viene trasformata in speciale. Nel 2001 diventa societ\u00e0 per azioni. Nel 2013, infine, assume la nuova denominazione di ABC Napoli (Acqua Bene Comune) Azienda Speciale.\nAl 2021, ABC Napoli \u00e8 un soggetto a controllo pubblico (Comune di Napoli) che gestisce l'adduzione, la distribuzione di acqua potabile ed il Servizio Fognatura nel Comune di Napoli.\nOrganizzazione.\nABC Napoli Azienda speciale (gi\u00e0 Arin S.p.A.) \u00e8 oggi una delle pi\u00f9 grandi aziende di gestione di risorse idriche del mezzogiorno.\nServe direttamente circa un milione di persone nell\u2019area cittadina di Napoli e circa 900.000 persone servite indirettamente (in sub distribuzione) residenti nelle province di Avellino, Benevento, Napoli e Caserta."}
{"id": "3987670", "revid": "287204", "url": "https://it.wikipedia.org/wiki?curid=3987670", "title": "Doln\u00ed B\u011bl\u00e1", "text": "Doln\u00ed B\u011bl\u00e1 \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3987671", "revid": "287204", "url": "https://it.wikipedia.org/wiki?curid=3987671", "title": "Dolni Bela", "text": ""}
{"id": "3987675", "revid": "767487", "url": "https://it.wikipedia.org/wiki?curid=3987675", "title": "L'enigma", "text": "L'enigma (\"L'\u00c9nigme de la Riviera\") \u00e8 un film muto del 1915 diretto da L\u00e9once Perret.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont.\nDistribuzione.\nDistribuito dalla Soci\u00e9t\u00e9 des Etablissements L. Gaumont, il film usc\u00ec nelle sale francesi il 3 febbraio 1915. In Italia usc\u00ec nell'ottobre 1915."}
{"id": "3987679", "revid": "767487", "url": "https://it.wikipedia.org/wiki?curid=3987679", "title": "Doln\u00ed Hradi\u0161t\u011b", "text": "Doln\u00ed Hradi\u0161t\u011b \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3987680", "revid": "599013", "url": "https://it.wikipedia.org/wiki?curid=3987680", "title": "Castrense Campanella", "text": "Carriera.\nCresciuto calcisticamente nel , per due stagioni non scende in campo n\u00e9 coi rosanero (1981-1982), n\u00e9 col Messina, dove si era trasferito nel 1982.\nNell'estate 1983 passa al , dove disputa sette stagioni essendo fra i protagonisti della doppia promozione dalla Serie C2 alla Serie B. Con i gialloblu disputa due campionati cadetti (dal 1988 al 1990, gli unici finora in B della compagine siciliana, per complessive 54 presenze ed una rete.\nNel 1990 si trasferisce al Vicenza in C1, per poi passare l'anno successivo al Trapani, dove resta sei stagioni prima di chiudere l'attivit\u00e0 agonistica nel 1997"}
{"id": "3987681", "revid": "287204", "url": "https://it.wikipedia.org/wiki?curid=3987681", "title": "Dolni Hradiste", "text": ""}
{"id": "3987683", "revid": "767487", "url": "https://it.wikipedia.org/wiki?curid=3987683", "title": "Dra\u017ee\u0148", "text": "Dra\u017ee\u0148 \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3987684", "revid": "47767", "url": "https://it.wikipedia.org/wiki?curid=3987684", "title": "Drazen", "text": ""}
{"id": "3987685", "revid": "767487", "url": "https://it.wikipedia.org/wiki?curid=3987685", "title": "Tuffo nel buio", "text": "Tuffo nel buio (\"Wild Hearts Can't Be Broken\") \u00e8 un film del 1991 diretto da Steve Miner. \nNarra la storia di Sonora Webster Carver, dal suo libro di memorie \"A Girl and Five Brave Horses\". \u00c8 stato girato nella cittadina di Orangeburg, Carolina del Sud.\nTrama.\nSonora Webster \u00e8 un'orfana che vive con sua sorella Arnette da sua zia, durante la Grande Depressione. Ha un grande amore per i cavalli e una gran cocciutaggine. La zia a causa del suo comportamento e delle difficolt\u00e0 finanziarie della famiglia, vuole mandarla in un orfanotrofio. \nDecide cos\u00ec di scappare via di casa durante la notte.\nSonora finisce in una fiera della contea dove vede esibirsi Marie come \"diving girl\". Una ragazza salta su un cavallo che corre lungo una piattaforma ripida poco prima di saltare in una pozza d'acqua. \nEstasiata dallo spettacolo decide di chiedere lavoro presso Doc Carver, che decide di portarla con s\u00e9 nel suo spettacolo viaggiante come stalliere.\nAl, figlio di Carver, vince un cavallo selvaggio in una partita a carte, e dice a Sonora che se riuscir\u00e0 a domarlo avr\u00e0 la possibilit\u00e0 di allenarsi come diving girl. Dopo vari tentativi, riesce, finalmente, e Doc mantiene la promessa, con grande dispiacere di Marie. Lei e il cavallo selvaggio, Fulmine, sviluppano un legame speciale. Un giorno, Marie cade e si sloga la spalla, e non \u00e8 pi\u00f9 in grado di cavalcare. Cos\u00ec, Sonora diventa l'attrazione principale dello spettacolo. \nIntanto Al e suo padre continuano ad avere un rapporto difficile, che non \u00e8 aiutato dalla storia d'amore nascente con Sonora, fino alla giorno in cui Al decide di andarsene.\nTornato dal suo viaggio Al riesce ad ottenere un ingaggio con la Steel Pier ad Atlantic City per Sonora. \nQuesto sembra ricucire vecchie ferite, e tutti sembrano andare d'accordo.\nSulla strada verso Atlantic City mentre sta per rivelare a Sonora delle lettere nascoste che Al le aveva mandato mentre era via, Doc \u00e8 colto da un malore e muore. Al assume il ruolo del padre come presentatore. Nel frattempo il nuovo stalliere Clifford compra una moto arrugginita da un amico ad Atlantic City con l'intenzione di ristrutturarla. Sonora sta per esibirsi ad Atlantic City davanti al pubblico pi\u00f9 vasto che abbia mai visto.\nMentre sta salendo la scala, Al dal microfono le propone di sposarsi. Lei accetta e si prepara a fare il salto. \nIl cavallo, uno stallone nervoso, che non \u00e8 il suo partner abituale Fulmine, \u00e8 ansioso per tutto il rumore della band e della folla, e poco prima del salto un cembalo lo porta a vacillare. Sonora tiene gli occhi aperti cadendo in acqua. Il giorno dopo quando si sveglia, Sonora scopre di non poter vedere. La diagnosi del medico indicano distacco della retina ad entrambi gli occhi a causa di un'emorragia. Rimarr\u00e0 cieca per il resto della sua vita.\nAl fine di evitare una violazione del contratto Al deve trovare un'altra diving girl entro una settimana, e chiama Marie. Intanto Clifford, che ha lavorato sulla sua moto mostra il suo nuovo spettacolo per una piccola folla tra cui Al e Sonora: un enorme sfera di metallo in cui cavalca la moto in pericolosi \"loop\". La folla \u00e8 stupita e lui \u00e8 finalmente contento di aver trovato il modo \"di sfidare la morte\". Nel frattempo a Sonora i tuffi mancano terribilmente, e si sente totalmente impotente e di peso per Al. Con l'aiuto di Clifford, Marie rimane bloccata nel suo camerino, e Sonora sale sulla piattaforma. Usando i suoi sensi riesce a fare un salto di grande successo. Lei \u00e8 ancora una volta la protagonista dello spettacolo. La sua voce fuori campo ci dice che continuer\u00e0 i suoi spettacoli per 11 anni. Lei e Al si sposeranno e vivranno felici e contenti."}
{"id": "3987687", "revid": "831312", "url": "https://it.wikipedia.org/wiki?curid=3987687", "title": "Alessandro De Marchi", "text": "Professionista dal 2011, con caratteristiche di passista-scalatore, in carriera ha vinto tre tappe alla Vuelta a Espa\u00f1a, il premio della combattivit\u00e0 al Tour de France 2014 e ha indossato la maglia rosa per due giorni al Giro d'Italia 2021. \u00c8 soprannominato \"Il Rosso di Buja\".\nCarriera.\nInizia a correre per il Team Bibanese e per il Cycling Team Friuli, per poi essere messo sotto contratto nel 2010 dalla Androni Giocattoli-Venezuela come stagista. Nel 2011 passa ufficialmente al team italiano, con cui vince la cronometro a squadre della Settimana Internazionale di Coppi e Bartali 2011, e i titoli nazionali di inseguimento a squadre 2010, 2011 e 2012 e il titolo di inseguimento individuale nel 2010.\nNel 2013 passa alla Cannondale. Nello stesso anno vince l'ultima tappa del Crit\u00e9rium du Dauphin\u00e9 2013, la Sisteron - Risoul dove riesce, dopo un'azione da lontano, a staccare tutti gli altri compagni di fuga, scattando nella salita finale e arrivando da solo al traguardo.\nAl Tour de France 2014, vince per due volte consecutive il numero rosso della combattivit\u00e0 (nella 13\u00aa e nella 14\u00aa tappa), aggiudicandosi poi il Premio della Combattivit\u00e0, assegnato al pi\u00f9 combattivo di tutto il Tour.\nUn mese dopo, alla Vuelta a Espa\u00f1a 2014, vince la settima tappa, arrivando in solitaria al traguardo di Alcaudete, dopo aver staccato i suoi tre compagni di fuga.\nNel 2015 \u00e8 ancora protagonista alla Vuelta a Espa\u00f1a 2015 dove conquista la quattordicesima tappa precedendo sull'ultima ascesa i suoi compagni di fuga.\nTorna al successo nel 2018 alla Vuelta a Espa\u00f1a imponendosi nell'undicesima tappa, arrivando in solitaria sul traguardo di Luintra dopo aver staccato tutti i compagni di fuga. Nella stessa stagione vince anche la prima classica della sua carriera imponendosi al Giro dell'Emilia grazie a un'altra azione in solitaria e festeggiando a braccia alzate sul traguardo in cima alla salita di San Luca.\nNel 2021, al termine della quarta tappa del Giro d'Italia, (la Piacenza &gt; Sestola), chiusa in seconda posizione, ottiene la prima maglia rosa della carriera. La perder\u00e0 due giorni dopo nell'arrivo in salita a San Giacomo nei pressi di Ascoli Piceno. Durante la 12\u00aa tappa, a causa di una bruttissima caduta, \u00e8 costretto al ritiro. Alla Tre Valli Varesine del 5 ottobre 2021 \"il Rosso di Buja\" torna finalmente a vincere dopo tre anni senza successi; al termine di un lungo attacco e dopo aver staccato i suoi compagni di fuga, De Marchi ha la meglio su Davide Formolo nello sprint finale, portandosi cos\u00ec a casa la sua seconda classica in carriera."}
{"id": "3987693", "revid": "110157", "url": "https://it.wikipedia.org/wiki?curid=3987693", "title": "Druztov\u00e1", "text": "Druztov\u00e1 \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3987694", "revid": "287204", "url": "https://it.wikipedia.org/wiki?curid=3987694", "title": "Druztova", "text": ""}
{"id": "3987695", "revid": "1810027", "url": "https://it.wikipedia.org/wiki?curid=3987695", "title": "Palazzo Latilla", "text": "Il Palazzo Latilla \u00e8 un edificio monumentale di Napoli ubicato in via Tarsia 27 e 31 nel quartiere Avvocata.\nDescrizione.\nL'edificio risalente al XVIII secolo fu completato da Mario Gioffredo nel 1762, su commissione del consigliere municipale Ferdinando Latilla e conserva al secondo piano da una piccola cappella con il pavimento maiolicato utilizzata oggi per conferenze e simposi accademici."}
{"id": "3987697", "revid": "339392", "url": "https://it.wikipedia.org/wiki?curid=3987697", "title": "Vulcano Puyehue", "text": ""}
{"id": "3987698", "revid": "1186766", "url": "https://it.wikipedia.org/wiki?curid=3987698", "title": "Odino (disambigua)", "text": ""}
{"id": "3987700", "revid": "174925", "url": "https://it.wikipedia.org/wiki?curid=3987700", "title": "Gabbai", "text": "Gabbai () (o a volte: Shamash \u05e9\u05de\u05e9) \u00e8 una persona che assiste nei servizi di sinagoga e nella sua gestione, assicurandosi che tutte le relative esigenze siano sempre soddisfatte, per esempio che i servizi liturgici di preghiera vengano officiati regolarmente ed efficientemente; ha inoltre mansioni di assistente del rabbino (nell'ebraismo chassidico, come segretario o assistente personale del Rebbe). Spesso il gabbai ha anche l'obbligo di mantenere il cimitero ebraico.\nIn molte sinagoghe il gabbai non \u00e8 un'occupazione permanente, come sopra descritta, ma rappresenta piuttosto un ruolo nel servizio della Torah. Il gabbai \u00e8 responsabile di chiamare i fedeli alla lettura della Torah (\"aliyah\"); in alcune sinagoghe il gabbai sta vicino al lettore della Torah, tenendo in mano una versione del testo con vocali e cantillazioni (speciale sillabazione e grafia dell'ebraico che non appare sullo scrollo sinagogale della Torah) e segue il lettore rendendosi sicuro che non faccia errori (per es., sbagli pronuncia o salti una parola). In altre sinagoghe questo ruolo \u00e8 assunto da un'altra persona chiamata sgan \u05e1\u05d2\u05df.\nLa parola \"gabbai\" \u00e8 aramaica e ai tempi del Talmud significava collettore di tasse o di carit\u00e0, o tesoriere.\nNell'ebraismo - il termine \"bidello\" (in ebraico: \"shamash\") viene usato a volte al posto di \"gabbai\" - indica un \"custode\" o \"factotum\" di sinagoga. Moshe il Custode, gabbai della sinagoga di Sighet negli anni 1940, \u00e8 un importante personaggio del romanzo \"La notte\" di Elie Wiesel."}
{"id": "3987704", "revid": "767487", "url": "https://it.wikipedia.org/wiki?curid=3987704", "title": "Son or", "text": "Son or \u00e8 un cortometraggio muto del 1915 diretto da Louis Feuillade e interpretato da Yvette Andr\u00e9yor e Ren\u00e9 Crest\u00e9.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont."}
{"id": "3987705", "revid": "110157", "url": "https://it.wikipedia.org/wiki?curid=3987705", "title": "He\u0159manova Hu\u0165", "text": "He\u0159manova Hu\u0165 \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3987707", "revid": "287204", "url": "https://it.wikipedia.org/wiki?curid=3987707", "title": "Hermanova Hut", "text": ""}
{"id": "3987709", "revid": "287204", "url": "https://it.wikipedia.org/wiki?curid=3987709", "title": "Sito di trasferenza di via Brin", "text": "Il sito di trasferenza di via Brin \u00e8 un edificio destinato allo stoccaggio provvisorio e alla trasferenza dei rifiuti solidi urbani eventualmente giacenti sul territorio urbano ubicato nel quartiere San Giovanni a Teduccio in Napoli.\nDescrizione.\nIl sistema attuale non consentiva di smaltire l'intera quantit\u00e0 di rifiuti indifferenziati (tal quale) con la conseguenza che la quantit\u00e0 non smaltita, era destinata ad aumentare i cumuli lungo le strade cittadine, sia perch\u00e9 non erano disponibili sufficienti impianti di stoccaggio sia perch\u00e9 i quantitativi di rifiuti da smaltire quotidianamente non erano interamente assorbiti dagli impianti ove avrebbero dovuto essere conferiti (Stir di Giugliano, Stir di Caivano, etc.).\nLa prossimit\u00e0 del sito verso l'area portuale consente il rapido trasferimento extra-regionale dei rifiuti via mare di circa 3.000 tonnellate alla settimana. Si tratta del risultato della collaborazione istituzionale fra il Comune e due impianti di recupero energetico olandesi delle citt\u00e0 di Rotterdam e di Delfzijl, di concerto col Consorzio Sapna/Asia, che \u00e8 il titolare dell'attivit\u00e0 di conferimento all'estero e che si accoller\u00e0 le spese di transito.\nIl sito anteriormente era adibito ad autoparco ma nel corso degli anni \u00e8 divenuto un rifugio degradato per nomadi ed extracomunitari. Il Comune ha dovuto predisporre misure impopolari per lo sgombero del sito con le relative proteste degli occupanti. L'autoparco \u00e8 stato riattato a sito di stoccaggio, nonostante il parere negativo dell'Arpac, constatato che l'impianto di trattamento cui confluiscono le acque di lavaggio della pavimentazione interna del capannone \u00e8 attualmente fuori uso, cos\u00ec come l'impianto antincendio."}
{"id": "3987712", "revid": "729019", "url": "https://it.wikipedia.org/wiki?curid=3987712", "title": "Stazione di Sone (Osaka)", "text": "La \u00e8 una stazione delle Ferrovie Hanky\u016b sulla linea Takarazuka situata nella citt\u00e0 di Toyonaka."}
{"id": "3987721", "revid": "124808", "url": "https://it.wikipedia.org/wiki?curid=3987721", "title": "Girls", "text": ""}
{"id": "3987727", "revid": "729019", "url": "https://it.wikipedia.org/wiki?curid=3987727", "title": "Peter Vitus von Quosdanovich", "text": "Commendatore dell'Ordine militare di Maria Teresa, gioc\u00f2 un ruolo importante in alcune battaglie combattute contro l'esercito francese in Italia guidato dal generale Napoleone Bonaparte.\nPrimi anni.\nPeter Vitus von Quosdanovich nacque a \u017dumberak in Croazia e fu arruolato nel 41\u00ba Reggimento ussari \"Grenz\" nel 1752. Combatt\u00e9 nella Guerra dei sette anni e si distinse pure nella Guerra di successione bavarese del 1778-1779. Fu promosso a colonnello del Reggimento degli ussari di Slavonia e decorato con Croce di Cavaliere dell'Ordine militare di Maria Teresa. Combatt\u00e9 durante la guerra austro-turca (1787-1791), diventando un generale maggiore e aver assunto il comando di Gradisca.\nLe guerre con la Francia.\nDurante la guerra della Prima coalizione Quosdanovich fu prima al comando di una brigata, quindi una divisione. Alla sconfitta cruciale di Fleurus comand\u00f2 la seconda colonna. Il 24 settembre 1795, mentre conduceva una divisione, segn\u00f2 una vittoria impressionante su due divisioni francesi nella battaglia di Handschuhsheim (oggi un quartiere di Heidelberg). Nel luglio 1796 si trasfer\u00ec in Italia, dove comand\u00f2 un corpo sotto Dagobert Sigmund von Wurmser e Joseph Alvinczy von Berberek nei quattro tentativi di rompere l'assedio francese di Mantova. Nel primo perse la battaglia di Lonato dopo una complicata serie di manovre tra il 29 luglio e il 4 agosto 1796. Durante il secondo tentativo partecip\u00f2 alla battaglia di Bassano l'8 settembre, ma evit\u00f2 di essere intrappolato a Mantova con Wurmser. Nel terzo tentativo comand\u00f2 il Corpo Friuli nella seconda battaglia di Bassano e nella battaglia di Arcole. Comand\u00f2 due brigate nella battaglia di Rivoli. Si ritir\u00f2 dall'esercito nel 1797 e mor\u00ec a Vienna il 13 agosto 1802."}
{"id": "3987729", "revid": "6923", "url": "https://it.wikipedia.org/wiki?curid=3987729", "title": "Black Ops Entertainment", "text": "Black Ops Entertainment, LLC \u00e8 un'azienda sviluppatrice di videogiochi, fondata nel 1994 con sede a Santa Monica, negli Stati Uniti. Ha prodotto titoli per PlayStation, PlayStation 2, Nintendo 64, Nintendo GameCube, Xbox e PC."}
{"id": "3987731", "revid": "124884818", "url": "https://it.wikipedia.org/wiki?curid=3987731", "title": "Antiquitatum variarum", "text": "Antiquitatum variarum volumina XVII (\"Diciassette volumi di antichit\u00e0 varie\") \u00e8 una ponderosa opera pubblicata nel 1498 sotto il titolo originale di \"Commentaria fr. Ioannis Annii Viterbiensis super opera diversorum auctorum de antiquitatibus loquentium\" (Roma: Eucharius Silber, 1498). L'opera si presentava come una sterminata compilazione di antichissime cronache ritrovate, accompagnate dal commento del compilatore, ma venne in maniera postuma accusata essere una complessa e ingegnosa falsificazione ordita dal frate domenicano Annio da Viterbo (pseudonimo umanistico di Giovanni Nanni, 1437-1502), erudito quattrocentesco.\nL'opera, nota anche come Antichit\u00e0 di Annio, intendeva pubblicare gli annali dei sacerdoti caldei, egizi e altri scritti di filosofi greci come supplemento alla cronologia biblica, e propose una visione radicalmente nuova della storia universale, in cui la tradizione caldea e aramea ed egizia veniva direttamente connessa e riconciliata con le radici della storia d'Europa. Venne accusato di falso per avere con il suo scritto messo da parte l'intera tradizione culturale e storiografica greca. In realt\u00e0 la componente greca costituisce gran parte dell'opera, e personaggi greci come Fetonte vengono collocati sul fiume Eridano padano proprio in accordo con le storie greche.\nL'opera riscosse una grande fortuna, con numerose edizioni a stampa, anche in volgare, valendogli molte onorificenze da parte del papa Alessandro VI, che lo nomin\u00f2 Gran Maestro del Sacro Palazzo. Ma molto tempo dopo la sua morte, nel secolo successivo alla pubblicazione, venne tacciato essere una colossale falsificazione. Gli effetti dell'opera si protrassero comunque fino al XVII secolo (ne fa uso, ad esempio, Athanasius Kircher, seppure in maniera paradossale) e, in misura occasionale, fino al XVIII secolo. Questo strascico prolungato ha costretto gli studiosi che intendevano screditarlo a dover ripetutamente ritornare sulla dimostrazione della falsit\u00e0 dell'opera, con una ferocia tale da non permettere all'opera la riabilitazione nemmeno dopo le scoperte archeologiche otto-novecentesche che hanno riesumato le tavolette sumere che confermavano parte dei racconti da lui attribuiti a Beroso, insieme alla scoperta dei materiali costruttivi come il bitume da lui citati, che all'epoca dello scrittore erano sconosciuti, tant'\u00e8 che lo stesso Sansovino interprete in una nota esplicativa ipotizza si trattasse di un tipo di argilla. Lo stesso dicasi per le prove archeologiche relative ai 5 diluvi riportati dall'autore nelle sue cronache di Beroso, che non hanno minimamente condotto ad un cambio di atteggiamento nei riguardi del testo.. Non \u00e8 mancato un tentativo di riabilitazione novecentesca da parte di un appartenente al suo stesso ordine domenicano n\u00e9, infine, una pubblicazione accademica su una rivista scientifica peer reviewed che fa riferimento ai resoconti di Beroso di Annio.\nIl contenuto del libro \u00e8 di portata cos\u00ec vasta e precisa che \u00e8 stato infatti molto difficile convincere i lettori che una mente umana fosse capace di inventare informazioni del genere (annali reali con nomi, anni, luoghi, materiali che si sono ritrovati solo 500 anni dopo con i grandi scavi, e lui non poteva conoscere se non dalle effettive cronache del sacerdote caldeo) ma ci\u00f2 non imped\u00ec lo sforzo di discredito, che riusc\u00ec bene. Veniva per\u00f2 specificato, nello screditare, che l'opera di Annio non fosse in effetti equiparabile a una semplice \"falsificazione\", ma a un processo creativo di \"reinvenzione simbolica di tradizioni\", in grado di toccare a fondo le \"corde [...] della sensibilit\u00e0 del tempo\", come dimostra la \"vasta e tenace fortuna\" che il lavoro di Annio era destinato a incontrare in tutta Europa.\nContenuti.\nI 17 volumi si presentano come una monumentale opera storica, in forma di compilazione di testi antichissimi, che Annio affermava di aver scoperto in parte a Genova, dove gli sarebbero stati mostrati da un monaco armeno di nome Giorgio, e in parte a Mantova, dove, diceva, sarebbero stati raccolti da un certo Guglielmo intorno al 1315. L'opera fu pubblicata in due versioni, con e senza commento.\nLa compilazione si sviluppava su 17 volumi, il primo dei quali conteneva un sommario dell'opera e il repertorio delle auctoritates e delle fonti, da lui utilizzate, alla maniera di Plinio il Vecchio nella sua \"Naturalis Historia\". Nel primo libro, l'autore fornisce anche una succinta spiegazione del senso dei volumi successivi della sua ricostruzione. I rimanenti 16 raccoglievano una mole di scritti o frammenti provenienti da una serie di cronache presumibilmente scritte a partire dal 1493 (e fino alla pubblicazione nel 1498), e da lui attribuite a una congerie di autori pagani pre-cristiani: il caldeo Beroso, l'egiziano Manetone, Metastene di Persia (non Megastene, storico greco dell'India menzionato da Flavio Giuseppe, Filone Giudeo (Filone di Alessandria), Archiloco, Senofonte, Mirsilo di Metimna, Fabio Pittore, Catone il Censore, Gaio Sempronio Tuditano, Antonino Pio:\nImportanti sono anche il libro II (\"De institutionibus Annianis de aequivocis\") e il XVII (\"Annianae XL quaestiones\", dedicato al cugino Tommaso di Pietro).\nL'opera proponeva ai dotti di tutta Europa una visione radicalmente diversa della storia antica del Mediterraneo giudaico-cristiano. Secondo questa ricostruzione, il sumero No\u00e8, sceso sul monte Ararat in Armenia, si sarebbe stabilito prima l\u00ec (dove in seguito vennero scoperte le vestigia della civilt\u00e0 di Urartu, in cui infatti comparivano elementi iconografici identici a quelli sumeri ed etruschi) per poi spostarsi in Italia a un secolo dal Diluvio universale, dove fond\u00f2 la civilt\u00e0 etrusca, e dove avrebbe insegnato l'arte del vino, dell'idraulica, dell'architettura e della metallurgia. Tutti elementi fondamentali della civilizzazione etrusca poi e sumera ancora prima. In seguito i suoi figli sarebbero da l\u00ec partiti per fondare le altre grandi civilt\u00e0, in Egitto, in India, nella Margiana, e a Babilonia, oltre che in Europa, ma mor\u00ec in Etruria, dove veniva chiamato Iano (da cui Giano), che veniva rappresentato come un doppio volto, vecchio da una parte e giovane dall'altra, a significare che aveva visto i tempi sia precedenti che successivi al diluvio. Come \"Pontifex maximus\", avrebbe prefigurato il sacerdozio, il rito romano e la dignit\u00e0 del papato. Avrebbe assunto come soprannome quello di \"Janus\" (Giano, divinit\u00e0 romana priva di un corrispondente greco), un nome che permetteva anche di ricollegarlo etimologicamente all'invenzione del vino (\"yayin\" in ebraico). Il che era anche confermato dai passi biblici in cui No\u00e8 scopre il vino, ed i suoi figli approfittano sessualmente di lui per la sua ubriachezza.\nA Roma, secondo il commento di Annio, andava la responsabilit\u00e0 di aver abbandonato la pia tradizione noaica per abbracciare le fallaci sofisticherie del pensiero greco, falsificando la storia universale mediante l'affermazione della menzognera superiorit\u00e0 greca. In effetti Roma conquist\u00f2 l'Etruria, che gi\u00e0 aveva rapporti con la Grecia, e poi assimil\u00f2 la propria religione a quella greca. Ma l'opera spiega che il medesimo pantheon era anche presente in Egitto, come constatato dagli studiosi, che infatti riprendeva direttamente da quello sumero-babilonese. Tutto viene spiegato dal fatto che si trattasse dello stesso popolo poi diviso dopo il diluvio.\nGenesi e fortuna dell'opera.\nI volumi delle \"Antiquitatum variarum\" erano il frutto di un \u00abpercorso intellettuale breve ma intensissimo\u00bb, iniziato circa dieci anni prima, quindi in et\u00e0 gi\u00e0 matura, dopo che Annio da Viterbo, nel 1489, fece ritorno alla sua citt\u00e0 natale dopo un ventennale soggiorno a Genova. A quell'epoca, bench\u00e9 in et\u00e0 matura, il frate poteva vantare una cultura essenzialmente teologica. Fu solo dal 1489 che inizi\u00f2 a occuparsi di classici greci e latini, riuscendo, in pochi anni, a raggiungere una conoscenza cos\u00ec vasta e profonda da riuscire a redigere la sua opera poi accusata di falsificazione a molti anni dalla sua scomparsa.. Questo percorso di studi rappresent\u00f2, in effetti, una vera e propria impresa, tanto pi\u00f9 stupefacente con un'enorme mole di studio, che fu interamente screditata.\nLa composizione dell'opera potrebbe essersi ipoteticamente compiuta nei circa 6 anni che vanno dal 1492 fino al 1498, data di pubblicazione.\nCritiche.\nLa genuinit\u00e0 dell'opera sollev\u00f2 immediatamente dubbi in vari studiosi: tra i primi a denunciarne la falsit\u00e0, pochi anni dopo la prima pubblicazione, furono Pietro Crinito (Pietro Baldi del Riccio) in \"De honesta disciplina\" () e Marcantonio Sabellico nelle sue \"Enneades\" (VIII, 5), opere entrambe del 1504. Due anni dopo, a segnalarla come falso fu Jacques Lef\u00e8vre d'\u00c9taples, nel suo commentario alla \"Politica\" di Aristotele, pubblicato a Parigi nel 1506.\nI sospetti non smisero di addensarsi: Juan Luis Vives, ad esempio, se ne occup\u00f2 criticamente in un passo del suo commento al \"De Civitate Dei\" di Sant'Agostino e nel suo \"De tradendis disciplinis\". L'autenticit\u00e0 dello pseudo-Beroso di Annio fu poi confutata dall'umanista erasmiano Juan de Vergara nel 1552. Un duro colpo alla reputazione di Annio venne anche dal suo confratello Melchor Cano che, nel suo classico \"De Locis Theologicis\" (1563), lo sottopose ad una critica spietata culminante in un'accusa di eresia.\nNel 1565-66, l'umanista Girolamo Mei ebbe una dura polemica storiografica con il letterato Vincenzo Borghini, che, in occasione del matrimonio di Francesco I de' Medici e Giovanna d'Austria, dichiar\u00f2 che Firenze era stata fondata da Augusto, basandosi sulle iscrizioni riportate da Annio da Viterbo. Mei, ostile a casa Medici, sfid\u00f2 questa opinione e contest\u00f2 l'autenticit\u00e0 dei materiali di Annio in un breve trattato latino (\"De origine urbis Florentiae\").\nTuttavia, n\u00e9 le precocissime segnalazioni, n\u00e9 le confutazioni successive riuscirono a impedire che l'opera acquistasse credito e si guadagnasse almeno diciotto pubblicazioni e ristampe, oltre ad almeno tre traduzioni a stampa in italiano, tra cui la traduzione di Francesco Sansovino del 1583.\nL'impostura di Annio fu definitivamente decretata solo nella seconda met\u00e0 del Cinquecento, anni dopo la sua morte, da Giuseppe Giusto Scaligero, uomo di vastissima e solida erudizione che, nell'analisi delle fonti, poteva unire, alla perfetta padronanza del greco antico e del latino, anche la conoscenza dell'arabo e dell'ebraico (a differenza di Annio, le cui conoscenze di greco ed ebraico erano a suo dire rudimentali al suo confronto). Questo nonostante le fonti non fossero disponibili, almeno finch\u00e9 gli scavi del '900 non portarono fuori gli originali sumeri.\nIngredienti del successo dell'opera.\nUno dei segreti del successo della compilazione, \u00e8 il fatto che alle fonti si accompagnava un commento \u00abmostruosamente complicato\u00bb, in cui un intreccio inestricabile di citazioni e testimonianze provenienti da una enorme platea di fonti si univa a uno sforzo di spiegazioni etimologiche che mettevano insieme greco, latino e perfino ebraico. Per questo in vita non fu mai possibile confutarlo, ma solo condannarlo alla damnatio memoriae per i suoi scritti \"eretici\". Su quest'ultima lingua, oltre che degli scritti di San Girolamo, Annio si avvaleva dell'aiuto di un certo Samuele, talmudista di Viterbo. Annio, inoltre, ebbe l'accortezza di ancorare le sue invenzioni storiche alla cronologia di autori veri, quali Plinio il Vecchio, Tito Livio e Diodoro Siculo. Davvero troppo notevole per una falsificazione, anche secondo i suoi detrattori, eppure ci\u00f2 non imped\u00ec che la calunnia si protraesse fino ai giorni nostri.\nUn altro ingrediente del successo di Annio fu anche il fatto che l'opera si prestava a essere riutilizzata, in maniera strumentale, da schiere di \"patriottici\" di tutt'Europa, i quali, attingendovi a piene mani, e decontestualizzandone le citazioni, potevano, di volta in volta, esaltare la tradizione di altri popoli, Galli, Celti, Britanni, Teutoni, ecc. il che era inviso al potere dell'epoca.\n\u00c8 stato anche suggerito il ruolo che potrebbe aver avuto l'aspetto tipografico della prima edizione romana, nonostante la tipografia offrisse pi\u00f9 o meno sempre le medesime scelte stilistiche, nell'avvolgere l'opera in un alone di credibilit\u00e0. Infatti, la stampa, in caratteri gotici e adorna di un'unica e rudimentale xilografia, si presentava con tratti estetici pi\u00f9 crudi e antichizzanti rispetto all'eleganza dei caratteri di Aldo Manuzio, e con una forte rassomiglianza esteriore alla Bibbia di Gutenberg. Si tratterebbe, secondo la Rowland, di un effetto estetico consapevolmente perseguito: con la ricerca, per la sua opera, di un'apparenza pseudo-biblica, Annio intendeva conferirgli maggiore credibilit\u00e0 quale complemento alla cronologia della Bibbia. In effetti si tratta per\u00f2 solo di ipotesi e illazioni.\nI \"falsi\" ritrovamenti archeologici.\nAltro elemento che contribu\u00ec alla sua damnatio memoriae fu l'accusa di fabbricazione di veri e propri falsi reperti archeologici ed epigrafici (statue e iscrizioni etrusche) che servivano a dare ulteriori e tangibili conferme alle fonti che a 50 anni dalla sua morte venne accusato di avere inventato e a testimoniare la presenza a Viterbo di antiche figure della mitologia romana, della mitologia egizia, e della tradizione biblica. Per sostenere l'imponente impalcatura storica pare avesse organizzato a Viterbo, nei pressi della residenza estiva di Papa Alessandro VI, qualcosa che doveva apparire come una sorta di vera e propria campagna di scavi archeologici, in cui, in realt\u00e0 venne poi accusato in modo postumo di aver rinvenuto gli artefatti da lui stesso fabbricati e interrati in precedenza. Per sua sfortuna non ha potuto assistere all'imponente opera di discredito che lo ha investito, ma nemmeno ai ritrovamenti dei primi del '900 delle civilt\u00e0 della Battriani e della Margiana, e delle tavolette sumere che confermavano ci\u00f2 che lui aveva riportato, con tanto del ritrovamento di materiali come il bitume che lui, alla sua epoca, non sapendo di cosa si trattasse, ha ipotizzato nel suo libro essere probabilmente una specie di argilla. Lo stesso dicasi per i ritrovamenti archeologici dei cinque diluvi di cui lui fu l'unico a parlare, nelle sue cronache di Beroso. Tutte cose che non poteva di certo essersi inventato n\u00e9 sapere a 500 anni di distanza. Questo non \u00e8 bastato per riabilitare il suo nome, che ormai era sepolto nell'oblio. Tre esempi di macchinazioni a lui attribuite sono visibili al Museo Civico di Viterbo.\nIl \"Marmo osiriano\".\nUno dei pi\u00f9 intriganti manufatti artistici che sia stato accusato di aver confezionato \u00e8 il cosiddetto \"Marmo osiriano\", al Museo Civico di Viterbo. Non si tratta di un falso in s\u00e9, ma dell'assemblaggio in giustapposizione di due pezzi autentici di arte medioevale, anacronistici tra di loro e rispetto alla loro dichiarata antichit\u00e0 artistica. L'opera si presenta come una lunetta inquadrata in una cornice rettangolare. Sulla lunetta \u00e8 presente un rilievo con viti intrecciate su un tronco di quercia, una lucertola (o un coccodrillo) e degli uccelli. Sulla cornice, in bassorilievo, due visi dai tratti classicheggianti si affrontano di profilo. Al di sotto della lunetta \u00e8 presente un'iscrizione esplicativa latina, apposta nel 1587 dal Senato e dal popolo di Viterbo.\nAnnio accompagna il suo falso con una complessa interpretazione simbolica. Secondo la sua descrizione, si sarebbe trattato di un frammento da una colonna trionfale lasciata a Viterbo da Osiride, che forniva la prova della venuta del dio egiziano in Italia e nella citt\u00e0. Il profilo di Osiride, secondo Annio, sarebbe riconoscibile in una delle due figure affrontate sulla cornice (quella a sinistra). Il profilo femminile a destra sarebbe appartenuto a una musa, \"Sais Xantho\", cugina di Osiride. Le raffigurazioni zoomorfe e fitomorfe sulla lunetta erano da interpretare come lettere sacre egizie che contribuivano alla complessa simbologia nel modo seguente: lo scettro di Osiride era rappresentato dalla quercia i cui rami aperti alludevano al suo dominio su ogni angolo del mondo; la scena celebrava e storicizzava l'incontro del dio e degli antichi Egizi con gli Italiani (gli uccelli) e la vittoria sui Giganti (lucertola o coccodrillo, a significare il male). Annio, inoltre, affermava che tra i rami dell'albero fosse possibile intravedere un occhio.\nOcchi del genere sono stati ritrovati in Sardegna, nella civilt\u00e0 nuragica, e la somiglianza incredibile dell'arte e dei sarcofagi etruschi con quelli egizi \u00e8 cosa nota ed accertata dall'archeologia. Questo non \u00e8 servito a riabilitare l'opera.\nLa lunetta \u00e8 stata creduta a lungo un manufatto romano tardoantico, finch\u00e9 Pietro Toesca, nel 1927, non ne ha fornito una datazione al XII secolo. Un pezzo d'arte medievale, ma di circa un secolo pi\u00f9 recente, \u00e8 rappresentato dai due profili umani della cornice: Brian Curran li ha messi in relazione stilistica con le due teste in rilievo che sono visibili, in posizione piuttosto defilata, sull\"'Ambone del Vangelo\" del Duomo di Ravello, datato a circa il 1270 e riconosciuto come il capolavoro di uno scultore, Nicol\u00f2 di Bartolomeo da Foggia, che mostra una notevole consonanza con lo stile di Nicola Pisano. Il reperto fu in grado di ingannare perfino l'occhio esperto di Giorgio Vasari che, scrivendone una cinquantina di anni dopo, ne trasse spunto per formulare un giudizio sull'alta qualit\u00e0 dell'arte etrusca.\nNonostante questo nessuno ha mai dato allo stesso Annio il beneficio del dubbio che pensasse lui stesso si trattasse di un pezzo autentico.\nIncontro con Rodrigo Borgia e l'influsso sulle decorazioni dell'Appartamento Borgia.\nA segnare una svolta nella vita di Annio fu la conoscenza fatta di Rodrigo Borgia (Papa Alessandro VI), al quale, secondo un'ipotesi formulata da Paola Mattiangeli, sarebbe stato presentato da Alessandro Farnese (futuro Paolo III), probabilmente intorno al 1492, forse proprio in relazione al progettato Appartamento Borgia.\nIl toro araldico che campeggia nel blasone dei Borgia forn\u00ec ad Annio lo spunto per un collegamento con la figura mitologica del toro Api, venerato nell'antico Egitto. Si dice che con alcuni finti reperti egizi, interrati in Italia e poi dissotterrati, Annio si invent\u00f2 una discendenza diretta dei Borgia nientemeno che da Iside e Osiride. Nel 1499, appena un anno dopo la stampa, Annio fu nominato \"Magister sacri palatii apostolici\", Maestro del sacro palazzo apostolico del papa.\nProgramma decorativo dell'Appartamento Borgia.\nIn una lezione al \"Courtauld Institute of Art\" di Londra, nel novembre 1945, Fritz Saxl, del Warburg Institute, avanz\u00f2 per primo l'ipotesi secondo cui il soggetto dell'Appartamento Borgia in Vaticano fosse stato suggerito al Pinturicchio proprio da Annio da Viterbo.\nSecondo le argomentazioni di Ingrid Rowlands, sarebbe stato lo stesso Papa Borgia ad affidare ad Annio la responsabilit\u00e0 di ispirare il programma decorativo del celebre ciclo pittorico dell'Appartamento Borgia. Di sicuro le geneaogie di Annio influenzarono l'egittomania che traspare nel ciclo decorativo dell'Appartamento Borgia, con la presenza di Iside e altri motivi e divinit\u00e0 egittizzanti. Una spiegazione diretta dal \"pensiero anniano\" \u00e8 invocata anche per il simbolismo che caratterizza la \"Sala della Sibilla\" e la \"Sala delle Arti Liberali\" dell'Appartamento Borgia, nelle quali \"predomina l'astrologia e dove figure di profeti pagani, ebrei e cristiani si uniscono insolitamente a soggetti egiziani ed astrologici\", a comporre \"un tale sincretismo di motivi, non nuovo al gusto umanistico, [che] trova [...] nei vari momenti del pensiero anniano (teologico, astrologico, egizianistico) la spiegazione pi\u00f9 diretta\".\nIntenti dell'opera.\nAnche per chi lo ha tacciato di falsificazione non \u00e8 chiaro quale fosse il disegno complessivo di Annio da Viterbo nel compiere un'opera di portata tanto mastodontica. Se infatti per quanto grandiosa sarebbe per\u00f2 stata semplice nel caso della sua compilazione e dell'apposizione della sterminata bibliografia e sistema di note a sostegno, questo apparirebbe davvero impossibile da fare nel caso di un'invenzione. Eppure il contenuto era tanto ardito da non poter essere accettato, neanche a distanza di secoli e con le prove archeologiche alla mano. Varie sono le ipotesi formulate, senza che si sia registrata la convergenza degli studiosi sulle motivazioni e gli scopi della sua falsificazione. Rimane anche da capire come abbia potuto inventare terre e materiali scoperti solo con le esplorazioni archeologiche di cinque secoli dopo.\nAnti-ellenismo religioso e patriottico.\nPer spiegare il movente dell'opera, Eug\u00e8ne Napoleon Tigerstedt, ad esempio, partiva dalla riconoscibile inclinazione di Annio al miso-ellenismo, un atteggiamento culturale che lo spingeva a voler distruggere l'auctoritas degli autori dell'antichit\u00e0 greca, riprendendo una tradizione letteraria che parte da Catone il Censore, prosegue con Giovenale (e la ripresa, come \"refrain\", di una sua citazione sulla \u00ab\"Graecia mendax\"\u00bb, dietro la quale, tuttavia, vi \u00e8 chi vede un riferimento a Flavio Giuseppe pi\u00f9 che a Giovenale), e continua nel Medioevo con il trattamento riservato da Dante a Ulisse nell\"'Inferno dantesco\" (canti XXVI e XXVII), e con la credenza di chi vedeva la mano punitrice di Dio nelle vicende del Grande Scisma e della caduta dell'Impero romano d'Oriente.\nDietro tale atteggiamento, Tigerstedt riconosceva due ragioni psicologiche: da un lato, agendo in chiave patriottica, Annio intendeva \"esaltare la gloria che s'identifica con l'Italia; dall'altro, Annio voleva incrinare l'autorit\u00e0 dei Greci per avvalorare l'autorit\u00e0 della Bibbia e difendere la Fede dall'emergere un nuovo atteggiamento culturale collegato alla conoscenza dei classici greci. Ma questo non spiega la copiosa parte riservata agli annali dei greci, e l'attribuzione degli etimo di alcuni luoghi italici come la costiera dell'Eridano agli stessi greci, primo fra tutti Fetonte.\nIntenti encomiastici.\nIn generale, viene escluso un interesse economico dell'autore. Tra i motivi, si potrebbe ipotizzare per\u00f2 un intento encomiastico nei confronti di personaggi potenti, a quali Annio indirizzava le sue opere.\nMa l'ipotesi non \u00e8 coerente con i comportamenti complessivi dell'autore: Annio aveva gi\u00e0 mostrato, in precedenza, di sapersi ingraziare la benevolenza dei potenti senza la necessit\u00e0 di mettere in atto la sua colossale opera di falsificazione.\nPatriottismo e localismo.\nUn altro possibile movente potrebbe essere, svuotata da contenuti religiosi, la mera volont\u00e0 campanilistica di illustrare e nobilitare la storia della citt\u00e0 di Viterbo, sua patria, elevandone il rango a quella di antica capitale e centro di irradiazione di un'immaginaria primordiale et\u00e0 dell'oro dell'Etruria (un fine che, come gi\u00e0 detto, Tigersted indica tra le componenti psicologiche del suo atteggiamento). Il dispiegamento di un simile disegno rasentava peraltro la follia, vista l'imponente massa di studi accaniti che il domenicano dovette mettere in atto al solo scopo di portarlo a termine. D'altro canto, secondo Fumagalli, si pu\u00f2 ragionevolmente dubitare della follia di Annio: in favore della sua sanit\u00e0 di mente, testimonia il grande credito di cui godette presso personaggi di altissimo rilievo: nel 1499, un anno dopo la stampa, il domenicano fu nominato Maestro del sacro palazzo apostolico da Papa Alessandro VI. Per quanto criticabile possa essere la figura del papa Borgia, non \u00e8 pensabile che si risolvesse a destinare a un ufficio cos\u00ec delicato, una specie di invasato o malato di mente.\nIpotetica buona fede.\nIn definitiva, rimane difficile attribuire un senso unitario all'opera di Annio, individuandone una motivazione unica e credibile: non \u00e8 da escludere che il suo autore fosse genuinamente convinto della veridicit\u00e0 di quanto andava affermando, e che tutta l'invenzione dei falsi documenti, insieme al gigantesco apparato messo in opera, pur portata a termine con consapevolezza, non servisse altro che a convincere gli interlocutori di quella che per lui era da considerarsi la verit\u00e0 storica. Oppure rimane da prendere atto, con i progressi delle scienze, che si trattasse di un'opera genuina.\nFortuna posteriore.\nCaratteristica della fortuna di Annio \u00e8 il fatto che, nonostante il precoce discredito caduto su di essa, la sua opera, anche in epoca molto successiva, continuasse a essere utilizzata come materiale autorevole e degno di fede.\nUna vittima illustre dei \"falsi\" di Annio fu l'umanista olandese Erasmo da Rotterdam. Nei suoi commentari al Nuovo Testamento (\"Novum instrumentum\", Basel: Johann Froben, 1516, II 326-7), affrontando il problema della genealogia di Ges\u00f9 riportata nel \"Vangelo di Luca\" (), si bas\u00f2 sul \"Breviarium de temporibus\" dello Pseudo-Filone riportato nelle \"Antiquitatum variarum\" e sulle note al testo di Annio. Furono \"ingannati\" anche umanisti del calibro di Agnolo Poliziano e, con qualche esitazione, Guillaume Postel.\nNella sua \"Supputatio annorum mundi\" (1543) Martin Lutero si serv\u00ec dei \"Commentaria\" di Annio per ricostruire un'accurata cronologia del mondo postdiluviano. Per i luterani l'opera di Annio ebbe una tale importanza che l'ultima edizione delle \"Antiquitatum variarum\" fu stampata a Wittenberg nel 1612. Le storie di Filippo Melantone e Johannes Sleidanus sulle origini dell'umanit\u00e0 erano basate sulle fonti fornite da Annio. Anche lo storico tedesco Johann Georg Turmair, detto Giovanni Aventino accetta tranquillamente, come autentiche, le fonti di Annio da Viterbo.\nAncora a inizio Seicento lo pseudo-Beroso fu incorporato in una trattazione inglese dal titolo \"An Historical Treatise of the Travels of Noah into Europe\" (\"Trattato storico sui viaggi di No\u00e8 in Europa\"), di Richard Lynche\nAllo pseudo-Beroso di Annio sono collegate anche elaborazioni storiche sul personaggio di Tuisco, oscura figura di progenitore divino delle trib\u00f9 germaniche (il cui nome \u00e8 conosciuto dal repertorio che Tacito d\u00e0 nel suo \"De origine et situ Germanorum\"): infatti, per la sua figura attinge da Annio Sebastian M\u00fcnster, nella sua \"Cosmographia Universalis\" del 1544, che conosce e utilizza, oltre alla pseudo-cronaca di Beroso, anche il commentario di Annio. Echi di Annio, per la stessa figura di Tuisco, si ritrovano in Michael Drayton (1563 \u2013 1631), che sembra servirsi di una versione di Annio filtrata da Verstegen (o Verstegan, alias \"Richard Rowlands\") in \"A Restitution of Decayed Intelligence in Antiquities concerning the most noble and renowned English Nation\" (1605).\nNel XVII secolo l'opera di Annio fu tra le fonti preferite di Ottavio D'Arcangelo, noto falsario catanese, attivo nella sua citt\u00e0, che fu a capo di una vera e propria organizzazione di falsari impegnati nella produzione di documenti artefatti sulla storia di Catania. \nMa in quello stesso secolo XVII si registrano ancora utilizzazioni in buona fede, come genuina fonte storica. Nel secolo successivo si segnala perfino un caso isolato di rivendicazione della sua autenticit\u00e0. Tra gli autori seicenteschi che se ne servono vi \u00e8 Athanasius Kircher che, tuttavia,\": lo cita come \"auctoritas\" ma, al contempo, lo definisce \"apocrifo\".\nInoltre, una dissertazione accademica elogiativa delle sue qualit\u00e0 si registra addirittura in pieno Novecento: a met\u00e0 degli anni sessanta \u00e8 ancora considerato proponibile un tentativo di recupero della sua figura come quella di storico genuino.\nInfine, si registra perfino nel XXI secolo il caso di una pubblicazione accademica peer reviewed (vertente sull'interpretazione evemerista della ricorrenza del mito dei giganti in molte culture) in cui si fa uso di Annio da Viterbo, servendosi di una narrazione di Beroso recepita attraverso Scipione Mazzella (nel testo \"Sito et antichit\u00e0 della citt\u00e0 di Pozzuolo e del suo amenissimo distretto\", Orazio Salviani, Napoli, 1591, opera gi\u00e0 da subito oggetto di feroce critica mossa da Tommaso Costo nel 1595), il quale, a sua volta, non si rif\u00e0 alla genuina tradizione frammentaria di questo autore ma riprende i resoconti incorporati nelle \"Antiquitatum variarum\" di Annio. Nello stesso articolo, i due autori incorrono di nuovo, in via indiretta, in un \"passo falso\" simile, quando discutono dell'opera di Tommaso Fazello sui giganti del 1573, tra le cui fonti ci \u00e8 ancora lo pseudo-Beroso inventato da Annio."}
{"id": "3987732", "revid": "767487", "url": "https://it.wikipedia.org/wiki?curid=3987732", "title": "Amare, piangere, morire", "text": "Amare, piangere, morire (\"Aimer, pleurer, mourir\") \u00e8 un cortometraggio muto del 1915 diretto da L\u00e9once Perret.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont.\nDistribuzione.\nDistribuito dalla Soci\u00e9t\u00e9 des Etablissements L. Gaumont, il film usc\u00ec nelle sale francesi nel 1915.\nIn Italia venne distribuito, a colori, nel 1916."}
{"id": "3987735", "revid": "767487", "url": "https://it.wikipedia.org/wiki?curid=3987735", "title": "Formula 17", "text": " \nFormula 17 (\"17\u6b72\u7684\u5929\u7a7a; Pinyin: sh\u00ed q\u012b su\u00ec de ti\u0101n k\u014dng\") \u00e8 un film taiwanese del 2004 diretto da Chen Yin-jung. \nSi tratta di una commedia romantica incentrata su un'avventura estiva del protagonista che, durante le vacanze scolastiche, intraprende un viaggio verso Taipei per conoscer per la prima volta di persona il ragazzo gay con cui aveva chattato l'intero anno passato; non bastandogli pi\u00f9 quella relazione virtuale online, cerca di trasferirla nella vita reale. Viene ospitato nella camera presa in affitta da un amico di vecchia data che abita nella capitale.\nIl film descrive le sue avventure, quelle del compagno di camera e dei suoi amici, ed il sorprendente rapporto che viene ad intrattenere con un noto playboy desiderato da tutti.\nTrama.\nT'ien-tsai prende il treno e va a Taipei per conoscer di persona un amico conosciuto su internet in una chat-gay. Essendo un ragazzo molto romantico e sognatore, crede fermamente nell'esistenza del \"grande Amore\", quello con la A maiuscola (porta con s\u00e9 persino un libro intitolato \"Love is a Kind of Faith\"). Ovviamente rimane molto deluso quando il conoscente gli propone di fare semplice sesso, senza alcuna implicazione sentimentale.\nIn un bar gay dov'\u00e8 andato quella sera accompagnato dall'ex compagno di classe, Yu, incontra (e si scontra) con Tie Nan, noto per esser un rubacuori senza scrupoli, a cui nessun ragazzo \u00e8 mai riuscito a resistere; ed anche T'ien-tsai ne rimane immediatamente soggiogato.\nDopo T'ien riesce a trovar un lavoro per mantenersi in citt\u00e0, come assistente in una piscina; nel frattempo continua a vedersi con Tie Nan. Ma il ragazzo si trova ad aver un problema che lo assilla e non lo lascia tranquillo, difatti ha una gran paura di non esser bravo a baciare: anzi non ne \u00e8 proprio capace. Corre allora immediatamente dallo psicologo per sottoporgli il problema: \"Non so come si fa a baciare una persona! Mi pu\u00f2 aiutare?\"\nGli viene consigliato di fare pratica da solo davanti allo specchio, baciare appassionatamente la propria immagine riflessa pu\u00f2 difatti costituir un ottimo allenamento; dopo lo specchio continuer\u00e0 ad impratichirsi con un manichino di plastica. Continua per\u00f2 ad esser ancora abbastanza insicuro di s\u00e9 stesso, tanto che prova a chieder all'amico se vuol insegnargli lui a baciare; per\u00f2 alla prova dei fatti entrambi si bloccano e non riescono (l'uno ad insegnar, l'altro ad imparar, la difficile arte del bacio).\nUna notte, preso il coraggio a due mani, T'ien si presenta davanti alla casa di Tie Nan: viene visto da questi, invitato ad entrare e finiscono col trovarsi a letto l'uno tra le braccia dell'altro. Fedele alla sua natura di playboy incallito, a partire dal giorno seguente sparisce letteralmente e non si fa pi\u00f9 trovare dal povero T'ien, che inizia a soffrir atrocemente di pene d'amore.\nT'ien non \u00e8 ancora venuto a conoscenza della difficile storia che Tie Nan ha alle spalle (tutti i suoi problemi di fedelt\u00e0 derivan proprio dalle vicende subite nel suo passato); d'altra parte T'ien gli ha donato la propria verginit\u00e0, con tutto il cuore, e non si rassegna a perderlo. Per\u00f2 le cose non si sbloccano.\nT'ien s'appresta a lasciar Taipei per tornarsene a casa. Frattanto gli amici i T'ien incontrano Tie Nan per la strada e lo pregano di non lasciar andar via cos\u00ec T'ien senza neanche dargli un briciolo di spiegazione. Tie Nan inizialmente fa resistenza, ma viene infine costretto a confidarsi con loro: un giorno, quand'era ancora un ragazzino, un indovino gli disse che lui era maledetto e che tutto quel che avesse amato gli si sarebbe rivoltato contro finendo in briciole davanti a lui.\n\u00c8 stata questa profezia maligna a trasformare Tie Nan in un dongiovanni senza cuore, l'uomo di una notte, freddo e scostante, perdendo via via sempre pi\u00f9 la capacit\u00e0 d'amare veramente. Innamorarsi di T'ien per lui \u00e8 stata una sorpresa che l'ha colto alla sprovvista ma, temendo di causargli involontariamente danno, l'ha subito allontanato. Prega silenziosamente che gli possa venir concessa una seconda possibilit\u00e0.\nSiamo alla conclusione, T'ien sta per entrar alla stazione che lo riporter\u00e0 al suo paesello di campagna; Tie Nan lo scorge da lontano e cerca di chiamarlo, ma il ragazzo sembra non accorgersene. Mentre sta per attraversare la strada di corsa non s'accorge d'un'automobile che giunge veloce dalla corsia opposta: per un soffio viene salvato da Tie Nan che a rischio della sua stessa vita s'\u00e8 gettato in mezzo alla strada. Cadono l'uno sopra l'altro, si guardano negli occhi e, sorridendo, dopo essersi alzati s'allontanano assieme con Tie Nan che porta in spalla T'ien (s'\u00e8 infatti slogato una caviglia).\nFerito ma felice, T'ien \u00e8 riuscito veramente a trovare il grande amore nella grande citt\u00e0, proprio come aveva tanto sperato e sognato fin dall'inizio."}
{"id": "3987740", "revid": "438678", "url": "https://it.wikipedia.org/wiki?curid=3987740", "title": "Roberto Lasagna (critico cinematografico)", "text": "Biografia.\nRoberto Lasagna \u00e8 un saggista e critico cinematografico italiano, autore di monografie tradotte anche in altri paesi. Ha scritto e curato oltre venti libri e contribuito allo studio dell\u2019opera di Stanley Kubrick con tre saggi: 'I film di Stanley Kubrick' (1997); 'Il mondo di Kubrick. Cinema, estetica, filosofia' (2015); '2001: Odissea nello spazio di Stanley Kubrick (2018).\nLaureato in psicologia, in filosofia e in economia, ha scritto una storia del cinema della Disney (due edizioni, nel 2001 e nel 2011) e un saggio sui rapporti tra cinema e psicologia del lavoro (\"Da Chaplin a Loach\"), oltre a libri su Nanni Moretti, Robin Williams, Yorgos Lanthimos, Martin Scorsese, Lars Von Trier, Steven Spielberg, Wim Wenders, Vincent Price, Russ Meyer, Al Pacino, Richard Lester, Quentin Tarantino, Dario Argento.\nDopo avere fondato, con Davide D'Alto e Saverio Zumbo, le Edizioni Falsopiano nel 1996, dal 1998 ha iniziato una lunga collaborazione con la rivista di cinema \"Duel\", poi \"Duellanti\", continuando a dedicarsi alla saggistica e alla divulgazione culturale.\nNel 2019, nel 2020 e nel 2021 ha condiviso con Giorgio Simonelli la direzione artistica del Festival Adelio Ferrero - Cinema e Critica.\nRoberto Lasagna \u00e8 tra i principali promotori del Premio Adelio Ferrero, dedicato alla critica cinematografica, istituito nel 1978 da Lorenzo Pellizzari per ricordare la figura e l'opera del critico e studioso Adelio Ferrero."}
{"id": "3987744", "revid": "62004", "url": "https://it.wikipedia.org/wiki?curid=3987744", "title": "Antonino Parrinello", "text": ""}
{"id": "3987745", "revid": "1543377", "url": "https://it.wikipedia.org/wiki?curid=3987745", "title": "Premio Citt\u00e0 dei Cavalieri di Malta", "text": "Il Premio \"Citt\u00e0 dei Cavalieri di Malta\" \u00e8 un premio che viene conferito annualmente, in una manifestazione che si tiene a Trinitapoli.\n\u00c8 stato istituito dal Comune di Trinitapoli nel 2007 per premiare personalit\u00e0, enti o associazioni che si sono particolarmente distinti nel campo sociale e nel mondo della cultura locale, nazionale e internazionale. La sua creazione \u00e8 nata dalla volont\u00e0 di promuovere la citt\u00e0 e il suo ricco patrimonio storico e naturalistico, ispirandosi al fatto che la citt\u00e0 della bassa Capitanata dal 1589 al 1798 \u00e8 stata Commenda Magistrale del Sovrano Militare Ordine di Malta.\nNel corso degli anni il premio \u00e8 stato vinto oltre che da importanti volti noti anche da alcune istituzioni tra cui Gran priorato di Napoli e Sicilia del Sovrano Militare Ordine di Malta, Medici Senza Frontiere, Comunit\u00e0 di Sant'Egidio, AMREF, 82\u00ba Reggimento fanteria \"Torino\", Nazionale italiana cantanti, Caritas Italiana.\nIl premio.\nIl premio, denominato la \"Croce di Malta\", \u00e8 una scultura in bronzo realizzata dal maestro Alessandro Fanizza.\nEdizioni.\nI edizione.\nLa prima edizione si \u00e8 svolta nel 2007 ed \u00e8 stata presentata da Attilio Romita e Matilde Brandi. I premiati sono:\nII edizione.\nLa seconda edizione si \u00e8 svolta nel 2008 ed \u00e8 stata presentata da Attilio Romita e Matilde Brandi. I premiati sono stati:\nIII edizione.\nLa terza edizione si \u00e8 svolta nel 2009 ed \u00e8 stata presentata da Tosca D'Aquino e Charlotte Krona. I premiati sono stati:\nIV edizione.\nLa IV edizione si \u00e8 svolta nel 2010 ed \u00e8 stata presentata da Toti e Tata. I premiati sono:\nV edizione.\nLa V edizione si \u00e8 svolta nel 2011 ed \u00e8 stata presentata da Emilio Solfrizzi e Antonio Stornaiolo. I premiati sono:"}
{"id": "3987756", "revid": "112776423", "url": "https://it.wikipedia.org/wiki?curid=3987756", "title": "Palazzo Scarpetta", "text": "Il Palazzo Scarpetta \u00e8 un edificio monumentale di Napoli ubicato in via Vittoria Colonna 4 nel quartiere Chiaia.\nDescrizione.\nL'edificio, costruito nel 1880 ed abitato da Eduardo Scarpetta, \u00e8 caratterizzato da un atrio con tre statue che l'attore fece scolpire per celebrare il successo della sua commedia \"Santarella\"."}
{"id": "3987758", "revid": "767487", "url": "https://it.wikipedia.org/wiki?curid=3987758", "title": "Qui? (film 1916)", "text": "Qui? \u00e8 un film muto del 1916 diretto da L\u00e9once Perret. Il film, un mediometraggio di 50 minuti interpretato da Ren\u00e9 Crest\u00e9, fu prodotto dalla Soci\u00e9t\u00e9 des Etablissements L. Gaumont.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont."}
{"id": "3987760", "revid": "767487", "url": "https://it.wikipedia.org/wiki?curid=3987760", "title": "Jos\u00e9 Amador de los R\u00edos", "text": "Dopo una deludente carriera da tragediografo, divenne pregiato storico e critico letterario. Fu inoltre discreto archeologo. Tra le sue opere vanno citate \"H\u00edstoria critica de la Literatura Espa\u00f1ola\" (1863) e \"Poes\u00eda popular de Espa\u00f1a\" (1861)."}
{"id": "3987772", "revid": "46291", "url": "https://it.wikipedia.org/wiki?curid=3987772", "title": "Onopordum", "text": " Onopordum \u00e8 un genere di piante angiosperme dicotiledoni appartenenti alla famiglia delle Asteraceae, dall'aspetto di erbacee annuali o perenni tipicamente provviste di aculei.\nEtimologia.\nLa prima citazione del nome di queste piante \u00e8 dovuta a Gaio Plinio Secondo (23 - 79). Secondo lo scrittore romano il nome del genere deriva da due vocaboli greci: \"\u201d\u00f2nos\u201d\" e \"\u201dpordon\u201d\" alludendo ai rumorosi effetti che queste piante provocano negli asini quando le pascolano.\nIl nome scientifico (\"\u201dOnopordum\u201d\") delle piante di questa voce \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"\u201dSpecies Plantarum\u201d\" del 1753. Prima di Linneo questo gruppo di piante era denominato dal botanico francese S\u00e9bastien Vaillant (1669 \u2013 1722) con il nome di \"\u201dOnopordon\u201d\".\nDescrizione.\nQueste piante sono alte mediamente tra i 5 e 20 dm (fino a 40 dm nelle forme naturalizzate in America). La forma biologica della maggior parte delle specie (almeno per le specie europee) \u00e8 emicriptofita bienne (H bienn), ossia sono piante con gemme svernanti al livello del suolo e protette dalla lettiera o dalla neve, con ciclo vitale biennale (il primo anno formano perlopi\u00f9 una rosetta basale, mentre fioriscono il secondo anno). Altre specie hanno un ciclo biologico pi\u00f9 breve essendo annuali. Alcune piante sono densamente ghiandolose, mentre altre sono ricoperte da un velluto di aspetto bianco o grigio-cotonoso/lanoso (tomentosit\u00e0 a ragnatela). Raramente sono specie acaulescenti.\nRadici.\nLe radici sono secondarie da fittone.\nFoglie.\nLe foglie sono di due tipi radicali e caulinari. Sono spinose e quelle caulinari sono decorrenti a disposizione alterna. La lamina in genere ha una forma oblunga con bordi sinuato-lobati, oppure in altre specie \u00e8 decisamente pennata (raramente indivisa); i lobi (o segmenti) sono tutti spinosi. Quelle basali sono soprattutto oblanceolate e grossolanamente dentato-spinose.\nInfiorescenza.\nLe infiorescenze sono formate da grossi capolini peduncolati terminali, solitari o agglomerati (pi\u00f9 raramente), all'apice del caule o dei rami laterali. I fiori sono racchiusi in un involucro sub-globoso, allargato o piriforme, formato da diverse squame (o brattee) verdi, lanceolate o lesiniformi, peduncolate o sessili, a superficie liscia o con ghiandole e con bordi profondamente seghettati, disposte in modo embricato su pi\u00f9 serie (brattee multi seriate). Le squame superiori sono patenti e con spine molto evidenti. All'interno dell'involucro un ricettacolo piano, carnoso e faveolato, ricolmo di nettare e non setoloso (ricettacolo nudo senza pagliette), fa da base ai fiori tubulosi. Questi sono inseriti in profondi alveoli limitati da un margine membranaceo. I diametri dei capolini possono arrivare fino a 7\u00a0cm.\nFiori.\nI fiori del capolino sono tutti tubulosi (il tipo ligulato, presente nella maggioranza delle Asteraceae, qui \u00e8 assente), sono inoltre ermafroditi, tetraciclici (a 4 verticilli: calice\u2013 corolla \u2013 androceo \u2013 gineceo) e pentameri (ogni verticillo ha 5 elementi).\nFrutti.\nI frutti sono degli acheni con pappo. La forma dell'achenio \u00e8 obovata-compressa o obcuneata con quattro o pi\u00f9 spigoli longitudinali e superficie glabra. Il colore \u00e8 bruno. Il pappo fulvo \u00e8 composto da pi\u00f9 serie di setole, scabre (le setole sono semplici, dentellate ma non piumose) e connate alla base tramite un anello coronato.\nDistribuzione e habitat.\nL'habitat tipico per le specie di questo genere sono le zone ruderali, le aree disabitate e decadenti e i margini dei sentieri. La distribuzione \u00e8 prevalentemente mediterranea: Europa meridionale, Africa settentrionale, Asia occidentale e Isole Canarie. In America e Australia il genere \u00e8 naturalizzato. Per un approfondimento sulla distribuzione e sull'habitat relativamente alla flora italiana vedere il paragrafo \"\u201dSpecie spontanee italiane\u201d\".\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nLa trib\u00f9 Cardueae (della sottofamiglia Carduoideae) a sua volta \u00e8 suddivisa in 12 sottotrib\u00f9 (la sottotrib\u00f9 Onopordinae \u00e8 una di queste).\nFilogenesi.\nAttualmente il genere \"Onopordum\" appartiene alla sottotrib\u00f9 Onopordinae. Le specie della sottotrib\u00f9 Onopordinae in precedenti trattamenti erano descritte all'interno del gruppo informale (provvisorio da un punto di vista tassonomico) \"Onopordum Group\". Il gruppo delle Onopordinae, nell'ambito della trib\u00f9, occupa una posizione centrale tra le sottotrib\u00f9 Staehelininae e Carduinae. L'et\u00e0 di divergenza della sottotrib\u00f9 pu\u00f2 essere posizionata tra i 17 e i 13 milioni di anni fa.\nLa posizione tassonomica del genere \"Onopordum\" ha subito pi\u00f9 di un cambiamento. A met\u00e0 del Novecento era posizionato nella trib\u00f9 delle Cynareae (sottofamiglia Tubiflorae). Successivamente (verso gli anni ottanta dello scorso secolo) il botanico e tassonomista Arthur Cronquist (1919 \u2013 1992) nella sua schematizzazione delle angiosperme (Sistema Cronquist) lo ha posizionato nella sottotrib\u00f9 Carduinae (trib\u00f9 Cardueae, sottofamiglia Cichorioideae). L'attuale sistema di classificazione \"Angiosperm Phylogeny Group\" (classificazione APG) basato su analisi di tipo filogenerico molecolare pur mantenendo valida la sua posizione nella sottotrib\u00f9 e nella trib\u00f9 del Sistema Cronquist, lo ha trasferito in una nuova sottofamiglia: Carduoideae.\nNell'ambito della sottotrib\u00f9, divisa in due cladi principali, il genere di questa voce fa parte del primo clade. \u00c8 il primo gruppo ad essersi separato dal resto della sottotrib\u00f9.\nIl numero cromosomico delle pecie di questo genere \u00e8 2n = 34.\nL'importanza (negativa) di questo gruppo \u00e8 data soprattutto per la presenza all'interno di esso di diverse specie infestanti come \"Onopordum acanthium\" e \"Onopordum nervosus\" .\nSpecie spontanee italiane.\nLe specie spontanee italiane per questo genere sono:\nNella pi\u00f9 recente \"An annotated checklist of the Italian Vascular Flora\" la specie \"Onopordum horridum\" viene considerata sinonimo di \"Onopordum illyricum\" subsp. \"horridum\" ; inoltre \"Onopordum argolicum\" \u00e8 risultato sinonimo di \"Onopordum tauricum\".\nVisione sinottica delle specie italiane.\nPer meglio comprendere ed individuare le varie specie del genere (solamente per le specie spontanee della flora italiana) l'elenco che segue utilizza in parte il sistema delle chiavi analitiche (vengono cio\u00e8 indicate solamente quelle caratteristiche utili a distingue una specie dall'altra):\nA questo elenco \u00e8 da aggiungere la specie \"Onopordum caulescens\" .\nZona alpina.\nLa tabella seguente mette in evidenza alcuni dati relativi all'habitat, al substrato e alla distribuzione dell'unica specie di questo genere presente nella zona alpina:.\nSpecie europee.\nIn Europa, oltre alle specie spontanee della flora italiana, sono presenti le seguenti altre specie (selezione):\nIbridi.\nElenco di alcuni ibridi relativi alla flora spontanea italiana:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nGeneri simili.\nTra i \u201cCardi\u201d due generi sono molto simili al genere \"Onopordum\":\nUsi.\nQueste specie in qualche caso hanno degli utilizzi eduli. Il ricettacolo carnoso del capolino di alcuni onopordi \u00e8 commestibile (ha un sapore dolce e gradevole simile al carciofo); mentre gli steli, raccolti prima della fioritura, levate le spine e la parte esterna pi\u00f9 coriacea, possono essere mangiati come gli asparagi. Altrimenti vengono usati nel giardinaggio decorativo grazie ai grandi e vistosi capolini. Le prime indicazioni di un uso di questo tipo (nei giardini italiani) si hanno del 1640. Le specie maggiormente coltivate sono \"Onopordum acanthium\" e \"Onopordum illyricum\" che in alcune variet\u00e0 giganti possono raggiungere anche i 2,5 metri di altezza."}
{"id": "3987773", "revid": "224230", "url": "https://it.wikipedia.org/wiki?curid=3987773", "title": "Reinhard Carl Friedrich von Dalwigk", "text": "Nel 1850 divenne presidente del Consiglio dei ministri dell'Assia e diede allo Stato una netta impronta antiprussiana, cercando l'alleanza con la Sassonia.\nDopo la guerra del 1866, si dimise (1871) e si ritir\u00f2 a vita privata."}
{"id": "3987774", "revid": "116727782", "url": "https://it.wikipedia.org/wiki?curid=3987774", "title": "Thomas Kinkade", "text": "Biografia.\nThomas Kinkade \u00e8 cresciuto nella citt\u00e0 di Placerville, California.\nAl liceo, Kinkade si trov\u00f2 faccia a faccia con il modernismo novecentesco, nella persona di Glenn Wessels, un ex professore nel dipartimento dell'arte presso l'University of California. Wessels incoraggi\u00f2 Kinkade di legare la sua arte pi\u00f9 direttamente alle emozioni (piuttosto che la sola osservazione) e di sperimentare forme altamente personali di espressione. Egli influenz\u00f2 la decisione Kinkade di frequentare l'Universit\u00e0 della California a Berkley.\nDopo due anni, Thomas si trasfer\u00ec all'Art Center College of Design di Pasadena.\nNel giugno 1980, Kinkade ha trascorso l'estate viaggiando attraverso gli Stati Uniti con il suo amico di college James Gurney. I due terminato il loro viaggio a New York ottennero un contratto con la Guptill Publications per produrre un manuale di disegno. Due anni pi\u00f9 tardi hanno prodotto The Artist's Guide to Sketching, che \u00e8 stato uno dei best seller dello stesso anno. Il successo del libro li aiut\u00f2 a farsi assumere dagli Ralph Bakshi Studios per dipingere sfondi per il film d'animazione \u201cFire and Ice\u201d.\nHa sposato Nanette, sua fidanzata del liceo, nel 1982 e la coppia ha avuto quattro figlie: Merritt, Chandler, Winsor, Everett, tutti nomi di artisti famosi.\nThomas Kinkade riempie creativamente i suoi quadri con \u201cnote d'amore\u201d nascondendo la lettera \"N\" nei suoi dipinti come tributo alla moglie, Nanette. \nNel 1984 Thomas e Nanette cominciarono a pubblicare i propri lavori pubblicando \"Dawson\", un omaggio all'Alaska, come prima stampa di Thomas Kinkade. Fu un grande successo e Dawson esaur\u00ec in breve tempo. Con l'aiuto da parte di alcuni investitori apr\u00ec in poco tempo moltissime gallerie in tutto il paese.\nDa quel giorno, Thomas ha dipinto oltre 1.000 capolavori che ritraggono paesaggi naturali, scenari idilliaci di giardini, corsi d'acqua, cottage in pietra, fari e strade principali. La sua citt\u00e0 natale, Placerville (dove le sue opere sono onnipresenti) \u00e8 l'ispirazione di molti paesaggi innevati e della sua strada. \n\u00c8 presente, seppure al centesimo posto, nella lista degli uomini pi\u00f9 potenti dell'arte del 2008, redatta dalla rivista ArtReview. \nPer i critici i suoi quadri sono privi di sostanza, li hanno descritti come arte da scatola di cioccolatini e \"arte commerciale\".\nMa Kinkade si autodefinisce - con un'espressione registrata come un marchio commerciale - Painter of Light (pittore della luce) ed \u00e8 l'Artista americano pi\u00f9 collezionato del mondo.\nIl 6 aprile 2012, Thomas Kinkade \u00e8 morto nella sua casa di Monte Sereno, California. Aveva 54 anni.\nBeneficenze e collaborazioni.\nThomas Kinkade \u00e8 stato coinvolto in numerose collaborazioni, tra cui una partnership con una delle organizzazioni pi\u00f9 caritatevoli degli Stati Uniti, The Salvation Army. Due stampe di beneficenza speciali sono stati creati per The Salvation Army, The Season of Giving and The Light of Freedom. Il ricavato \u00e8 stato devoluto al Fondo Generale The Salvation Army e per aiutare aiutare quelli di New York, Pennsylvania e Washington D.C.\nPi\u00f9 di $ 1.5 milioni sono stati donati in seguito a questa affiliazione tra Thomas Kinkade e questi vari enti di beneficenza.\nLa Fondazione Thomas Kinkade serve e sostiene organizzazioni non-profit incentrate sui bambini, di soccorso umanitario e le arti. \nThomas Kinkade \u00e8 stato scelto come portavoce nazionale per la Make-A-Wish Foundation e ha raccolto oltre $ 150.000 per l'organizzazione.\nInoltre ha realizzato per la Disney numerose opere raffiguranti romantici ed emozionanti paesaggi con alcuni tra i personaggi pi\u00f9 famosi tratti dai film animati della celebre azienda (ricordiamo: \"Biancaneve e i sette nani\", \"Pinocchio\", \"Fantasia\", \"Dumbo\", \"Bambi\", \"Cenerentola\", \"Alice nel Paese delle Meraviglie\", \"Peter Pan\", \"Lilli e il vagabondo\", \"La bella addormentata nel bosco\", \"Il libro della giungla\", \"Gli Aristogatti\", \"Le avventure di Winnie the Pooh\", \"La sirenetta\", \"La bella e la bestia\", \"Aladdin\", \"Il re leone\", \"Pocahontas\", \"Mulan\", \"La principessa e il ranocchio\" e \"Rapunzel\").\nLa serie \u00e8 intitolata \"The Disney Dreams Collection by Thomas Kinkade\".\nFede.\nThomas Kinkade accredita Dio per la capacit\u00e0 e l'ispirazione per creare i suoi quadri. Il suo obiettivo come artista \u00e8 quello di toccare le persone di tutte le fedi, per portare la pace e la gioia nella loro vita attraverso le immagini che crea. Molte immagini contengono specifiche allusioni a certi passaggi della Bibbia.\nFilmografia.\nNel novembre del 2008 \u00e8 uscito in DVD un film (autoprodotto) sulla storia dell'Artista, dal titolo \"Thomas Kinkade's Christmas Cottage\", nel quale si svela la vicenda che lo ispir\u00f2 nella realizzazione della sua opera pi\u00f9 celebre, The Christmas Cottage: il pericolo, corso dalla madre, di perdere il cottage di famiglia. Nel film, Kinkade \u00e8 interpretato da Jared Padalecki, Marcia Gay Harden fa la parte della madre e Peter O'Toole \u00e8 il mentore del giovane Kinkade, che esorta il suo promettente allievo: \"Dipingi la luce, Thomas! Dipingi la luce!\"."}
{"id": "3987782", "revid": "767487", "url": "https://it.wikipedia.org/wiki?curid=3987782", "title": "Le Retour du pass\u00e9", "text": "Le Retour du pass\u00e9 \u00e8 un film muto del 1916 diretto da L\u00e9once Perret. Il film, interpretato da Ren\u00e9 Crest\u00e9 e Fabienne Fabr\u00e8ges, fu prodotto dalla Soci\u00e9t\u00e9 des Etablissements L. Gaumont.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont.\nDistribuzione.\nUsc\u00ec in sala nel 1916."}
{"id": "3987784", "revid": "124308786", "url": "https://it.wikipedia.org/wiki?curid=3987784", "title": "Stir di Santa Maria Capua Vetere", "text": "Lo Stir di Santa Maria Capua Vetere acronimo di Stabilimenti di Tritovagliatura ed Imballaggio Rifiuti \u00e8 un impianto di trattamento dei rifiuti solidi urbani ubicato presso Santa Maria Capua Vetere nella Provincia di Caserta.\nDescrizione.\nNell'impianto di S. Maria C.V., unico in provincia di Caserta, la quantit\u00e0 massima autorizzata \u00e8 di 361.700 tonnellate/anno che corrisponde all'85% della produzione totale della provincia di Caserta ma la quantit\u00e0 realmente trattata \u00e8 stata 148.831 tonnellate di rifiuti indifferenziati.\nOltre alla normale produzione, lo stir smaltisce circa 200 tonnellate di rifiuti provenienti da Napoli. In seguito a ci\u00f2 si \u00e8 aperta una vertenza tra Regione Campania e residenti del luogo che lamentano la violazione della norma sulla provincializzazione dei rifiuti secondo la quale le quantit\u00e0 di rifiuti non dovrebbero essere smaltite altrove la propria provincia di origine. La vertenza si \u00e8 risolta con il conferimento di una \u201cquota di ristoro\u201d cio\u00e8 un piccolo introito di cui diventa beneficiario il comune destinatario dei rifiuti fissata a 5 euro/kg.\nNel 2008 la gestione dell'impianto \u00e8 stata affidata al generale dell'esercito Pasquale Perrinella. Ci\u00f2 si \u00e8 reso necessario dopo alcune anomalie di fuoriuscita del percolato che hanno causato l'arresto di alcuni operai ed il sequestro dell'impianto."}
{"id": "3987786", "revid": "21880", "url": "https://it.wikipedia.org/wiki?curid=3987786", "title": "Specie di Onopordum", "text": "Elenco delle specie di \"Onopordum\":"}
{"id": "3987792", "revid": "767487", "url": "https://it.wikipedia.org/wiki?curid=3987792", "title": "Il re della montagna (film)", "text": "Il re della montagna (\"Le Roi de la montagne\") \u00e8 un film muto del 1916 diretto da L\u00e9once Perret. Il film, interpretato da Ren\u00e9 Crest\u00e9 e Fabienne Fabr\u00e8ges, fu prodotto dalla Soci\u00e9t\u00e9 des Etablissements L. Gaumont.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont.\nDistribuzione.\nUsc\u00ec nelle sale francesi il 9 giugno 1916; \u00e8 conosciuto anche con il titolo inglese \"The King of the Mountain\" (nome internazionale)."}
{"id": "3987793", "revid": "767487", "url": "https://it.wikipedia.org/wiki?curid=3987793", "title": "Friedrich Daniel Bassermann", "text": "Nel 1848 divenne parlamentare all'Assemblea di Francoforte. Il 2 febbraio dell'anno stesso tenne un importante discorso alla camera del Baden, chiedendo maggior libert\u00e0 e ordinamenti a favore della Rivoluzione. Nel 1850 si spost\u00f2 a Erfurt, ma 5 anni dopo si suicid\u00f2, deluso dalla situazione politica."}
{"id": "3987795", "revid": "767487", "url": "https://it.wikipedia.org/wiki?curid=3987795", "title": "Magghid", "text": "Maggid (ebraico:\u05de\u05b7\u05d2\u05b4\u05bc\u05d9\u05d3), a volte scritto magid o (in grafia italiana) magghid, \u00e8 un tradizionale predicatore religioso ebraico itinerante dell'Europa orientale, abile narratore della Torah e di storie religiose. Il predicatore di levatura pi\u00f9 erudita veniva chiamato \"darshan\", e solitamente occupava la posizione ufficiale di rabbino. Il titolo di \"maggid mesharim\" (\"predicatore di rettitudine\", in seguito abbreviato \"maggid\") risale probabilmente al XVI secolo.\nCi sono sempre stati due classi distinte di guide in Israele \u2014 lo studioso, erudito rabbino; e il predicatore, il \"maggid\". Si afferma che a volte il profeta venisse anche chiamato \"maggid\", specialmente nella traduzione di \"maggid mishneh\" con \"il maggid ripete\" Come i sofisti greci, i primi maggidim facevano le loro prediche in base alle domande che venivano loro rivolte dalla gente. Quindi la \"Pesiqta\", prima raccolta di discorsi scritti, usualmente inizia con \"yelammedenu rabbenu\" (\"che il nostro maestro ci insegni\"). Un esempio classico \u00e8 quello della Haggadah di Pesach, che viene introdotta da quattro domande; colui che recita la risposta si chiama \"maggid\". Quando non c'erano domande, il maggid sceglieva un testo biblico, che si chiamava \"petichah\" (apertura)."}
{"id": "3987797", "revid": "1782831", "url": "https://it.wikipedia.org/wiki?curid=3987797", "title": "Signor presidente", "text": "Signor presidente (\"Mr. President\") \u00e8 una serie televisiva statunitense in 24 episodi trasmessi per la prima volta nel corso di 2 stagioni dal 1987 al 1988. In Italia \u00e8 nota anche con il titolo Caro presidente.\n\u00c8 una sitcom familiare incentrata sulle vicende del presidente degli Stati uniti d'America Samuel Arthur Tresch e della first lady Meg insieme ai loro tre figli, Cynthia, Nick e Jennifer.\nProduzione.\nLa serie, ideata da Johnny Carson, Gene Reynolds e Ed. Weinberger, fu prodotta da Carson Productions. Le musiche furono composte da Patrick Williams. Tra i registi \u00e8 accreditato Marc Daniels in 5 episodi (1987-1988).\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 3 maggio 1987 al 13 febbraio 1988 sulla rete televisiva Fox. In Italia \u00e8 stata trasmessa con il titolo \"Signor presidente\"."}
{"id": "3987798", "revid": "46931", "url": "https://it.wikipedia.org/wiki?curid=3987798", "title": "Signor Presidente", "text": ""}
{"id": "3987799", "revid": "287204", "url": "https://it.wikipedia.org/wiki?curid=3987799", "title": "Francesco Dell'Erba", "text": "Biografia.\nFrancesco Dell'Erba, giornalista e scrittore, nacque il 4 gennaio 1866 a Vieste. Studi\u00f2 a Lucera, nel Liceo classico \u201cBonghi\u201d, uno dei luoghi obbligati dell'alta cultura della Capitanata, poi si trasfer\u00ec a Napoli, dove la passione per il giornalismo avr\u00e0 la meglio sulla frequenza della facolt\u00e0 di Giurisprudenza, che abbandon\u00f2.\n Inizi\u00f2 a collaborare a numerosi organi d'informazione, a partire dal \u00abFortunio\u00bb e dal \u00abPungolo\u00bb. Dal 1899 al 1919 \u00e8 inviato e corrispondente da Napoli del Corriere della Sera e, a partire dalla sua nascita, nel 1901, \u00e8 corrispondente de \u00abIl Giornale d'Italia\u00bb.\n In breve tempo Dell'Erba divent\u00f2 uno degli esponenti di spicco del vivace mondo giornalistico napoletano, stringendo amicizia con personalit\u00e0 come Benedetto Croce, Edoardo Scarfoglio, Matilde Serao, Giustino Fortunato, Salvatore Di Giacomo e Ferdinando Russo.\n Nel 1907, insieme a un nutrito gruppo di giornalisti, \u00e8 tra i fondatori dell'importante Emeroteca Tucci di Napoli, ancor oggi esistente.\n La sua pluridecennale attivit\u00e0 conosce vari momenti significativi, come l'intervista a Benedetto Croce, nel 1924, sul ritorno al regime liberale. Nel 1928, poi, viene chiamato a dirigere e compilare il \u00abBollettino del Comune di Napoli\u00bb.\n \u00c8 scomparso a Napoli, il 28 marzo 1952 e gli \u00e8 stata intitolata una strada nel popolare quartiere del Vomero.\nOpere.\nAi tantissimi articoli scritti nel corso della sua esistenza, Dell'Erba affianc\u00f2 alcune pubblicazioni, a partire dalla prima traduzione italiana di un romanzo dello scrittore francese Edmond About, apparsa nel 1892 a Napoli per i tipi di D'Angelilli, con il titolo \"Il re delle montagne\". In seguito, Dell'Erba diede alle stampe cinque volumetti per una serie popolare:\n Nel 1906 \u00e8 la volta della pregevole opera \"Lo sperone d'Italia\", che riproduce il testo di una conferenza letta nel \"Circolo Pugliese\" del capoluogo campano. Si tratta, in sostanza, del resoconto di un ritorno nella terra nativa, la ricostruzione di un viaggio verso le proprie radici, raccontato con una non comune capacit\u00e0 di coniugare la sintesi e la completezza dell'analisi.\n Dell'Erba sottolinea i problemi della zona, a partire dall'isolamento causato dalla mancanza di mezzi di comunicazione, ma ricorda anche le bellezze naturali del Gargano, che attendono solo la giusta valorizzazione. \n Il suo volume di maggiore successo \u00e8 indubbiamente \"Napoli un quarto di secolo\", pubblicato nel capoluogo campano nel 1929, per i tipi della Editrice Tirrena. Il libro, che \u00e8 stato riproposto postumo nel 1963, \u00e8 ancor oggi facilmente rintracciabile e si trova spesso citato.\n In esso Dell'Erba rievoca personaggi ed eventi rimarchevoli della citt\u00e0, nella quale si sent\u00ec subito a suo agio. Notizie, aneddoti e curiosit\u00e0 attraversano, cos\u00ec, le circa 270 pagine della pubblicazione, divisa in tre parti, presentando al lettore, con una penna arguta e trascinante, sindaci, artisti, uomini di cultura e personaggi di ogni genere."}
{"id": "3987800", "revid": "717966", "url": "https://it.wikipedia.org/wiki?curid=3987800", "title": "Maggid", "text": ""}
{"id": "3987804", "revid": "287204", "url": "https://it.wikipedia.org/wiki?curid=3987804", "title": "Paul Fleming", "text": "Ebbe una vita avventurosa, che spesso narr\u00f2 nei suoi componimenti scritti in latino e tedesco. Fu uno dei pi\u00f9 grandi esponenti del barocco e legato in particolar modo a Adam Olearius e ."}
{"id": "3987805", "revid": "46931", "url": "https://it.wikipedia.org/wiki?curid=3987805", "title": "Caro presidente", "text": ""}
{"id": "3987816", "revid": "282094", "url": "https://it.wikipedia.org/wiki?curid=3987816", "title": "Samarang", "text": ""}
{"id": "3987819", "revid": "62748", "url": "https://it.wikipedia.org/wiki?curid=3987819", "title": "Carl Friedrich Flemming", "text": "Fu uno dei primi studiosi di idrocefalia e delle malattie psichiatriche. Suo figlio fu il biologo cellulare Walther Flemming."}
{"id": "3987820", "revid": "767487", "url": "https://it.wikipedia.org/wiki?curid=3987820", "title": "Marco Antonio Araujo", "text": " "}
{"id": "3987821", "revid": "322321", "url": "https://it.wikipedia.org/wiki?curid=3987821", "title": "Petrocino Casaleschi", "text": "Biografia.\nNoto a Ferrara come giurista e teologo, presto lasci\u00f2 lo stato laicale per farsi benedettino ed entr\u00f2 nel celebre monastero di San Bartolomeo \"extra muros\" nel quale divenne celebre per la condotta morigerata e la vasta erudizione. Delle sue qualit\u00e0 giunse a conoscenza papa Giovanni XXII che il 1\u00ba aprile 1323 lo cre\u00f2 abate del monastero di San Cipriano di Murano.\nIl 10 giugno 1351 divenne vescovo di Torcello, nomina che, come sempre, ricopr\u00ec con il massimo dell'impegno, organizzando numerose visite diocesane. Invero dovette avere anche delle indiscusse capacit\u00e0 politiche visto che, il 1\u00ba settembre 1353, Egidio Albornoz lo nomin\u00f2 rettore della Romagna, confermandolo fino al 28 febbraio 1357.\nIl 26 aprile 1362 divenne arcivescovo di Ravenna. Negli anni seguenti fu vicario generale della Romagna.\nPur essendo un noto esperto di diritto, di lui non resta alcuna opera in tal senso, forse perch\u00e9 dedic\u00f2 la sua vita totalmente ai doveri pastorali concedendosi solo qualche rapporto con l'Universit\u00e0 di Padova."}
{"id": "3987827", "revid": "599013", "url": "https://it.wikipedia.org/wiki?curid=3987827", "title": "Mr. President", "text": ""}
{"id": "3987829", "revid": "46931", "url": "https://it.wikipedia.org/wiki?curid=3987829", "title": "Mr President", "text": ""}
{"id": "3987833", "revid": "121037423", "url": "https://it.wikipedia.org/wiki?curid=3987833", "title": "Walther Flemming", "text": "Fu il quinto figlio, unico maschio, dello psichiatra Carl Friedrich Flemming e della seconda moglie di questi, Auguste Winter.\nDurante i suoi studi al Gymnasium der Residenzstadt, uno dei suoi colleghi fu Heinrich Seidel.\nStudi e carriera.\nFlemming si laure\u00f2 in medicina nel 1868 all'Universit\u00e0 di Rostock. Lavor\u00f2 come insegnante all'Universit\u00e0 di Praga per tre anni dal 1873 al 1876, anno in cui accett\u00f2 la cattedra di anatomia all'universit\u00e0 di Kiel. In seguito divenne direttore dell'istituto di anatomia e vi lavor\u00f2 sino alla sua morte.\nNel 1882, Flemming descrive la divisione cellulare. Si rende conto della presenza di corpiccioli a forma di bastoncino (chiamati successivamente cromosomi da Waldeyer nel 1888), introducendo il termine mitosi. E per la prima volta (grazie a particolari tecniche di colorazione) evidenzia nel nucleo delle cellule la presenza di una massa filamentosa, detta cromatina."}
{"id": "3987834", "revid": "298229", "url": "https://it.wikipedia.org/wiki?curid=3987834", "title": "Campionati africani di atletica leggera 2004", "text": "I Campionati africani di atletica leggera 2004 sono stati la 14\u00aa edizione dei Campionati africani di atletica leggera. La manifestazione si \u00e8 svolta dal 14 al 18 luglio presso lo Stade Alphonse Massamba-D\u00e9bat di Brazzaville, nella Repubblica del Congo."}
{"id": "3987844", "revid": "645828", "url": "https://it.wikipedia.org/wiki?curid=3987844", "title": "Walter Flemming", "text": ""}
{"id": "3987846", "revid": "88740", "url": "https://it.wikipedia.org/wiki?curid=3987846", "title": "Michele De Martino", "text": "Biografia.\nFiglio di Giuseppe De Martino (1758-1848), mercante di Montepertuso, frazione di Positano (Salerno), di antica famiglia di armatori provenienti da Vico Equense (che nei secoli vantava anche alcuni esponenti nobili), amplia la propria attivit\u00e0 trasferendosi negli ultimi anni del '700 a Monopoli (Bari). Il porto e la posizione geografica della citt\u00e0 \u00e8 ideale per i suoi velieri che trasportano i prodotti agricoli pugliesi (soprattutto olio d'oliva e grano) sui mercati italiani, americani, russi, inglesi, francesi e olandesi. Si sposa nel 1818 con Angela Gaetana Marzolla (27/11/1789-4/3/1856), esponente della ricca borghesia locale, dalla quale avr\u00e0 quattro figli che proseguiranno l'attivit\u00e0 commerciale della famiglia.\nGi\u00e0 sotto i Borbone, Michele De Martino intuisce l'importanza del porto di Monopoli e \"\u201cannodando estesissime relazioni, aveva fatto concorrenza coi nostri oli a quelli di Gallipoli in Russia ed in Inghilterra, e con i nostri grani e quelli di Barletta in Tolone e Marsiglia. E riunito al negoziante inglese John Pitkin, che qui dimorando, seppe guadagnare e poi conservare fino alla morte le simpatie di tutti gli ordini dei cittadini, ottenuta un'autorizzazione dal municipio, fece redigere un disegno per il nuovo porto dal valente ingegnere Ercole Lauria di Napoli\u201d\"\nInsieme al fraterno amico John Pitkin, mercante inglese e console a Monopoli, allo scopo di rendere pi\u00f9 sicuro l'attracco dei velieri nel porto di Monopoli, inizia a proprie spese, la costruzione del braccio sud del porto in attacco al lato nord-est del castello di Monopoli Carlo V. Tale opera sar\u00e0 la premessa per la realizzazione del molo Margherita, fondamentale per l'agibilit\u00e0 del porto da parte delle imbarcazioni a vela.\nMichele \u00e8 probabilmente il fondatore, insieme all'amico John Pitkin, della Loggia massonica monopolitana (o forse vendita carbonara) \"The Sphinx\" 1839. Alla sua morte, John Pitkin, dedica all'amico una lunga e commovente iscrizione, ancora visibile nella cappella funebre della famiglia De Martino nel cimitero di Monopoli.\nLa cappella di famiglia di Michele De Martino, nella quale John Pitkin colloca la lapide precedentemente citata, \u00e8 caratterizzata da oscure simbologie. Tra queste; un pugno chiuso che fuoriesce dal muro, sotto il timpano principale, subito sopra l'iscrizione dedicatoria che il De Martino pone al momento della costruzione del tempietto nel 1856. Anche le decorazioni architettoniche del coronamento di casa Pitkin e della cappella De Martino sono simili, costituite fondamentalmente da intrecci di archetti gotici.\nI suoi velieri.\nDispone per i suoi commerci, di una consistente flotta, dai velieri oceanici a barche minori per il piccolo cabotaggio. Costruisce a Venezia un veloce brick schooner (Goletta): l'\"Angela e Elisa\", che poi verr\u00e0 venduto nel 1858 dal figlio Girolamo (residente a Venezia da dove dirige parte dell'attivit\u00e0 di famiglia) ad Angelo Titi, armatore brindisino. Tra le barche di sua propriet\u00e0 risultano documentati, oltre al grosso bragozzo \"Esmeralda\" (97 tonnellate, due alberi, pontato, con una camera), in compropriet\u00e0 al 50% con Luigi Tito di Giosu\u00e8 che ne era il capitano, anche il Brik Schooner \u201cLa Felicia\u201d con Leonardo Barnaba capitano. L'avventura de \u201cLa Felicia\u201d \u00e8 ricordata tra i vari miracoli di ambiente marinaro della Madonna della Madia.\nNell'archivio della famiglia De Martino \u00e8 conservato un interessante registro di carico di Michele, relativo agli anni 1851-1855. Da questo documento \u00e8 possibile ricavare molte notizie sui commerci di olio dal porto di Monopoli verso Trieste, Senigallia, Ancona, Fiume, Napoli, Catania, Castellammare, Marsiglia e Venezia dove il figlio Girolamo De Martino risiedeva per curare gli interessi della famiglia. In quel periodo i trasporti venivano effettuato a bordo di veloci brigantini: Giglio, Veloce, Michele, Giglio delle onde... Questo registro risulta prezioso anche per le molte notizie sulla marineria di Monopoli della met\u00e0 XIX secolo"}
{"id": "3987847", "revid": "297745", "url": "https://it.wikipedia.org/wiki?curid=3987847", "title": "Petrocino Casalesco", "text": ""}
{"id": "3987878", "revid": "123890326", "url": "https://it.wikipedia.org/wiki?curid=3987878", "title": "L\u00e9once Perret", "text": "Biografia.\nL\u00e9once Perret nacque nel 1880 a Niort Deux-S\u00e8vres, terzo figlio di Eli\u00e8s Ferdinand Perret e Marie Collinet dopo la sorella Lucie (1870-1963) e il fratello Ernest (1873-1949). I genitori possedevano una falegnameria e, durante l'adolescenza, L\u00e9once cadde gravemente malato. Fu in quel periodo, passato a Parigi per consultare degli specialisti, che il ragazzo cominci\u00f2 a pensare di intraprendere una vita legata all'arte.\nDebutt\u00f2 come attore teatrale, passando poi al cinema dove diresse numerosi cortometraggi. Acquis\u00ec nel tempo una notoriet\u00e0 che lo port\u00f2 a essere uno dei nomi pi\u00f9 conosciuti dell'industria cinematografica francese. Spesso considerato un cineasta d'avanguardia, Perret ha saputo portare al cinema francese nuove tecniche legate all'inquadratura, all'utilizzo delle luci a all'accompagnamento musicale.\nFu una figura emblematica della societ\u00e0 Gaumont fino al 1917. In seguito, espatri\u00f2 negli Stati Uniti dove port\u00f2 le sue conoscenze e dove, nel contempo, acquis\u00ec una grande esperienza. Fu sul suolo americano che cominci\u00f2 a produrre alcuni dei suoi film, come \"N'oublions jamais\" del 1918, opera di propaganda francese che offr\u00ec al mondo la visione di una Francia eroica e ferita.\nDopo il suo ritorno in Francia, nel 1923 realizz\u00f2 \"K\u0153nigsmark\", opera che gli permise di acquisire una certa notoriet\u00e0 in ambito cinematografico. Nel 1925, il suo \"Madame Sans-G\u00eane\" fu la prima co-produzione Francia-USA. Scopritore di nuovi talenti, L\u00e9once Perret lavor\u00f2 con numerosi idoli francesi e americani della sua epoca, come Abel Gance, Gloria Swanson, Gaby Morlay, Arletty, Suzanne Grandais, Mae Murray, Huguette Duflos.\nMor\u00ec nel 1935 a Parigi. "}
{"id": "3987881", "revid": "62004", "url": "https://it.wikipedia.org/wiki?curid=3987881", "title": "Antonio Santoro (ciclista)", "text": "Carriera.\nOriginario della Basilicata, \u00e8 diplomato in ragioneria. Comincia a gareggiare a 13/14 anni di et\u00e0 nella categoria Esordienti con il Nucleo Giovent\u00f9 Potenza, e passa poi a correre tra gli Juniores nelle Marche tra le file del team Fred Mengoni USA.\nDebutta tra i Dilettanti nel 2008 con la squadra trevigiana Marchiol, ma non ottiene successi n\u00e9 in quella stagione n\u00e9 l'anno dopo, pur classificandosi quarto al Gran Premio Palio del Recioto e al Trofeo Gianfranco Bianchin. Nel 2010, dopo essersi trasferito in Toscana alla Mastromarco, riesce a cogliere i primi successi nella categoria: si aggiudica infatti il Gran Premio La Torre e due tappe e la classifica generale del Giro delle Valli Cuneesi, oltre a piazzarsi terzo al Girobio.\nPassa professionista all'inizio del 2011 con l'Androni Giocattoli, squadra Professional Continental diretta da Gianni Savio. In stagione si classifica quarto al Circuito de Getxo, quinto nella tappa del Passo Maniva al Brixia Tour e nono al Trofeo Melinda, dimostrando le sue abilit\u00e0 di scalatore.\nDopo una seconda stagione alla Androni, in cui gli unici piazzamenti sono un terzo e un quinto posto in due tappe del Tour de Ta\u00efwan, scende di categoria firmando per la Ceramica Flaminia-Fondriest, team italiano Continental. Anche il 2013 \u00e8 avaro di piazzamenti, con solo un nono posto nella classifica generale del Grande Pr\u00e9mio de Torres Vedras. Nel 2014 passa alla Meridiana-Kamen Team, compagine italo-croata, ottenendo alcuni piazzamenti nelle Top 20 di alcune semiclassiche italiane; nel 2015 si accasa invece alla MG.K Vis-Vega, squadra toscana, per poi tornare alla Meridiana-Kamen nel 2016. Nel 2017 si trasferisce quindi al team olandese Monkey Town, partecipando a gare in Europa e Asia.\nNell'ottobre 2017 l'UCI ne comunica la sospensione per una durata di sei mesi, dal 29 luglio 2017 al 28 gennaio 2018, a causa di una positivit\u00e0 all'acetazolamide riscontrata durante il Tour of Qinghai Lake e dovuta all'assunzione di un farmaco fornitogli erroneamente del medico della squadra."}
{"id": "3987889", "revid": "1977557", "url": "https://it.wikipedia.org/wiki?curid=3987889", "title": "Jacques Barzun", "text": "Barzun insegn\u00f2 discipline storiche fino al 1975 alla Columbia University ed \u00e8 stato presidente dell'American Academy and Institute of Arts and Letters, oltre che membro dei pi\u00f9 rinomati circoli culturali.\nFu decorato con la legion d'onore nel 2003; \u00e8 tuttora considerato uno dei pi\u00f9 importanti saggisti e storici del Ventesimo secolo con pubblicazione che coprono un arco temporale di 77 anni.\nSi spegne il 25 ottobre 2012 all'et\u00e0 di 104 anni."}
{"id": "3987903", "revid": "599013", "url": "https://it.wikipedia.org/wiki?curid=3987903", "title": "Christian Hauswirth", "text": "Biografia.\nIn Coppa del Mondo esord\u00ec il 30 dicembre 1982 a Oberstdorf (64\u00b0); non ottenne alcun podio e i suoi migliori piazzamenti furono due quarti posti. Nella sua migliore stagione, 1987-1988, chiuse al quarto posto nella classifica del Torneo dei quattro trampolini.\nIn carriera prese parte a due edizioni dei Giochi olimpici invernali, (48\u00b0 nel trampolino normale) e (48\u00b0 nel trampolino normale, 27\u00b0 nel trampolino lungo, 8\u00b0 nella gara a squadre), a due dei Campionati mondiali (25\u00b0 nel trampolino lungo a Lahti 1989 il miglior piazzamento) e a una dei Mondiali di volo, Vikersund 1990 (28\u00b0)."}
{"id": "3987911", "revid": "1522738", "url": "https://it.wikipedia.org/wiki?curid=3987911", "title": "Jarek", "text": ""}
{"id": "3987913", "revid": "767487", "url": "https://it.wikipedia.org/wiki?curid=3987913", "title": "FRAP", "text": "Il FRAP (Fluorescence recovery after photobleaching) \u00e8 una tecnica ottica capace di quantificare la diffusione laterale bidimensionale di un sottile film molecolare, o di una membrana cellulare, che contenga sonde fluorescenti. Questa tecnica \u00e8 molto utile negli studi biologici sulla diffusione ed il legame proteico nelle membrane cellulari. Inoltre, la deposizione di uno strato fosfolipidico fluorescente permette la caratterizzazione dell'idrofilia (o idrofobia) della superficie in termini di struttura della superficie stessa ed energia libera.\nApparato sperimentale.\nL'apparato base \u00e8 costituito da un microscopio ottico, una fonte luminosa e delle sonde fluorescenti. La fluorescenza \u00e8 subordinata all'assorbimento di una specifica lunghezza d'onda (il \"colore\" della luce), fattore che limita la scelta di lampade. In genere viene usata una fonte di luce ad ampio spettro a mercurio o xeno con un monocromatore.\nLa procedura inizia salvando l'immagine di sfondo della membrana oggetto di studio prima del bleaching, quindi la fonte di luce \u00e8 puntata su una piccola porzione dello spazio visibile (utilizzando un raggio laser di lunghezza d'onda idonea o aumentando l'ingrandimento del microscopio). I gruppi fluorofori in questa regione ricevono un'elevata intensit\u00e0 di luce che ne fa svanire rapidamente la fluorescenza (la quale dura circa 105 fotoni prima dell'estinzione). Ora l'immagine al microscopio \u00e8 quella di un campo uniformemente fluorescente con un punto scuro. In seguito ai moti Browniani i fosfolipidi fluorescenti diffondono nella regione scura sostituendo le sonde non pi\u00f9 fluorescenti. Questa diffusione procede in modo \"ordinato\" e analiticamente determinabile secondo l'equazione di diffusione. Assumendo un profilo Gaussiano da parte del raggio di bleaching si ha che la costante di diffusione \"D\" pu\u00f2 essere calcolata da:\ndove \"w\" \u00e8 il raggio del fascio di luce e \"tD\" il tempo di diffusione \"caratteristico\".\nApplicazioni.\nLa tecnica FRAP \u00e8 stata inizialmente sviluppata per osservare la diffusione laterale di molecole fluorescenti all'interno di superfici bidimensionali. La prima applicazione fu l'osservazione della diffusione di proteine di membrana marcate con un fluoroforo all'interno di una membrana cellulare al fine di determinarne il tipo di movimento e il coefficiente di motilit\u00e0 . La FRAP \u00e8 utilizzata anche per effettuare studi di dinamica tra recettore e ligando tramite la misura del coefficiente di diffusione di quest'ultimo.\nLo sviluppo della microscopia confocale ha permesso di estendere le applicazioni della FRAP alle tre dimensioni, consentendo lo studio delle dinamiche molecolari non solo all'interno delle membrane ma anche nel citoplasma, nel nucleo o in altre strutture cellulari . Si possono studiare i movimenti di determinate proteine sintetizzandole in fusione con la green fluorescent protein (GFP) e osservandone la diffusione e il movimento dopo la procedura di bleaching. L'osservazione del ripristino della fluorescenza in aree sottoposte a bleaching permette di ottenere informazioni sui partner di interazione di proteine, traffico di proteine e continuit\u00e0 degli spazi. Il sistema permette di distinguere tra fenomeni di diffusione spontanea e flussi in determinate direzioni: i movimenti direzionati, notati gi\u00e0 nelle prime osservazioni, possono essere dovuti ad un flusso netto del citoplasma o a meccanismi di trasporto lungo i microtubuli del citoscheletro mediato da motori molecolari."}
{"id": "3987914", "revid": "767487", "url": "https://it.wikipedia.org/wiki?curid=3987914", "title": "Ask Father", "text": "Ask Father \u00e8 un cortometraggio muto del 1919 diretto da Hal Roach. Il film, di genere comico, \u00e8 interpretato da Harold Lloyd, Snub Pollard, Bebe Daniels, Sammy Brooks.\nTrama.\nUn ragazzo chiede a una ragazza di sposarlo e questa gli dice di chiederlo a suo padre. Egli va nell'ufficio del padre della ragazza, ma viene sempre buttato fuori nei suoi innumerevoli tentativi. Alla fine riesce a vederlo, ma in quel momento telefona la figlia per dire che si \u00e8 sposata. Cos\u00ec, il giovanotto decide sui due piedi di sposare la segretaria che lavora l\u00ec, visto che almeno lei (che \u00e8 orfana) non ha un padre che possa porsi tra di loro.\nProduzione.\nIl film fu prodotto dalla Rolin Films (as The Rolin Film Company).\nDistribuzione.\nDistribuito dalla Path\u00e9 Exchange, il film - un cortometraggio di una bobina - usc\u00ec nelle sale cinematografiche USA il 9 febbraio 1919.\nCopia della pellicola viene conservata negli archivi del Museum of Modern Art. Nel 2005, il film \u00e8 stato inserito in \"The Harold Lloyd Comedy Collection\", un'antologia su Harold Lloyd della durata complessiva di 420 minuti distribuita dalla New Line Home Entertainment. Il cortometraggio, in una versione di 13 minuti, \u00e8 accompagnato dalle musiche di Robert Israel."}
{"id": "3987916", "revid": "1573940", "url": "https://it.wikipedia.org/wiki?curid=3987916", "title": "Mythoplastoides", "text": "Mythoplastoides \u00e8 un genere di ragni appartenente alla famiglia Linyphiidae.\nDistribuzione.\nLe due specie oggi attribuite a questo genere sono state rinvenute in alcune localit\u00e0 degli Stati Uniti.\nTassonomia.\nQuesto genere \u00e8 stato tolto dalla sinonimia con Entelecara Simon, 1884 a seguito di un lavoro dell'aracnologo Crawford del 1988 e \"contra\" un analogo studio di Hackman del 1954.\nA dicembre 2011, si compone di due specie:"}
{"id": "3987930", "revid": "228587", "url": "https://it.wikipedia.org/wiki?curid=3987930", "title": "Xavier (wrestler)", "text": "In carriera \u00e8 stato ROH Champion.\nCarriera nel wrestling.\nJirus \u00e8 stato allenato da Tony DeVito prima di debuttare nel 1997. Ha combattuto per diverse compagnie indipendenti di New York, adottando il ring name \"Xavier\", prima di firmare per la Ring of Honor nel 2002.\nRing of Honor (2002-2004, 2006-2007).\nXavier \u00e8 apparso nel primo evento ROH di sempre, \"The Era of Honor Begins\", il 23 febbraio 2002, sconfiggendo Scoot Andrews. Nei mesi seguenti, inizi\u00f2 una faida con Andrews e James Maritato. Prese parte al torneo \"Road to the Title\", per diventare primo contendente per il ROH Championship, ma fu eliminato nel primo round da Amazing Red. Dopo aver sconfitto Andrews in diverse occasioni, Xavier richiese e ottenne, una shot per il ROH Championship. Affront\u00f2 il campione, Low-Ki, il 21 settembre 2002, e lo sconfisse grazie a diverse scorrettezze e alle interferenze di Christopher Daniels. Dopo la vittoria, Xavier si un\u00ec alla stable heel di Daniels, The Prophecy. Con l'aiuto della Prophecy, Xavier difese con successo il suo titolo contro Jay Briscoe, AJ Styles e, in due occasioni, contro Paul London, prima di perdere il titolo contro Samoa Joe a \"Night of Champions\", il 22 marzo 2003.\nDopo la sconfitta, Xavier si assent\u00f2 per diversi mesi. Ritorn\u00f2 nello show ROH \"Death Before Dishonor\" il 19 luglio 2003 e successivamente volt\u00f2 le spalle alla Prophecy. Perse contro il suo ex-compagno, Christopher Daniels, in un match per il number one contender il 16 agosto, nello show \"Bitter Friends, Stiffer Enemies\". Per il resto dell'anno, Xavier prese parte al torneo Field of Honor, perdendo contro Matt Stryker nelle semi-finali. Quest'ultima faida culmin\u00f2 in un \"fight without honor\" a \"Final Battle 2003\" il 27 dicembre, e fu vinto da Walters.\nNel 2004, Xavier si un\u00ec con The Embassy, una stable heel guidata da Prince Nana. Rimase nella stable fino all'aprile 2004, quando gli fu diagnosticato un infortunio alla spalla, che lo tenne fuori per sei mesi. Fu ricoverato per l'infortunio nel dicembre 2004 e ritorn\u00f2 nel circuito indipendente.\nXavier ritorn\u00f2 nella ROH l'11 febbraio 2006, affrontando Bryan Danielson per il ROH World Championship, dopo che il membro dell'Embassy Alex Shelley non fu in grado di partecipare all'evento a causa delle condizioni meteorologiche. Perse per squalifica contro Danielson a causa dell'interferenza di Jimmy Rave, un altro membro dell'Embassy. Il 16 febbraio 2007 Xavier ritorn\u00f2 nella ROH per sostituire l'infortunato Davey Richards in un \"four-way fray\" match, che coinvolgeva anche SHINGO, Jack Evans e Jimmy Jacobs. Fu eliminato per primo.\nCircuito indipendente.\nXavier ha combattuto per numerose promotions indipendenti durante la sua carriera, incluse USA Pro Wrestling, UXW, Pro-Pain Pro Wrestling, East Coast Wrestling Association, MXW, Jersey All Pro Wrestling, New York Wrestling Connection, Northeast Wrestling, e Chaotic Wrestling.\nXavier appar\u00ec nella WWE per la prima volta il 18 gennaio 2003, perdendo contro Chuck Palumbo nell'episodio di \"WWE Velocity\". Fece altre apparizioni a \"Velocity\" l'8 marzo e il 28 giugno dello stesso anno, perdendo rispettivamente contro Bill DeMott e Spanky. Nei due anni successivi, Xavier fece diverse apparizioni con la WWE in segmenti extra-ring. Il 31 dicembre 2005, nell'episodio di \"Velocity\", perse contro Paul Burchill in un match che lo vedeva usare il ring name \"John Xavier\". L'11 marzo 2007, Xavier fece coppia con Scotty Charisma contro Eugene e Jim Duggan. Il 26 luglio 2010, Jirus fece un tryout per la Total Nonstop Action Wrestling, perdendo contro Douglas Williams.\nArti marziali miste.\nXavier ha cominciato a competere nelle arti marziali miste nel 2009, combattendo con il nome di John Xavier.\nTitoli e riconoscimenti.\nDefiant Championship Wrestling\nEast Coast Wrestling Association\nImpact Championship Wrestling\nJersey All Pro Wrestling\nNortheast Wrestling\nUltimate Championship Wrestling\nUSA Xtreme Wrestling\nWrestling Superstars Unleashed\nRing of Honor"}
{"id": "3987931", "revid": "228587", "url": "https://it.wikipedia.org/wiki?curid=3987931", "title": "Roman Holiday", "text": ""}
{"id": "3987937", "revid": "686936", "url": "https://it.wikipedia.org/wiki?curid=3987937", "title": "Joe Thomas (giocatore di football americano)", "text": "Carriera professionistica.\nCleveland Browns.\nThomas fu scelto dai Browns come terzo assoluto nel Draft 2007. Egli firm\u00f2 un contratto di sei anni dal valore di 43 milioni di dollari, 23 dei quali garantiti. Thomas venne scelte come tackle sinistro titolare, vincendo la concorrenza dell'ex tackle sinistro Kevin Shaffer, spostato a tackle destro. Fece il suo debutto nella NFL contro i Pittsburgh Steelers nella settimana 1 e gioc\u00f2 ogni snap offensivo dei Browns nel 2007. Thomas si rivel\u00f2 presto essere uno degli atleti pi\u00f9 produttivi scelti nel draft '07 e fu nominato miglior rookie del mese di novembre. Thomas fu selezionato per il Pro Bowl a fine stagione, sostituendo Jason Peters dei Buffalo Bills. Thomas giunse inoltre secondo nelle votazioni per il premio di miglior rookie della stagione, superato solo da Adrian Peterson.\nNelle sue prime 5 stagioni nella lega, Thomas fu sempre convocato nel roster della AFC per il Pro Bowl.\nIl 22 agosto 2011, Thomas ed i Cleveland Browns firmarono un'estensione contrattuale di 7 anni del valore di 84 milioni di dollari, di cui 44 milioni garantiti.\nIl 27 dicembre 2011, Thomas fu convocato per il suo quinto Pro Bowl da quando i Cleveland Browns lo scelsero nel 2007. Dal 1970, Thomas e Richmond Webb dei Miami Dolphins sono stati gli unici due uomini della linea offensiva a partecipare al Pro Bowl in ognuna delle loro prime cinque stagioni. Thomas e il membro della Pro Football Hall of Fame, il running back Jim Brown, sono gli unici giocatori della storia dei Browns ad essere stati convocati per il Pro Bowl nelle prime cinque stagioni della loro carriera. L'altro membro della Hall of Fame, il running back Leroy Kelly, era stato l'ultimo giocatore dei Browns ad essere selezionato per cinque o pi\u00f9 Pro Bowl. A fine stagione, Joe fu votato all'82\u00ba posto nella NFL Top 100, l'annuale classifica dei migliori cento giocatori della stagione.\nIl 26 dicembre 2012, Joe fu convocato per il sesto Pro Bowl in altrettanti anni di carriera. Thomas si un\u00ec cos\u00ec alla ristretta lista di 15 giocatori che furono convocati per il Pro Bowl in tutte le loro prime 6 stagioni nella storia della NFL, 13 dei quali sono nella Hall of Fame. Tra di essi figurano Jim Brown, Dick Butkus, Joe Greene, Franco Harris, Barry Sanders, Merlin Olsen, Emmitt Smith e Lawrence Taylor. Nel gennaio 2013 l'Associated Press lo inser\u00ec nel Second-team All-Pro mentre The Sporting News nel First-team. A fine anno fu posizionato al numero 28 nella classifica dei migliori cento giocatori della stagione.\nNel 2013 gioc\u00f2 ancora tutte le 16 gare della stagione regolare come titolare, venendo premiato con la settima convocazione al Pro Bowl in carriera, inserito nuovamente nel First-team All-Pro e votato al 18\u00ba posto nella NFL Top 100 dai suoi colleghi. Alla fine 2014 fu convocato per l'ottavo Pro Bowl in carriera e inserito nel First-team All-Pro. Gli stessi riconoscimenti li ottenne l'anno successivo.\nIl 17 settembre 2017, nella prima azione della gara contro i Baltimore Ravens, Thomas tagli\u00f2 il traguardo dei 10.000 snap consecutivi, non avendone saltato sino a quel momento alcuno in 162 gare in carriera. La sua striscia da record si concluse il 22 ottobre 2017 quando un infortunio al tricipite nella partita contro i Tennessee Titans lo costrinse a lasciare il campo nel secondo tempo. Quella fu l'ultima presenza della carriera, col giocatore che annunci\u00f2 il proprio ritiro il 14 marzo 2018.\nStatistiche.\nStagione regolare"}
{"id": "3987950", "revid": "304744", "url": "https://it.wikipedia.org/wiki?curid=3987950", "title": "Scusami genio", "text": "Scusami genio (\"Pardon My Genie\") \u00e8 una serie televisiva britannica in 26 episodi trasmessi per la prima volta nel corso di 2 stagioni dal 1972 al 1973. In Italia \u00e8 nota anche con il titolo Il genio dell'annaffiatoio.\n\u00c8 una sitcom a sfondo fantastico incentrata sul tema del genio che esce dalla lampada. \nTrama.\nHal Adden (gioco di parole con \"Aladdin\"), giovane commesso di un negozio, riporta sulla Terra un genio facendolo uscire da un innaffiatoio in cui era stato rinchiuso per oltre 4000 anni. Gli equivoci che sorgono tra lui e il genio sono alla base dell'umorismo della serie. In particolare, Hal trova parecchie difficolt\u00e0 sul lavoro per tenere nascosta l'identit\u00e0 del genio e i suoi poteri al suo capo, Mr. Cobbledick. L'ultimo episodio della seconda stagione \u00e8 ambientato in uno studio televisivo e molti membri della troupe di produzione (la Thames Television) si prestarono ai ruoli di comparsa.\nProduzione.\nLa serie, ideata da Bob Block, fu prodotta da Thames Television. Nella seconda stagione il genio viene interpretato da Arthur White.\nRegisti.\nTra i registi sono accreditati:\nSceneggiatori.\nTra gli sceneggiatori \u00e8 accreditato Bob Block (26 episodi, 1972-1973).\nDistribuzione.\nLa serie fu trasmessa nel Regno Unito dal 10 aprile 1972 al 23 aprile 1973 sulla rete televisiva Independent Television. In Italia \u00e8 stata trasmessa con il titolo \"Scusami genio\".\nAlcune delle uscite internazionali sono state:"}
{"id": "3987952", "revid": "46931", "url": "https://it.wikipedia.org/wiki?curid=3987952", "title": "Il genio dell'annaffiatoio", "text": ""}
{"id": "3987953", "revid": "46931", "url": "https://it.wikipedia.org/wiki?curid=3987953", "title": "Pardon My Genie", "text": ""}
{"id": "3987959", "revid": "599013", "url": "https://it.wikipedia.org/wiki?curid=3987959", "title": "Eric Leman", "text": ""}
{"id": "3987969", "revid": "305330", "url": "https://it.wikipedia.org/wiki?curid=3987969", "title": "Shake edizioni", "text": ""}
{"id": "3987977", "revid": "729019", "url": "https://it.wikipedia.org/wiki?curid=3987977", "title": "Monte Carlo Rolex Masters 2012 - Doppio", "text": "Il doppio del Monte Carlo Rolex Masters 2012 \u00e8 stato un torneo di tennis facente parte dell'ATP World Tour 2012.\nBob e Mike Bryan erano i detentori del titolo e sono riusciti a ripetersi sconfiggendo in finale Maks Mirny e Daniel Nestor per 6-2, 6-3."}
{"id": "3987981", "revid": "767487", "url": "https://it.wikipedia.org/wiki?curid=3987981", "title": "Amore e Poesia", "text": "Amore e poesia (\"Bumping into Broadway\") \u00e8 un cortometraggio muto del 1919 diretto da Hal Roach. Il film, di genere comico, fu interpretato da Harold Lloyd, Snub Pollard, Bebe Daniels.\nTrama.\nUn commediografo (Lloyd) vive in una pensione e paga gli ultimi suoi soldi una ragazza che vive nella stessa pensione. A lui non rimangono quindi soldi dell'affitto e, per uscire, deve scampare ai proprietari, che picchiano chi non li paga. Ci riesce e va a un casin\u00f2, dove vince dei soldi. La polizia irrompe, il ragazzo scampa all'arresto e bacia la ragazza a cui aveva dato i suoi ultimi soldi."}
{"id": "3987984", "revid": "1305772", "url": "https://it.wikipedia.org/wiki?curid=3987984", "title": "Osmundo di Salisbury", "text": "Era figlio di Henry de Centville, conte di S\u00e9es, e di Isabella de Conteville, figlia di Roberto I, duca di Normandia, che fu il padre di Guglielmo il Conquistatore (\"Sarum Charters\", 373).\nFu Lord cancelliere e vescovo di Sarum (Salisbury).\nBiografia.\nSecondo un documento del tardo XV secolo, Osmundo aveva una posizione eminente nella sua terra natale, la Normandia, e lo stesso documento lo definisce \"Conte del Dorset\".\nEgli, consigliere di fiducia di Guglielmo il Conquistatore, lo accompagn\u00f2 certamente in Inghilterra e divenne suo cancelliere verso il 1070.\nEgli venne utilizzato in numerose transazioni civili e fu incaricato come Capo della Commissione che redasse il \"Domesday Book\". Divenne vescovo di Sarum, virtualmente una scelta di Guglielmo I, con l'autorizzazione di papa Gregorio VII e venne consacrato da Lanfranco, arcivescovo di Canterbury il 3 giugno 1078. La diocesi comprendeva allora le contee del Dorset, Wiltshire e Berkshire, poich\u00e9 nel 1058 i vecchi vescovati di Sherborne e Ramsbury erano stati unificati dal vescovo Hermann e la sede trasferita a Old Sarum. Guglielmo di Malmesbury la descrive pi\u00f9 come una fortezza che come una citt\u00e0, posta sulla cima di una collina e circondata da possenti mura, mentre Pietro di Blois parla di chiesa e castello come \"the ark of God shut up in the temple of Baal\" (l'arco di Dio chiuso nel tempio di Baal).\nIl biografo di Enrico I, C. Warren Hollister (1930 \u2013 1997) suggerisce la possibilit\u00e0 che Osmundo fosse stato in parte responsabile dell'educazione di Enrico I, dato che Enrico era stato regolarmente in compagnia del vescovo durante gli anni della sua formazione, cio\u00e8 fra il 1080 ed il 1086 circa.\nNel 1086 Osmundo era presente al \"Great Gemot\" tenutosi a Old Sarum quando il \"Domesday Book\" venne accettato ed i grandi proprietari terrieri giurarono fedelt\u00e0 al sovrano.\nOsmundo mor\u00ec nella notte del 3 dicembre 1099 e le sue spoglie furono inumate ad Old Sarum. Il 23 luglio 1457 esse vennero translate a New Salisbury e deposte nella Cappella della Madonna, ove la sua sontuosa teca venne distrutta durante il regno di Enrico VIII. Una lastra di pietra con la semplice iscrizione \"MXCIX\" venne posta via via in vari punti della cattedrale: nel 1644 era sita al centro della Cappella Mariana della Cattedrale di Salisbury e oggi si trova nell'arco pi\u00f9 esterno del lato sud.\nDopo una vacanza di otto anni, gli succedette sulla cattedra vescovile Roger di Salisbury, uno statista e consigliere di Enrico I d'Inghilterra.\nOpere.\nLe opere principali di Osmundo furono tre:\nGuglielmo di Malmesbury nel riassumere il carattere di Osmundo, dice che egli era\nOsmundo raccolse una buona biblioteca per I suoi canonici ed anche da vescovo non disdegnava di trascrivere e rilegare egli stesso i libri. Una volta Osmundo pens\u00f2 che l'arcivescovo Anselmo di Canterbury fosse troppo rigido e inutilmente scrupoloso nella lotta per le investiture e nel 1095 al Concilio di Rockingham si espresse in favore del re. Ma dopo il Concilio Laterano del 1099 egli si schier\u00f2 totalmente dalla parte dell'arcivescovo ed un aneddoto mostra la sua semplice sincerit\u00e0: quando Anselmo era sulla strada per Windsor Osmundo s'inginocchi\u00f2 dinnanzi a lui e ne ottenne il perdono. Egli aveva una grande reverenza per sant'Aldelmo, che tre secoli prima era stato suo predecessore sulla cattedra vescovile di Sherborne (incorporata poi in quella di Salisbury). Egli offici\u00f2 in occasione della traslazione delle reliquie in un reliquiario pi\u00f9 adatto a Malmesbury ed aiut\u00f2 Lanfranco ad ottenerne la canonizzazione.\nCanonizzazione.\nPer la sua canonizzazione furono necessari circa 350 anni dalla sua morte: il processo di canonizzazione iniziato di fronte al papa nel 1228 non si concluse che nel 1457.\nNel 1228 il vescovo di Sarum ed i canonici della cattedrale si rivolsero a papa Gregorio IX per ottenere la canonizzazione di Osmundo, ma solo due secoli dopo, il 1\u00ba gennaio 1457, papa Callisto III emise la bolla della sua canonizzazione.\nNel 1472 papa Sisto IV concesse una speciale indulgenza per la visita alla sua cattedrale nel giorno della sua celebrazione e una riunione tenuta nel 1481 presso la cattedrale di San Paolo a Londra, stabil\u00ec nel 4 dicembre il giorno della sua memoria liturgica. Una casa nella \" Bishop Wordsworth's School\" a Salisbury porta il suo nome. A lui \u00e8 inoltre dedicata la statua nella nicchia n.\u00a0178 sul frontale occidentale della Cattedrale di Salisbury."}
{"id": "3987994", "revid": "287204", "url": "https://it.wikipedia.org/wiki?curid=3987994", "title": "Chazakah", "text": "Chazakah, (ebraico: \u05d7\u05d6\u05e7\u05d4, \"khazakah\", acquisizione legale per diritto di possesso) \u00e8 un concetto Talmudico, che definisce l'accertamento (o prova) di propriet\u00e0 della terra, simile a quello del possesso di beni mobili. Il Talmud conta come dimostrazione della propriet\u00e0 di terreni uno \"chazakah\" con utilizzo incontrastato dei beni per tre anni.\nEtimologia.\nLa parola rappresenta l'ebraico \u05d7\u05d6\u05e7\u05d4, che pu\u00f2 venir tradotto con \"forza\".\nLegge sulla propriet\u00e0.\nLa terminologia concettuale \u00e8 \"stato di inadempienza\", \"propriet\u00e0 in questione\" o \"Status quo\" di un oggetto, terra, o persona - di solito quando non esistono o non sono disponibili prove sufficienti. Tale concetto viene trattato in molti aspetti delle legge talmudica e della Halakhah.\nEsistono vari modi di come qualcosa possa acquisire la certificazione di possesso \"chazakah\":"}
{"id": "3988001", "revid": "86599", "url": "https://it.wikipedia.org/wiki?curid=3988001", "title": "52231 Sitnik", "text": "52231 Sitnik \u00e8 un asteroide della fascia principale. Scoperto nel 1978, presenta un'orbita caratterizzata da un semiasse maggiore pari a e da un'eccentricit\u00e0 di 0,2067562, inclinata di 3,96987\u00b0 rispetto all'eclittica.\nL'asteroide \u00e8 dedicato a Grigorij Fedorovich Sitnik, insegnante dell'Universit\u00e0 statale di Mosca."}
{"id": "3988002", "revid": "1305772", "url": "https://it.wikipedia.org/wiki?curid=3988002", "title": "Dohm", "text": "Dohm:"}
{"id": "3988007", "revid": "594360", "url": "https://it.wikipedia.org/wiki?curid=3988007", "title": "Choi Sung-bong", "text": "Biografia.\nInfanzia.\nA tre anni venne abbandonato in un orfanotrofio, dove rimase per due anni. Il nome Sungbong non era quello scelto dai genitori, mai comunicato al ragazzo, ma quello scelto dall'istituto dove era stato abbandonato. Scapp\u00f2 dall'orfanotrofio quando aveva 5 anni a seguito dei ripetuti maltrattamenti e abusi subiti e per 10 anni visse per le strade vendendo gomme da masticare e bevande, consegnando latte e giornali, lavorando come operaio, dormendo nelle toilette o sulle scale di servizio e sopravvivendo come poteva, senza frequentare la scuola.\nFuori da un night club nel quale lavorava conobbe una donna che gli offr\u00ec del cibo. Ella lo chiam\u00f2 Ji-sung e lo incoraggi\u00f2 a studiare per avere una licenza elementare e media ed entrare al liceo. Grazie al suo intervento, Choi ha frequentato la scuola superiore, diplomandosi a Daejon. La scuola gli richiese ulteriori sacrifici e per pagarsi gli studi accett\u00f2 un lavoro notturno come operaio durante il quale ebbe un rovinoso incidente per il quale fu ricoverato all'ospedale universitario Kun Yang: quello non fu l'unico incidente, prima di allora Choi aveva avuto altri due incidenti d'auto, ma non potendosi permettere le adeguate cure mediche, non venne visitato n\u00e9 medicato. Durante la sua degenza presso l'ospedale, si esib\u00ec per la prima volta per un pubblico in uno spettacolo atto a recuperare fondi per alcuni studenti poveri.\nSuccessivamente al suo reintegro, il cantante ha preso in considerazione l'idea di abbandonare la scuola, essendo questa troppo costosa per le sue finanze e difficile da conciliare con il proprio lavoro di manovale, ha per\u00f2 trovato alcuni corsi di perfezionamento che ha frequentato periodicamente e si \u00e8 esercitato da autodidatta.\nKorea's Got Talent.\nIl 6 giugno 2011, Choi ha mostrato eccezionali doti canore eseguendo \"Nella Fantasia\" e commuovendo giudici e pubblico. Kolleen Park si \u00e8 anche proposta di fornire a Choi delle lezioni di canto adeguate al suo talento, a prescindere dal risultato che avrebbe ottenuto nelle competizione. Avanzato alle finali del concorso, si \u00e8 classificato secondo con 280 voti.\nI video YouTube che mostrano Choi mentre canta hanno suscitato molti commenti positivi nel pubblico della rete, attirandogli popolarit\u00e0 e consensi sia per la sua storia che per il grande talento di cui \u00e8 dotato. Una versione della sua prima esibizione, con sottotitoli in inglese, ha innescato l'interesse della stampa internazionale e Choi \u00e8 stato identificato come \"la nuova Susan Boyle\". Lo stesso video ha collezionato pi\u00f9 di 140 milioni di visitatori.\nFormazione musicale.\nChoi \u00e8 stato ispirato nella sua passione musicale quando aveva 14 anni, dopo aver ascoltato una cantante classica presso il night club dove vendeva gomme da masticare. Choi disse durante l'audizione del Korea's Got Talent che era particolarmente affascinato dalla sincerit\u00e0 della cantante. Ha studiato canto da autodidatta e successivamente ha studiato formazione vocale classica presso il dipartimento musicale della Scuola di Daejeon. Choi ha dichiarato che il suo cantante preferito \u00e8 Andrea Bocelli."}
{"id": "3988011", "revid": "339392", "url": "https://it.wikipedia.org/wiki?curid=3988011", "title": "Titanic - Blood &amp; Steel", "text": ""}
{"id": "3988021", "revid": "21880", "url": "https://it.wikipedia.org/wiki?curid=3988021", "title": "Euphorbia gibelliana", "text": ""}
{"id": "3988023", "revid": "287204", "url": "https://it.wikipedia.org/wiki?curid=3988023", "title": "Pawel Czoska", "text": ""}
{"id": "3988025", "revid": "174925", "url": "https://it.wikipedia.org/wiki?curid=3988025", "title": "Hechsher", "text": "Hechsher ( \"approvazione kosher\"; plur. \"hechsherim\") \u00e8 lo speciale marchio di certificazione che si trova sulle confezioni di prodotti (usualmente alimentari) che sono stati certificati kosher (cio\u00e8 idonei al consumo). Nella \"Halakhah\" (Legge ebraica), le leggi alimentari del kasherut elencano quei cibi che possono essere mangiati e quelli che sono proibiti, come descritto nei comandamenti della Torah.\nGli ebrei osservanti generalmente mangiano solo cibi permessi. Per assistere il consumatore ebreo, le autorit\u00e0 rabbiniche producono e regolano i propri \"hechsherim\". Di solito sono i rabbini ortodossi che si assumono il compito di \"mashgichim\" (sing.: \"mashgiach\", \"supervisore\"). Ci\u00f2 significa che esercitano la loro funzione di \"supervisori\", di controllori dei prodotti e processi alimentari kosher per assicurarsi che seguano gli standard religiosi richiesti. Il \"mashgiach\" permette al produttore di applicare il marchio \"hechsher\" alla confezione solo se il prodotto contiene ingredienti kosher ed \u00e8 fatto secondo le regole dell'Halakhah.\nIl rabbino ha la facolt\u00e0 di aggiungere al marchio anche specifiche parole che denotino se il prodotto contiene carne o latticini, o nessuno dei due (\"pareve\"), o se il prodotto \u00e8 kosher per la Pesach poich\u00e9 non deve contenere \"chametz\" (lieviti), o se il prodotto \u00e8 \"pas yisroel\" (pane cotto almeno in parte da un ebreo), o \"cholov yisroel\" (latticini provenienti da fattorie di ebrei), o se il prodotto \u00e8 \"yoshon\" (lett. \"vecchio\": con contenuti di grano seminato/germinato prima della precedente Pesach).\nIl marchio si trova anche su articoli di altro genere, non alimentare, come detersivi e simili.\nIl maggior numero di agenzie sono negli Stati Uniti. La rivista \"Kashrus Magazine\" pubblica una guida annuale di quasi tutte le agenzie \"hechsher\" nel mondo - la Guida 2007 citava 921 agenzie in totale. In Italia il marchio kosher \u00e8 controllato da diverse agenzie \"hechsher\", tra cui la \"Italy Kosher Union\", o con liste specifiche preparate dai rabbini delle diverse localit\u00e0 regionali."}
{"id": "3988030", "revid": "177744", "url": "https://it.wikipedia.org/wiki?curid=3988030", "title": "Episodi di Girls (prima stagione)", "text": "La prima stagione della serie televisiva Girls \u00e8 stata trasmessa sul canale HBO dal 15 aprile al 17 giugno 2012.\nIn Italia \u00e8 andata in onda su MTV dal 10 ottobre al 12 dicembre 2012.\nHannah e le altre.\nTrama.\nHannah \u00e8 una ragazza poco pi\u00f9 che ventenne, aspirante scrittrice, che dopo aver finito il college si barcamena in uno stage non pagato a New York, nella speranza di realizzare il suo sogno. Improvvisamente, i genitori la convocano e le dicono che hanno deciso di tagliarle i fondi: dal momento che Hannah \u00e8 laureata da pi\u00f9 di due anni, \u00e8 giunto il momento che la ragazza cominci a cercare di realizzare la sua indipendenza economica. Hannah rimane spiazzata: completamente in crisi, la ragazza tenta di strappare un contratto al suo capo, ottenendo solo di perdere anche il posto da stagista e di rimanere disoccupata. La ragazza si rifugia in Adam, un amico con il quale ha frequenti incontri sessuali, e nella coinquilina Marnie, ragazza apparentemente realizzata ma profondamente insoddisfatta della propria relazione con il fidanzato storico Charlie. Hannah, Marnie e Charlie si conoscono dai tempi del college e hanno sviluppato una profonda amicizia. Nel mentre, un'altra compagna di studi, Jessa, rientra a New York dopo due anni in Francia e vari problemi con droga e alcol, trasferendosi a vivere dalla cugina Shoshanna. Marnie decide di organizzare una festa di bentornato per Jessa, ma tutti, compresa la festeggiata, si presentano in estremo ritardo. Dopo aver bevuto un infuso all'oppio, Hannah invade la camera d'albergo dei genitori, protestando per la situazione e collassando sul loro letto; Jessa, invece, confessa a Marnie di essere incinta.\nVagine nel panico.\nTrama.\nLa gravidanza di Jessa mette in allarme le amiche: la ragazza ha gi\u00e0 deciso di abortire e fissa un appuntamento in una clinica, chiedendo alle altre di accompagnarla. Poche ore prima, tuttavia, Jessa esplode e si sfoga con Hannah, confessando di voler avere dei figli un giorno, ma che al momento non si sente ancora pronta. Mentre Marnie, Hannah e Shoshanna la attendono in clinica, Jessa non si presenta, rifugiandosi in un bar a bere e a flirtare con uno sconosciuto. Proprio mentre i due avviano un rapporto sessuale, Jessa si rende conto di sanguinare e scopre con sollievo che la sua gravidanza era un falso allarme. L'ipocondriaca Hannah decide di fare un test per le malattie veneree: nonostante con Adam abbia sempre avuto rapporti protetti, la ragazza \u00e8 terrorizzata che ci possa essere stata una qualsiasi forma di contagio. La ragazza sostiene anche un colloquio di lavoro: dopo aver iniziato bene, Hannah si lascia andare a scherzi e battute, e per un'uscita parecchio infelice sullo stupro viene rimandata a casa senza essere presa in considerazione. Marnie si rende conto di non essere pi\u00f9 innamorata di Charlie e il rapporto tra i due diventa estremamente teso; Shoshanna confessa a Marnie di essere ancora vergine a 22 anni e di sentirsi per questo profondamente diversa dalle altre.\nDonne avventurose.\nTrama.\nInaspettatamente, ad Hannah viene diagnosticato il papilloma virus: a contagiare la ragazza potrebbero essere stati sia Adam sia Elijah, il suo ragazzo del college. Adam si arrabbia moltissimo e sostiene di aver fatto delle analisi la settimana precedente, risultando negativo. A quel punto, Hannah si decide a incontrare Elijah dopo tanto tempo, raccontando alle amiche che, nonostante sia stato lui a lasciarla, crede che fra di loro ci potrebbe ancora essere qualcosa. I due si incontrano in un bar e Hannah viene drammaticamente smentita: Elijah in realt\u00e0 \u00e8 gay e sta con un uomo. La ragazza rimane talmente sconvolta che i due litigano violentemente; Elijah arriva a dire ad Hannah che si \u00e8 sentito attratto da lei solo a causa del suo aspetto poco femminile. Alla ragazza non rimane che tornare mestamente a casa e rifugiarsi nell'affetto di Marnie. Jessa comincia a lavorare come babysitter per due bambine: immediatamente sviluppa una connessione con il padre delle due, arrivando a parlare per ore e a fumare uno spinello con lui. Marnie partecipa a un elegante evento della galleria d'arte in cui lavora: la ragazza viene cos\u00ec introdotta a Booth Jonathan, un artista che flirta a parole con lei promettendole un'incredibile notte di sessualit\u00e0 ma lasciandola poi a bocca asciutta a causa della sua relazione con Charlie. Marnie si rende conto di desiderarlo e di non poter pi\u00f9 reggere tutti i rapporti sessuali senza orgasmo con il fidanzato. Shoshanna confessa anche ad Hannah di essere vergine, definendolo come \"il suo bagaglio pi\u00f9 grande\".\nIl diario di Hannah.\nTrama.\nHannah riesce finalmente a trovare un lavoro in uno studio legale: tutto sembra filare a gonfie vele finch\u00e9 non si rende conto che Rich, il suo capo, le mette continuamente le mani addosso. Parlando con le altre impiegate, Hannah scopre che Rich si comporta cos\u00ec con tutte, in cambio di un'estrema flessibilit\u00e0 nel gestire gli orari e il rapporto lavorativo: di conseguenza, la ragazza decide di chiudere un occhio e tenersi l'impiego, cercando di non fare caso alle libert\u00e0 che il suo capo si concede. Adam invia ad Hannah un'originale foto del suo pene, specificando subito dopo di essersi sbagliato e che la foto non era per lei: le ragazze le suggeriscono di lasciarlo immediatamente, dal momento che nel rapporto l'amica viene continuamente umiliata. Hannah si reca quindi da Adam e gli rovescia addosso tutto il proprio disagio, ma i due si baciano e finiscono con un nuovo rapporto sessuale. Shoshanna esce con Matt, un ragazzo conosciuto in campeggio, e riesce quasi ad avere un rapporto con lui: purtroppo, quando si rende conto che la ragazza \u00e8 vergine, Matt decide di non andare avanti, non volendo che lei gli si affezioni troppo. Jessa perde di vista le due bambine di cui si prende cura, ma Jeff, il padre, si dimostra molto comprensivo. Charlie e il suo migliore amico Ray si trovano in casa di Marnie e Hannah da soli per la prima volta: frugando nelle camere, Ray trova il diario di Hannah e lo legge. I due presto scoprono un pezzo riguardante Charlie, Marnie e la loro relazione sull'orlo del fallimento: il ragazzo decide di declamare le pagine di Hannah durante un concerto, lasciando Marnie sotto gli occhi attoniti delle quattro ragazze.\nDifficile essere facile.\nTrama.\nMarnie supplica Charlie di perdonarla, ma il ragazzo \u00e8 deciso nel continuare sulla propria strada: la ragazza va quindi a trovarlo, nella speranza di convincerlo a cambiare idea e non lasciarla. I due parlano a lungo e sembrano aver trovato un punto di equilibrio da cui ricominciare la propria relazione; tuttavia, nel bel mezzo di un rapporto sessuale, Marnie si fa prendere dal panico e fa dietrofront, lasciando definitivamente Charlie. Hannah comincia a trovare irritanti le palpate di Rich e decide di denunciarlo; su consiglio/istigazione di Jessa, la ragazza decide di sedurlo e concedersi a lui, in modo da avere elementi ancora pi\u00f9 forti per la sua causa contro il capo. Rich, per\u00f2, non ha nessuna intenzione di andare oltre il contatto fisico con Hannah: quando scopre che il capo non vuole avere un rapporto completo con lei, la ragazza umiliata decide di licenziarsi. Adam si mostra estremamente freddo nei confronti di Hannah e non sembra avere interesse in una loro possibile relazione. Jessa incontra una sua vecchia fiamma, appena rientrata a New York, da cui era stata lasciata: la ragazza si veste in maniera provocante, lo porta a casa e consuma con lui un veloce rapporto sessuale, davanti agli occhi sbigottiti della povera Shoshanna, ancora presente nella stanza. Al termine, Jessa caccia via il ragazzo, solo per mostrargli quanto ella si sia sentita usata in passato.\nRitorno a casa.\nTrama.\nCon l'occasione del trentesimo anniversario di matrimonio dei genitori, Hannah torna a casa in Michigan per un weekend. Il ritorno a casa \u00e8 tanto destabilizzante quanto pieno di novit\u00e0; nel paese, Hannah ritrova Heather, un'amica, che le racconta che una loro vecchia compagna di scuola, Keri, \u00e8 scomparsa e che proprio quella sera si tiene un evento per ricordarla e aiutare i suoi genitori. Dopo aver incontrato Eric, il figlio del farmacista, chiaramente interessato a lei, Hannah decide di non andare alla cena con i suoi genitori e di farsi invece accompagnare alla festa dal suo nuovo amico, pensando di meritarsi finalmente un po' di dolcezza dopo le turbolenze del rapporto con Adam. I due finiscono la serata con un rapporto sessuale, ma la ragazza scopre bruscamente che Eric ama farlo in maniera molto pi\u00f9 tradizionale di Adam. A fine serata, soddisfatta ma un po' turbata, Hannah rientra a casa, ma trova una brutta sorpresa: mentre i genitori festeggiavano i trent'anni di matrimonio facendo la doccia insieme, il padre \u00e8 scivolato e ha un brutto stiramento alla schiena. Hannah e la madre lo rimettono faticosamente a letto; Loreen si offre poi di ricominciare a pagare le spese della figlia, senza sapere che \u00e8 di nuovo disoccupata, ma la ragazza, forse per orgoglio, rifiuta. Prima di andare a dormire, Hannah telefona ad Adam e gli racconta di Eric, riflettendo su come sarebbe stata diversa la propria vita se fosse rimasta in Michigan e ponendosi la domanda, destinata a rimanere senza risposta, su cosa esattamente la leghi a New York.\nUna festa imperdibile.\nTrama.\nHannah, Marnie e Jessa partecipano ad un rave party in un magazzino di Brooklyn. Nella festa sfrenata, le tre amiche incontrano Shoshanna, che si unisce al gruppo sollevata della loro presenza, Charlie, Ray e perfino Adam. I rapporti tra Charlie e Marnie, ancora tesi, peggiorano ulteriormente quando la ragazza scopre che lui ha gi\u00e0 un'altra fidanzata; il ragazzo si \u00e8 infatti presentato in compagnia di Audrey, bella, avventurosa e apparentemente molto innamorata. In preda alla gelosia, Marnie non fa che parlare di se stessa, rovinando praticamente la serata a chi le sta accanto. In coda per il bagno, Jessa recupera una Shoshanna completamente sballata, scoprendo che per sbaglio la cugina ha fumato del crack: proprio in quel momento, alla festa si presenta Jeff, che aveva tentato di raggiungere la ragazza lasciando a casa la moglie. Jessa affida dunque Shoshanna a Ray, occupandosi della situazione: dopo aver ballato con lui, respinge le avances di Jeff, appena accennate in un primo momento e pi\u00f9 decise dopo essere rimasto ferito in una rissa. In ospedale, Jeff chiede a Jessa di andare a letto con lui, ma la ragazza ancora una volta rifiuta, non volendo distruggere la famiglia; appare tuttavia chiaro, per\u00f2, che Jessa non potr\u00e0 tenere l'impiego da babysitter. Ray si trova a dover inseguire una Shoshanna in fuga e senza pi\u00f9 la gonna, riuscendo per\u00f2 a raggiungerla e tranquillizzarla. Hannah si rende conto che Adam \u00e8 in compagnia di alcune amiche: parlando con loro, viene a sapere che Adam fa parte degli Alcolisti Anonimi, avendo avuto dei problemi in passato. La ragazza si rende conto di non sapere quasi niente della vita di Adam; quando lo affronta, il ragazzo le rinfaccia di essere talmente concentrata su se stessa da dimenticarsi dell'esistenza di altri. In un'esplosione, Adam chiede ad Hannah se vuole che diventi il suo ragazzo e che comincino a vedersi in maniera esclusiva. Di ritorno in taxi, seduta tra Adam e Marnie, Hannah si apre in un gran sorriso.\nRapporti in prova.\nTrama.\nHannah e Adam hanno iniziato ad uscire insieme ufficialmente: i due trascorrono gran parte del tempo assieme e la ragazza tenta di convertire il turbolento fidanzato ad uno stile di vita pi\u00f9 sano. Ciononostante, la relazione pare andare a gonfie vele: i due si sostengono a vicenda e, fatta eccezione per qualche stranezza, sembrano combinare bene i propri bizzarri stili di vita. Le cose non vanno altrettanto bene per Jessa e Marnie: mentre la prima \u00e8 rimasta senza lavoro, la seconda \u00e8 ancora sconvolta dalla fine della relazione con Charlie. Le due ragazze, che prima erano state unite dalla comune amicizia con Hannah ma non avevano mai avuto tempo per approfondire il loro rapporto, si trovano cos\u00ec ad uscire insieme, scoprendosi inaspettatamente spiriti affini. Durante la serata, Marnie e Jessa vengono avvicinate da un ricco banchiere di nome Thomas-John: mentre Marnie sembra gradire le avances un po' impacciate dell'uomo, Jessa si dimostra molto insofferente. Le amiche seguono quindi Thomas-John nel suo appartamento, dove, complice la situazione e un bicchiere di vino, iniziano a baciarsi. Quando Thomas-John, per\u00f2, prova ad intrufolarsi tra le amiche, sperando in un rapporto a tre, Marnie lo respinge bruscamente, macchiando un costoso tappeto e scappando velocemente con Jessa, lasciando l'uomo arrabbiato e a bocca asciutta.\nQualcosa \u00e8 cambiato.\nTrama.\nSpinta dalla necessit\u00e0 di pagare le bollette e di risarcire Marnie per tutto il denaro prestatole, Hannah accetta un lavoro al caff\u00e8 Grumpy's, diventando cos\u00ec collega di Ray. La ragazza, in compagnia di Marnie, partecipa all'evento di promozione per \"Leave Me Alone\", il libro di memorie scritto dall'ex compagna di college Tally. Nonostante la poca stima reciproca, Hannah cerca di comportarsi bene con Tally, complimentandosi per il suo libro nonostante ella non lo ritenga ben scritto; al contrario, Tally rinfaccia alla collega di essere riuscita a pubblicare un libro prima di lei. Ferita e vulnerabile, Hannah si imbatte in Powell Goldman, suo antico professore all'Oberlin per il quale aveva una cotta; l'uomo le risolleva il morale elogiando i suoi scritti e invitandola a leggerli al suo circolo di scrittura. Dopo aver tentennato a lungo, Hannah decide di rinunciare ai suoi cavalli di battaglia e di portare un suo pezzo scritto in due ore, piuttosto debole e quindi poco apprezzato. Jessa riceve la visita di Katherine, l'ex moglie di Jeff, che ha deciso di lasciare il marito dopo aver scoperto della sua infatuazione per la ragazza. Katherine cerca, senza successo, di convincere Jessa a tornare al lavoro, chiedendole alla fine se abbia un'idea di cosa davvero vuole dalla vita e dicendole che si merita pi\u00f9 di quello che crede. Quando Hannah rientra a casa, di pessimo umore, litiga ferocemente con Marnie: quest'ultima, infatti, comincia a non tollerare pi\u00f9 l'egocentrismo dell'amica e confessa di non avere pi\u00f9 la forza di sobbarcarsi i problemi di entrambe e in cambio non essere nemmeno ascoltata. Hannah si infuria; la discussione termina con due porte sbattute e la decisione di Marnie di cambiare casa al pi\u00f9 presto.\nIl party segreto.\nTrama.\nMarnie si trasferisce da Shoshanna, lasciando cos\u00ec l'intero appartamento ad Hannah, che ha la necessit\u00e0 di trovare presto un coinquilino. Adam si offre di trasferirsi da lei, ma la ragazza temporeggia. Contemporaneamente, le tre ragazze vengono invitate da Jessa ad una festa segreta, di cui non \u00e8 dato scoprire l'occasione. Quando Marnie, Hannah e Shoshanna arrivano sul luogo del party, scoprono che in realt\u00e0 il motivo della cerimonia \u00e8 il matrimonio di Jessa. La ragazza si sposa nientemeno che con Thomas-John: durante le promesse, l'uomo confessa di non aver mai smesso di pensare a Jessa dopo la serata nel suo appartamento, di averla poi cercata e contattata e di averla convinta a uscire con lui, iniziando cos\u00ec una relazione seria. Jessa sembra al settimo cielo, mentre Marnie si sente confusa e ferita: come se non bastasse, al party sono presenti anche Charlie e Audrey. Impulsivamente, la ragazza decide di sedurre Thadd, il testimone dello sposo, come ripicca verso l'ex fidanzato. Anche Shoshanna e Ray si incontrano per la prima volta dopo l'incidente del crack: il ragazzo confessa di non essere mai riuscito a smettere di pensare a quella ragazza strana che aveva dovuto rincorrere, e che qualcosa in Shoshanna misteriosamente lo attira. I due se ne vanno insieme, e Shoshanna perde cos\u00ec la verginit\u00e0 con Ray, avvertendolo di non giocare con i suoi sentimenti. Durante la festa, Hannah incontra Elijah: quando il ragazzo si propone di venire a vivere con lei, la ragazza accetta immediatamente. Quando Adam, anch'esso presente alla festa, lo viene a sapere, prende la notizia molto male: il ragazzo chiede ad Hannah come mai si stia tirando indietro sul loro rapporto, quando invece lui si \u00e8 impegnato anima e corpo per lei. Nella furia del litigio, Adam viene investito da un'auto e viene portato via con l'ambulanza, ma non vuole che Hannah lo segua in ospedale. Nella conclusione, Hannah torna a casa in metropolitana ma si addormenta, svegliandosi a Coney Island senza pi\u00f9 la borsetta; la ragazza raggiunge quindi la spiaggia e banchetta in solitudine con un pezzo di torta nuziale."}
{"id": "3988031", "revid": "228587", "url": "https://it.wikipedia.org/wiki?curid=3988031", "title": "Scot Project", "text": "Scot Project ha utilizzato nelle sue produzioni anche altri alias come Arome o Tocs.\nBiografia.\nScot Project impara a mixare techno all'et\u00e0 di 13 anni, e comincia suonando breakbeat in un club per giovani a Francoforte. Nel corso degli anni 1990, lavora in vari club di Francoforte e dintorni.\nIl successo di Scot Project inizia nel 1994, quando la sua prima traccia \"X\" viene pubblicata, seguita da \"U (I Got A Feeling)\", nel 1995. L'ultima traccia raggiunge la posizione numero 66 nella Official Singles Chart.\nNel 2002, Frank Zenker e Kai Winter (Derb) creano l'etichetta \"Druck Records\"."}
{"id": "3988032", "revid": "125135165", "url": "https://it.wikipedia.org/wiki?curid=3988032", "title": "Kami-sama no memo-ch\u014d", "text": ", conosciuto anche come Heaven's Memo Pad nell'edizione inglese e come God's Memo Pad o God's Notebook, \u00e8 una serie di light novel giapponese scritta da Hikaru Sugii e illustrata da Mel Kishida. Essa \u00e8 stata pubblicata per la prima volta in Giappone dall'editore ASCII Media Works sotto l'etichetta della Dengeki Bunko dal 25 gennaio 2007 al 10 settembre 2014 per un totale di 9 romanzi pubblicati.\nUn adattamento a manga sempre scritto da Sugii ma illustrato da Tiv \u00e8 stato pubblicato da ASCII Media Works sulla rivista \"Dengeki Daioh\" e la sua serializzazione \u00e8 iniziata nel mese di agosto del 2010 per poi concludersi nel settembre del 2012.\nNel 2011 lo studio d'animazione J.C.Staff si \u00e8 occupato della creazione di un adattamento animato della serie composto da 12 episodi. Esso \u00e8 diretto da Katsushi Sakurabi e la sua colonna sonora \u00e8 stata composta da Taku Iwasaki (noto anche per la colonna sonora dell'adattamento animato di \"Soul Eater\"). La serie TV anime \u00e8 stata trasmessa per la prima volta su AT-X, che ha contribuito alla produzione, dal 2 luglio al 24 settembre 2011 e poi nei giorni seguenti \u00e8 stata riproposta anche su altre reti tra cui Chiba TV e Tokyo MX.\nTrama.\nLa storia \u00e8 incentrata intorno a Narumi Fujishima, uno studente di scuola superiore che non trova particolare interesse nella scuola al punto da non ricordare i nomi dei suoi compagni di classe. Tuttavia, in una catena di eventi, egli entra a far parte del \u201cClub di giardinaggio\u201d della sua scuola i cui membri consistono nella sola Ayaka Shinozaki, compagna di classe di Narumi. Egli successivamente entra a far parte dell'agenzia NEET, un'agenzia di detective dilettante formata da disoccupati, NEET e disadattati sociali che si impegnano a risolvere piccoli casi su commissione, aiutati spesso da una branca della Yakuza. L'agenzia NEET \u00e8 guidata da Alice, un'infantile ragazzina affetta dal disturbo di \"hikikomori\". Alice non lascia mai la sua stanza, arredata solo da monitor per computer e animali di peluche. Grazie alle sue abilit\u00e0 di hacker, utilizzate in tutti i casi trattati, detiene la fama di grande detective nel mondo dell'investigazione. Durante tutto il corso della storia, Narumi, accompagnato da altri membri dell'agenzia, risolve i crimini e gli omicidi attraverso le risorse limitate a disposizione e al fine intelletto di Alice.\nMedia.\nLight novel.\nLa serie di light novel \"Kami-sama no memo-ch\u014d\" \u00e8 scritta da Hikaru Sugii, con le illustrazioni realizzate da Mel Kishida. Il primo volume fu pubblicato il 25 gennaio 2007 sotto l'etichetta della Dengeki Bunko di ASCII Media Works; mentre l'ultimo il 10 settembre 2014, per un totale di nove volumi.\nCD Drama.\nTre CD Drama sono stati prodotti da Lantis. Il primo, intitolato , \u00e8 stato pubblicato l'8 luglio 2009. Il secondo, intitolato , fu pubblicato il 7 maggio 2010. Un terzo CD Drama intitolato fu pubblicato il 9 novembre 2011, il cui cast presenta le stesse voci scelte per il doppiaggio della serie animata.\nManga.\nUn adattamento a manga illustrato da Tiv inizi\u00f2 la serializzazione sul numero di agosto 2010 della rivista per manga \"Dengeki Daioh\" di ASCII Media Works. Il primo tank\u014dbon usc\u00ec il 4 aprile 2011 mentre l'ultimo il 27 agosto 2012 sotto l'etichetta \"Dengeki Comics\" di ASCII Media Works.\nAnime.\nUn adattamento animato della serie di light novel fu annunciato nel febbraio 2011. Sono stati trasmessi 12 episodi tra il 2 luglio e il 24 settembre 2011 con durata di 25 minuti per ciascun episodio ad eccezione del primo della durata di 44 minuti, e con J.C.Staff responsabile dell'animazione. La sigla d'apertura \u00e8 \"Kawaru mirai\" di Choucho mentre quelle di chiusura sono \"Colorado Bulldog\" di Mr. Big (ep. 1) e \"Asunaro\" di Kenichi Suzumura (ep. 2-12).\nAccoglienza.\nA luglio 2011 la serie di light novel ha venduto oltre un milione di copie in Giappone. La light novel \u00e8 arrivata al 10\u00ba posto nel 2011 nella guida di light novel annuale di Takarajimasha \"Kono light novel ga sugoi!\"."}
{"id": "3988034", "revid": "119868918", "url": "https://it.wikipedia.org/wiki?curid=3988034", "title": "Crazy Zoo", "text": ", noto anche come \u014cumagadoki Zoo e talvolta abbreviato in \u014cumazoo, \u00e8 un manga sh\u014dnen giapponese creato e disegnato da Kouhei Horikoshi e pubblicato in Giappone dal luglio 2010 al 18 aprile 2011. La serie \u00e8 stata raccolta in cinque \"tank\u014dbon\" ed \u00e8 giunta in Italia a partire dal 5 aprile 2012 per conto della GP Publishing.\nTrama.\nHana Aoi \u00e8 una normale liceale, anche se \u00e8 molto goffa e quindi spesso considerata una buona a nulla. Ma Hana vuole cambiare, e decide che trovare un lavoro part-time sarebbe il primo passo nella giusta direzione. Essendo un'amante degli animali, il suo lavoro dei sogni dovrebbe permetterle di stare tutti i giorni fra gli animali prendendosi cura di loro - lo zoo sembra il posto perfetto per questo. Cos\u00ec, quando le capita di vedere un'offerta di lavoro di un parco animali in zona, non esita a fissare un colloquio di lavoro. Quando Hana arriva allo Zoo Oumagadoki tutto le sembra normale ed ordinario. Ma questo solo fin quando Hana non incontra il direttore dello zoo, Shina, un ragazzo trasformato in un essere mezzo uomo e mezzo coniglio da un demone inferocito.\nVolumi.\nIn Giappone vieniva pubblicato settimanalmente dalla Sh\u016beisha nello Sh\u014dnen Jump. \u00c8 composta da 40 capitoli, raccolti in 5 tank\u014dbon. La serializzazione mensile in Giappone si \u00e8 conclusa nel mese di agosto 2011 col capitolo 38. In Italia, la serie \u00e8 edita dalla GP Publishing nella collana GP Manga, la quale ha pubblicato, 5 volumi.\n\"One-shot\".\n \u00e8 un \"one-shot\", creato \u00e8 disegnato da Kouhei Horikoshi e pubblicato in Giappone dalla rivista \"Weekly Sh\u014dnen Jump\" nel gennaio 2010."}
{"id": "3988044", "revid": "36426", "url": "https://it.wikipedia.org/wiki?curid=3988044", "title": "Maestro delle effigi domenicane", "text": ""}
{"id": "3988046", "revid": "729019", "url": "https://it.wikipedia.org/wiki?curid=3988046", "title": "Polytechnische Schule", "text": "La Polytechnische Schule (\"scuola politecnica austriaca\", abbreviazione tecnica PTS, abbreviazione nel sistema scolastico PS, colloquiale \"Poly\") \u00e8 una scuola pubblica annua di formazione generale dentro il sistema scolastico austriaco.\n\u00c8 riservata ai quindicenni, cio\u00e8 rappresenta il nono anno di istruzione obbligatoria, e serve principalmente alla preparazione professionale, quindi \u00e8 per tutti gli allievi che vorrebbero fare un apprendistato dopo la scuola obbligatoria."}
{"id": "3988049", "revid": "767487", "url": "https://it.wikipedia.org/wiki?curid=3988049", "title": "La fidanzata del diavolo", "text": "La fidanzata del diavolo (\"La Fianc\u00e9e du diable\") \u00e8 un film muto del 1916 diretto da L\u00e9once Perret. Il film, interpretato da Paul Manson, Ren\u00e9 Crest\u00e9 e Fabienne Fabr\u00e8ges, fu prodotto dalla Soci\u00e9t\u00e9 des Etablissements L. Gaumont.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont.\nDistribuzione.\nUsc\u00ec nelle sale francesi l'8 settembre 1916."}
{"id": "3988050", "revid": "287204", "url": "https://it.wikipedia.org/wiki?curid=3988050", "title": "Kypello Kyprou 1977-1978", "text": "La Kypello Kyprou 1977-1978 fu la 36\u00aa edizione della coppa nazionale cipriota. Vide la vittoria finale dell'APOEL Nicosia, che cos\u00ec conquist\u00f2 il suo decimo titolo.\nFormula.\nLe squadre partecipanti furono 35; erano previsti sei turni: un preliminare, un primo turno, ottavi, quarti, semifinali e finale tutti di sola andata, con eventuale ripetizione in caso di pareggio. La finale fu giocata il 11 giugno 1978 allo Stadio GSP."}
{"id": "3988051", "revid": "413500", "url": "https://it.wikipedia.org/wiki?curid=3988051", "title": "Fa Maggiore", "text": ""}
{"id": "3988053", "revid": "124123", "url": "https://it.wikipedia.org/wiki?curid=3988053", "title": "\u00c1ngel de la Calle", "text": "Biografia.\nInizi\u00f2 la sua carriera professionale negli anni '70, collaborando con diverse riviste spagnole come \"Star\" (1977-79), \"Rambla\" (1983-85), \"Comix Internacional\" (1985-86), \"Zona 84\" (1987), \"El Vibora\" (1987) ed europee come la svizzera \"Tung Metal\", la francese \"Fantastik\" e la statunitense Heavy Metal. Dal 1987 \u00e8 tra gli organizzatori della \"Semana Negra de Gij\u00f3n\".\nNel corso degli anni novanta si \u00e8 occupato di illustrazione grafica e ha realizzato alcuni storyboards per la pubblicit\u00e0 e per il film di Gonzalo Su\u00e1rez \"El lado oscuro\" (1991).\nNel 1996 comincia a collaborare con i periodici asturiani \"La Nueva Espa\u00f1a\" e \"El Comercio\". Partecipa alla fondazione delle \"Jornadas Internacionales del C\u00f3mic Villa de Avil\u00e9s\".\nDal 1999 \u00e8 direttore, insieme a Jorge Iv\u00e1n Argiz, della rivista \"Dentro de la Vi\u00f1eta\".\nNel 2003 pubblica il primo volume della sua opera pi\u00f9 importante: \"Modotti, una mujer del siglo XX\", una biografia a fumetti della fotografa italiana Tina Modotti (1896-1942), edita in Italia da 001 edizioni.\nD\u00e0 vita anche a una serie autobiografica intitolata \"Diarios de festival\" (2006) e pubblica due libri teorici: \"Hugo Pratt. La mano de dios\" (2007) e \"El Hombre Enmascarado: En el sendero\" (2007)."}
{"id": "3988055", "revid": "599013", "url": "https://it.wikipedia.org/wiki?curid=3988055", "title": "Franklin Anangon\u00f3", "text": ""}
{"id": "3988059", "revid": "62004", "url": "https://it.wikipedia.org/wiki?curid=3988059", "title": "Paolo Ciavatta", "text": ""}
{"id": "3988061", "revid": "599013", "url": "https://it.wikipedia.org/wiki?curid=3988061", "title": "Alberto Monta\u00f1o", "text": ""}
{"id": "3988063", "revid": "767487", "url": "https://it.wikipedia.org/wiki?curid=3988063", "title": "I misteri dell'ombra", "text": "I misteri dell'ombra (\"Les Myst\u00e8res de l'ombre\") \u00e8 un film muto del 1916 diretto da L\u00e9once Perret. Il film, interpretato da Ren\u00e9 Crest\u00e9 e Fabienne Fabr\u00e8ges, fu prodotto dalla Soci\u00e9t\u00e9 des Etablissements L. Gaumont.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont.\nDistribuzione.\nUsc\u00ec nelle sale francesi il 3 novembre 1916."}
{"id": "3988069", "revid": "287204", "url": "https://it.wikipedia.org/wiki?curid=3988069", "title": "Alberto Montano", "text": ""}
{"id": "3988070", "revid": "767487", "url": "https://it.wikipedia.org/wiki?curid=3988070", "title": "Par l'amour", "text": "Par l'amour \u00e8 un film muto del 1913 diretto da L\u00e9once Perret. Il film, interpretato da Ren\u00e9 Crest\u00e9 e Jean Aym\u00e9, fu prodotto dalla Soci\u00e9t\u00e9 des Etablissements L. Gaumont.\nTra gli interpreti, Rose Dione qui al suo terzo film. L'attrice, alla fine della guerra, continuer\u00e0 la sua carriera negli Stati Uniti.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont.\nDistribuzione.\nIl film usc\u00ec nelle sale francesi nel 1913 distribuito dalla Soci\u00e9t\u00e9 des Etablissements L. Gaumont. La costola USA della casa madre francese, la Gaumont Company, lo distribu\u00ec negli Stati Uniti il 24 gennaio 1914 (The Duke's Talisman)."}
{"id": "3988071", "revid": "287204", "url": "https://it.wikipedia.org/wiki?curid=3988071", "title": "Franklin Anangono", "text": ""}
{"id": "3988073", "revid": "154895", "url": "https://it.wikipedia.org/wiki?curid=3988073", "title": "Elezioni parlamentari tedesche del 1878", "text": "Le elezioni del Reichstag del 1878 costituirono il IV Reichstag tedesco. Ebbero luogo il 30 luglio 1878 e furono indette a causa dei tentativi di omicidio dell'Imperatore.\nL'affluenza alle urne fu di circa il 63,4%, in lieve incremento rispetto a quella del 1877.\nDopo il fallito attentato all'Imperatore dell'operaio Max H\u00f6del, dell'11 maggio 1878, il Cancelliere del Reich Otto von Bismarck chiese il bando dei socialdemocratici. Il Reichstag, a maggioranza liberale, respinse tale richiesta perch\u00e9 limitante lo Stato di diritto. Il secondo tentativo di Karl Eduard Nobiling, il 2 giugno 1878, fer\u00ec l'imperatore e provoc\u00f2 un forte fermento nella popolazione che produsse una notevole pressione sulle forze moderate. Il Reichstag fu quindi sciolto l'11 giugno dal Consiglio federale e dall'Imperatore, su richiesta di Bismarck, ai sensi dell'articolo 24 della Costituzione del Reich.\nLa campagna elettorale fu incentrata intorno alle leggi antisocialiste, che era stato proposto principalmente dalle forze conservatrici. Con il Congresso di Berlino, terminato due settimane prima delle elezioni, Bismarck riusc\u00ec a far crescere la sua reputazione.\nLe elezioni furono nettamente vinte dai conservatori, mentre i liberali ed i socialdemocratici persero seggi.\nIl IV Reichstag approv\u00f2 le leggi antisocialiste il 19 ottobre 1878 con 221 voti favorevoli e 149 contrari. I conservatori e i nazional-liberali votarono a favore, mentre il Partito di Centro, il Partito del Progresso ed il Partito Socialdemocratico votarono contrario.\nLa legislatura introdusse anche delle tariffe protezioniste grazie al voto dei conservatori e dei centristi nel luglio 1879. Questa legge produsse notevoli divisioni all'interno del Partito Nazionale Liberale che non vot\u00f2 compatto, mentre l'ala sinistra usc\u00ec dal partito per formare l'Unione Liberale. I ministri liberali prussiani Adalbert Falk, il 14 luglio 1879, Karl Rudolf Friedenthal, il 12 luglio 1879, e Arthur Johnson Hobrecht si dimisero. La netta resistenza della sinistra liberale, bench\u00e9 indebolita, sotto la guida di Eugen Richter, risult\u00f2 comunque futile e la votazione si concluse con 217 voti contro 177. L'introduzione dei dazi fu chiesta soprattutto dagli industriali che avevano formato un'\"alleanza di segale e ferro\" con i gruppi d'interesse agrari, che dominavano i partiti conservatori, e che intervennero anche nella campagna elettorale.\nI gruppi del IV Reichstag.\nNel IV Reichstag diversi parlamentari non aderirono ad alcun gruppo partitico. Gli eletti del DHP si iscrissero al gruppo del Partito di Centro. Pertanto i gruppi all'inizio della legislatura erano cos\u00ec composti:\nDurante il resto della legislatura, la forza dei singoli gruppi politici \u00e8 cambiata pi\u00f9 volte a causa delle elezioni suppletive e dei cambiamenti nei gruppi parlamentari."}
{"id": "3988074", "revid": "287204", "url": "https://it.wikipedia.org/wiki?curid=3988074", "title": "Maestro delle Effigi domenicane", "text": "Fiorentino o comunque toscano, deve il suo nome alla tavoletta delle \"Effigi domenicane\" nella chiesa di Santa Maria Novella a Firenze. \u00c8 caratterizzato da uno stile vivace, con uno spiccato senso per i colori accesi e brillanti. Tra gli artisti a lui pi\u00f9 vicini, Pacino di Buonaguida."}
{"id": "3988075", "revid": "36426", "url": "https://it.wikipedia.org/wiki?curid=3988075", "title": "Maestro delle Effigi Domenicane", "text": ""}
{"id": "3988085", "revid": "767487", "url": "https://it.wikipedia.org/wiki?curid=3988085", "title": "Eva Boto", "text": "Il 26 febbraio 2012 avviene l'annuncio ufficiale che comunica che Eva Boto \u00e8 stata scelta per rappresentare la Slovenia all'Eurovision Song Contest 2012 che si terr\u00e0 a Baku in Azerbaigian con la canzone \"Verjamem\"\nIl pezzo viene presentato durante la seconda semifinale del 4 maggio 2012, non riuscendo per\u00f2 a raggiungere la finale (finir\u00e0 solo diciassettesimo)."}
{"id": "3988088", "revid": "767487", "url": "https://it.wikipedia.org/wiki?curid=3988088", "title": "La Lumi\u00e8re et l'amour", "text": "La Lumi\u00e8re et l'amour \u00e8 un film muto del 1912 diretto da L\u00e9once Perret e prodotto dalla Soci\u00e9t\u00e9 des Etablissements L. Gaumont, interpretato da Suzanne Grandais, dallo stesso Perrot e da Ren\u00e9 Crest\u00e9.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont.\nDistribuzione.\nUsc\u00ec nelle sale francesi il 1\u00ba maggio 1912."}
{"id": "3988089", "revid": "4252", "url": "https://it.wikipedia.org/wiki?curid=3988089", "title": "Danza funk", "text": ""}
{"id": "3988091", "revid": "2033069", "url": "https://it.wikipedia.org/wiki?curid=3988091", "title": "Search", "text": "Search \u00e8 una serie televisiva statunitense in 23 episodi trasmessi per la prima volta nel corso di una sola stagione dal 1972 al 1973. La serie era stata preceduta da un film per la televisione intitolato \"Probe\" della durata di 100 minuti trasmesso il 21 febbraio 1972.\n\u00c8 una serie di spionaggio incentrata sulle vicende di tre agenti segreti che possono contare sull'utilizzo dei pi\u00f9 avanzati apparati tecnologici.\nTrama.\nHugh Lockwood, Nick Bianco e C.R. Grover sono tre agenti segreti per conto dell'agenzia \"Probe\"; fanno riferimento a Cameron, il quale coordina le indagini dal suo centro di controllo.\nPersonaggi e interpreti.\nGuest star.\nTra le guest star: Tony De Costa, Peggy Walton-Walker, John Gielgud, Elke Sommer, Lilia Skala, Ben Wright, Alfred Ryder, Jules Maitland, Robert Boon, Kent Smith, A Martinez, Maurice Evans, David White, Vernon Weedle, Capucine, Lawrence Cook, Stefanie Powers, Larry Linville, Mary Ann Mobley, Jeff Corey, Ann Prentiss, Jo Ann Pflug, Torin Thatcher, Edward Mulhare, Mary Frann, Edward Bell, Ina Balin, Malachi Throne, Barbara Feldon.\nProduzione.\nLa serie, ideata da Leslie Stevens, fu prodotta da Warner Bros. Television e girata negli studios della Warner Brothers a Burbank in California. Le musiche furono composte da Dominic Frontiere.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 13 settembre 1972 all'11 aprile 1973 sulla rete televisiva NBC. In Italia \u00e8 stata trasmessa con il titolo \"Search\".\nAlcune delle uscite internazionali sono state:"}
{"id": "3988094", "revid": "1442080", "url": "https://it.wikipedia.org/wiki?curid=3988094", "title": "Kypello Kyprou 1974-1975", "text": "La Kypello Kyprou 1974-1975 fu la 33\u00aa edizione della coppa nazionale cipriota. Vide la vittoria finale dell', che cos\u00ec conquist\u00f2 il suo sesto titolo.\nFormula.\nLe squadre partecipanti furono 16; erano previsti quattro turni: ottavi, quarti, semifinali e finale tutti di sola andata, con eventuali calcio di rigore in caso di pareggio. La finale fu giocata il 6 luglio 1975 allo Stadio GSP."}
{"id": "3988103", "revid": "1543377", "url": "https://it.wikipedia.org/wiki?curid=3988103", "title": "L\u00e4derach", "text": "La L\u00e4derach \u00e8 un'azienda svizzera a conduzione familiare specializzata nel settore della produzione di cioccolato di qualit\u00e0.\n\u00c8 stata fondata nel 1962 da Rudolf L\u00e4derach (1929\u20132013) a Ennenda, una frazione di Glarona, il padre era titolare di una panetteria a Netstal, un'altra frazione di Glarona. A Ennenda si trova tuttora la principale sede produttiva nella quale lavorano oltre 240 dipendenti.\nA dirigere l'azienda oggi \u00e8 J\u00fcrg L\u00e4derach, figlio del fondatore. La produzione comprende una vasta gamma di praline, specialit\u00e0 dolciarie e semilavorati.\nLa L\u00e4derach \u00e8 una delle 18 aziende appartenenti alla Chocosuisse, la federazione dei fabbricanti svizzeri di cioccolato ed \u00e8 membro della World Cocoa Foundation."}
{"id": "3988104", "revid": "287204", "url": "https://it.wikipedia.org/wiki?curid=3988104", "title": "Gran Premio motociclistico d'Austria 1994", "text": "Il Gran Premio motociclistico d'Austria 1994 fu il quinto Gran Premio della stagione e si disput\u00f2 il 22 maggio 1994 sul Salzburgring.\nNella classe 500 il vincitore per la terza volta in stagione fu Mick Doohan su Honda, partito in pole position, davanti a Kevin Schwantz e ad \u00c0lex Crivill\u00e9. Il podio della classe 250 per la seconda volta in stagione fu composto interamente da piloti italiani, con Loris Capirossi vincitore davanti a Max Biaggi e Doriano Romboni. La gara della 125 vide invece la vittoria di Dirk Raudies, che precedette sul traguardo Noboru Ueda e Garry McCoy."}
{"id": "3988106", "revid": "767487", "url": "https://it.wikipedia.org/wiki?curid=3988106", "title": "La Bonne H\u00f4tesse", "text": "La Bonne H\u00f4tesse \u00e8 un cortometraggio muto del 1912 diretto da L\u00e9once Perret. Interpretato da Ren\u00e9 Crest\u00e9 (al secondo film della sua carriera di attore) e da Suzanne Grandais, fu prodotto dalla Soci\u00e9t\u00e9 des Etablissements L. Gaumont.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont nel 1912.\nDistribuzione.\nUsc\u00ec nelle sale francesi il 1\u00ba aprile 1912."}
{"id": "3988108", "revid": "436907", "url": "https://it.wikipedia.org/wiki?curid=3988108", "title": "Zero assoluto (disambigua)", "text": ""}
{"id": "3988113", "revid": "827882", "url": "https://it.wikipedia.org/wiki?curid=3988113", "title": "Funk (disambigua)", "text": ""}
{"id": "3988115", "revid": "767487", "url": "https://it.wikipedia.org/wiki?curid=3988115", "title": "Le Mariage de Suzie", "text": "Le Mariage de Suzie \u00e8 un cortometraggio muto del 1912 diretto da L\u00e9once Perret. Il film, interpretato da Ren\u00e9 Crest\u00e9 e Suzanne Grandais, fu prodotto dalla Soci\u00e9t\u00e9 des Etablissements L. Gaumont.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont nel 1912.\nDistribuzione.\nUsc\u00ec nelle sale francesi il 1\u00ba aprile 1912."}
{"id": "3988120", "revid": "6923", "url": "https://it.wikipedia.org/wiki?curid=3988120", "title": "Rifugio Mario Bezzi", "text": "Il rifugio Mario Bezzi (2.284 ) \u00e8 un rifugio alpino situato in Valgrisenche in Valle d'Aosta. \u00c8 intitolato allo zoologo Mario Bezzi. Si trova nell'alta Valgrisenche in localit\u00e0 \"Alpe Vaudet\".\nStoria.\nIl rifugio fu costruito nel 1931 e fu ampliato nel 1995.\nAccessi.\nDa Valgrisenche si risale lungo il lago di Beauregard fino in localit\u00e0 \"Uselli\u00e8res\". Di qui il rifugio \u00e8 raggiungibile in due ore di cammino."}
{"id": "3988121", "revid": "1442080", "url": "https://it.wikipedia.org/wiki?curid=3988121", "title": "Seguros Bol\u00edvar Open Pereira 2012 - Singolare", "text": "Paolo Lorenzi era il detentore del titolo, ma quest'anno non ha partecipato.\nIl singolare del torneo di tennis Seguros Bol\u00edvar Open Pereira 2012, facente parte della categoria ATP Challenger Tour, ha avuto come vincitore Carlos Salamanca che ha battuto in finale Rub\u00e9n Ram\u00edrez Hidalgo 5\u20137, 6\u20132, 6\u20131."}
{"id": "3988123", "revid": "461603", "url": "https://it.wikipedia.org/wiki?curid=3988123", "title": "JK Tammeka Tartu", "text": ""}
{"id": "3988124", "revid": "287204", "url": "https://it.wikipedia.org/wiki?curid=3988124", "title": "Seguros Bol\u00edvar Open Pereira 2012 - Doppio", "text": "Marcel Felder e Carlos Salamanca erano i detentori del titolo, ma Felder quest'anno non ha partecipato.\nSalamanca ha fatto coppia con Eduardo Struvay.\nIl doppio del torneo di tennis Seguros Bol\u00edvar Open Pereira 2012, facente parte della categoria ATP Challenger Tour, ha avuto come vincitori Mart\u00edn Alund e Guido Pella che hanno battuto in finale Sebasti\u00e1n Decoud e Rub\u00e9n Ram\u00edrez Hidalgo 6\u20133, 2\u20136, [10\u20135]."}
{"id": "3988126", "revid": "767487", "url": "https://it.wikipedia.org/wiki?curid=3988126", "title": "Siim Tenno", "text": ""}
{"id": "3988130", "revid": "1442080", "url": "https://it.wikipedia.org/wiki?curid=3988130", "title": "Aberto Santa Catarina De Tenis 2012 - Singolare", "text": "Il singolare dell'Aberto Santa Catarina De Tenis 2012 \u00e8 stato un torneo di tennis facente parte dell'ATP Challenger Tour 2012.\nJos\u00e9 Acasuso era il detentore del titolo, ma quest'anno non ha partecipato.\nAntonio Vei\u0107 ha battuto in finale Paul Capdeville che si \u00e8 ritirato sul punteggio di 3\u20136, 6\u20134, 5\u20132."}
{"id": "3988131", "revid": "110157", "url": "https://it.wikipedia.org/wiki?curid=3988131", "title": "Mary Davies Wilburn", "text": "Sul Titanic.\nMary Davies si imbarc\u00f2 sul Titanic a Southampton, in Inghilterra in una cabina di seconda classe, per andare a trovare la sorella, Elsie F. Langford, che abitava a Staten Island.\nLa notte in cui si verific\u00f2 la collisione tra la nave e l'iceberg stava dormendo nella sua cabina. Si svegli\u00f2, ma le fu detto che non c'era alcun pericolo. Torn\u00f2 cos\u00ec a dormire, solo per essere svegliata di nuovo alcuni minuti dopo ed invitata a salire sul ponte pi\u00f9 alto, dal momento che la nave stava affondando. Si vest\u00ec in fretta e aiut\u00f2 a vestirsi anche Lucy Ridsdale, la sua compagna di cabina che si trovava nella cuccetta inferiore e che era afflitta da piede equino. Le due donne poi si diressero verso il ponte che ospitava le lance di salvataggio, dove vennero aiutate da due uomini a salire sulla lancia n. 13.\nMary Davies not\u00f2 che la visibilit\u00e0 era ottima, il mare era calmo e una grande luna piena illuminava tutto l'oceano per chilometri intorno. Poco tempo dopo la nave s'inabiss\u00f2. Alle prime ore del mattino Mary e gli altri naufraghi vennero avvistati dal \"RMS Carpathia\" e issati a bordo. Lei era semisvenuta per la stanchezza e per il freddo.\nLa vita dopo il Titanic.\nMary Davies ritorn\u00f2 in Inghilterra un paio di mesi dopo il disastro, quando la White Star Line, la compagnia proprietaria del \"Titanic\", le offr\u00ec un biglietto di ritorno gratuito. Ritorn\u00f2 poi negli Stati Uniti nel 1913, dove trov\u00f2 lavoro come cuoca e dove nel 1915 spos\u00f2 John A. Wilburn da cui ebbe un figlio, Carl. Il marito mor\u00ec nel 1972 e il figlio nel 1994. Mary invece mor\u00ec il 29 luglio 1987 a Syracuse, New York, all'et\u00e0 di 104 anni. \u00c8 stata la sopravvissuta al disastro del \"Titanic\" pi\u00f9 longeva e uno dei 30 superstiti ancora vivi quando il relitto venne avvistato in fondo all'oceano nel 1985."}
{"id": "3988134", "revid": "1442080", "url": "https://it.wikipedia.org/wiki?curid=3988134", "title": "Aberto Santa Catarina De Tenis 2012 - Doppio", "text": "Il doppio dell'Aberto Santa Catarina De Tenis 2012 \u00e8 stato un torneo di tennis facente parte dell'ATP Challenger Tour 2012.\nFranco Ferreiro e Andr\u00e9 S\u00e1 erano i detentori del titolo, ma quest'anno non hanno partecipato.\nMarin Draganja e Dino Marcan hanno battuto in finale Bla\u017e Kav\u010di\u010d e Antonio Vei\u0107 6\u20132, 6\u20130."}
{"id": "3988135", "revid": "1543377", "url": "https://it.wikipedia.org/wiki?curid=3988135", "title": "James Cantlie", "text": "Biografia.\nLaureato presso l'Universit\u00e0 di Aberdeen in Scozia, missionario e medico, svolse i suoi studi clinici presso il Charing Cross Hospital di Londra. Nel 1877 Cantlie divenne membro del \"Royal College of Surgeons\" e assistente chirurgo al Charing Cross Hospital di Londra. Nel 1887 ad Hong Kong divenne cofondatore del College di Medicina per la Cina.\nAttivit\u00e0 scientifica.\nI suoi studi ad Hong Kong si concentrano sulle malattie tropicali ed in particolare sulla lebbra. Condusse inoltre studi sugli ascessi epatici ed il metodo per il loro drenaggio con sorprendenti risultati.\nAncor pi\u00f9 famoso per aver denominato un fondamentale repere anatomico nella chirurgia epatica, la linea di Cantlie: una linea che passa attraverso il letto della colecisti fino al solco posteriore della vena cava; tale linea delimita il confine tra l'emifegato destro e l'emifegato sinistro.\nIl suo studente prediletto al tempo fu Sun Yat-sen, \"leader\" della rivoluzione cinese e teorico politico, considerato il padre della Repubblica cinese."}
{"id": "3988137", "revid": "110157", "url": "https://it.wikipedia.org/wiki?curid=3988137", "title": "Il leopardo", "text": "Il leopardo (titolo originale \"Panserhjerte\") \u00e8 un romanzo poliziesco dello scrittore norvegese Jo Nesb\u00f8, pubblicato nel 2009. Il libro \u00e8 l'ottavo che ha come protagonista l'ispettore Harry Hole.\nL'opera \u00e8 stata pubblicata in Italia per la prima volta nel 2011.\nTrama.\nSono tre le donne assassinate ad Oslo a breve distanza di tempo, in maniera feroce e tutte con modalit\u00e0 decisamente inusuali. Tra di esse anche una deputata al Parlamento norvegese. La Polizia non riesce a districare il bandolo della matassa ma sui delitti si proietta l'ombra sinistra di un serial killer. L'ispettore Harry Hole \u00e8 fuggito inseguito dai suoi fantasmi dopo aver risolto il caso dell'Uomo di neve, un altro feroce serial killer, che ha riguardato da vicino i suoi affetti pi\u00f9 cari. Accetter\u00e0 di ritornare dall'Asia solo per ricongiungersi con l'anziano padre morente ed indagare sul misterioso assassino che nel frattempo ha mietuto altre vittime, gente che apparentemente non ha nulla in comune tranne la passione per la montagna. Non sar\u00e0 facile seguire le piste che si dipanano dai monti norvegesi fino agli altopiani del Congo per braccare un criminale che sembra non fare nessun errore."}
{"id": "3988139", "revid": "767487", "url": "https://it.wikipedia.org/wiki?curid=3988139", "title": "Dernier Amour", "text": "Dernier Amour \u00e8 un film muto del 1916 diretto da L\u00e9once Perret. Il film, interpretato da Ren\u00e9 Crest\u00e9 e Valentine Petit, fu prodotto dalla Soci\u00e9t\u00e9 des Etablissements L. Gaumont.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont nel 1916.\nDistribuzione.\nUsc\u00ec nelle sale francesi il 24 novembre 1916. Il film usc\u00ec anche in Portogallo l'8 febbraio 1918 con il titolo \"\u00daltimo Amor\"."}
{"id": "3988142", "revid": "1442080", "url": "https://it.wikipedia.org/wiki?curid=3988142", "title": "Mersin Cup 2012 - Singolare", "text": "Il singolare del Mersin Cup 2012 \u00e8 stato un torneo di tennis facente parte dell'ATP Challenger Tour 2012.\nJo\u00e3o Sousa ha battuto in finale Javier Mart\u00ed 6\u20134, 0\u20136, 6\u20134."}
{"id": "3988148", "revid": "1442080", "url": "https://it.wikipedia.org/wiki?curid=3988148", "title": "Mersin Cup 2012 - Doppio", "text": "Il doppio del Mersin Cup 2012 \u00e8 stato un torneo di tennis facente parte dell'ATP Challenger Tour 2012.\nRadu Albot e Denys Mol\u010danov hanno battuto in finale Alessandro Motti e Simone Vagnozzi 6\u20130, 6\u20132."}
{"id": "3988150", "revid": "547034", "url": "https://it.wikipedia.org/wiki?curid=3988150", "title": "Torneo Internacional AGT 2012 - Singolare", "text": "Il singolare del Torneo Internacional AGT 2012 \u00e8 stato un torneo di tennis facente parte dell'ATP Challenger Tour 2012.\nBobby Reynolds era il detentore del titolo, ma quest'anno non ha partecipato.\nDenis Zivkovic ha battuto in finale Rajeev Ram 7\u20136(7\u20135), 6\u20134."}
{"id": "3988153", "revid": "1431409", "url": "https://it.wikipedia.org/wiki?curid=3988153", "title": "Joonas Tamm", "text": "Carriera.\nClub.\nTamm ha cominciato la carriera con la maglia del Tulevik Viljandi. \u00c8 poi passato al Flora Tallinn, compagine per cui ha avuto l'opportunit\u00e0 di esordire nelle competizioni europee per club: il 23 luglio 2009 ha infatti sostituito Vjat\u0161eslav Zahovaiko nella sconfitta per 1-4 patita contro il Br\u00f8ndby, sfida valida per i turni preliminari dell'Europa League.\nAd agosto 2009 \u00e8 passato in prestito alla Sampdoria, che lo ha aggregato alla formazione Primavera. \u00c8 poi tornato al Flora Tallinn, contribuendo alla vittoria finale del campionato 2010.\nA gennaio 2011 \u00e8 stato ingaggiato dagli svedesi dell'IFK Norrk\u00f6ping. A luglio \u00e8 passato in prestito al Sylvia, in Division 1. Ha debuttato in squadra il 9 luglio, subentrando a Joakim Lengyel nella vittoria per 1-2 maturata sul campo del Motala, anche in virt\u00f9 di una sua rete.\n\u00c8 poi tornato all'IFK Norrk\u00f6ping, dov'\u00e8 rimasto fino ad agosto 2013, quando \u00e8 stato nuovamente ceduto in prestito al Sylvia. Il 2 dicembre 2013 \u00e8 stato ingaggiato a titolo definitivo dal Trelleborg, con un contratto valido dal 1\u00ba gennaio successivo.\nA gennaio 2015 ha fatto ritorno in Estonia, per militare nelle file del Tulevik Viljandi. A luglio dello stesso anno si \u00e8 trasferito al Flora Tallinn, contribuendo alle vittorie dei campionati 2015 e 2017, dell'Eesti Karikas 2015-2016 e dell'Eesti Superkarikas 2016.\nIl 31 gennaio 2018, i norvegesi del Sarpsborg 08 hanno reso noto l'ingaggio di Tamm, con la formula del prestito: la nuova squadra si \u00e8 riservata anche un'opzione per l'acquisto a titolo definitivo del calciatore.\nL'8 febbraio 2019 \u00e8 passato a titolo definitivo ai polacchi del Korona Kielce.\nNel Gennaio 2020, passa al , squadra di \u010cernihiv, in Ucraina che milita nella Prem\"jer-liha, la massima serie del campionato ucraino di calcio.\nNazionale.\nTamm ha rappresentato l'Estonia a livello Under-17, Under-19, Under-21, Under-23 e di Nazionale maggiore. Per quanto concerne quest'ultima selezione, ha debuttato in data 19 giugno 2011, schierato titolare nella sconfitta per 4-0 contro il , in amichevole.\nIl 7 ottobre 2017 ha messo a segno le prime reti in Nazionale, con una tripletta realizzata ai danni di in una sfida valida per le qualificazioni al , terminata con un successo esterno col punteggio di 0-6.\nStatistiche.\nPresenze e reti nei club.\n\"Statistiche aggiornate all'8 febbraio 2019.\""}
{"id": "3988157", "revid": "767487", "url": "https://it.wikipedia.org/wiki?curid=3988157", "title": "From Hand to Mouth", "text": "From Hand to Mouth \u00e8 un cortometraggio muto del 1919 diretto da Alfred J. Goulding e Hal Roach. Il film, di genere comico, fu interpretato da Harold Lloyd, Mildred Davis, Peggy Cartwright, Snub Pollard.\nTrama.\nUn ragazzo povero in canna si preoccupa di mangiare e si unisce a una trovatella e il suo cane, anch'essi in situazione difficile. Intanto un avvocato disonesto lavora con una gang per sottrarre a una giovane ereditiera ci\u00f2 che le spetta. Questa vede per strada il ragazzo, la trovatella e il cane nei guai con i poliziotti e li aiuta. Il ragazzo poi salva l'ereditiera dai criminali che lo avevano assoldato per aiutarli nel loro scopo.\nDistribuzione.\nDistribuito dalla Path\u00e9 Exchange, il film - un cortometraggio in due bobine - usc\u00ec nelle sale statunitensi il 28 dicembre 1919. In Francia, venne distribuita dalla Path\u00e9 Consortium Cin\u00e9ma il 7 dicembre 1922.\nCopia della pellicola viene conservata negli archivi del National Film Archive of the British Film Institute."}
{"id": "3988159", "revid": "547034", "url": "https://it.wikipedia.org/wiki?curid=3988159", "title": "Torneo Internacional AGT 2012 - Doppio", "text": "Il doppio del Torneo Internacional AGT 2012 \u00e8 stato un torneo di tennis facente parte dell'ATP Challenger Tour 2012.\nRajeev Ram e Bobby Reynolds erano i detentori del titolo, ma Reynolds quest'anno non ha partecipato.\nRam ha fatto coppia con Travis Parrott, ma ha perso in semifinale.\nJohn Peers e John-Patrick Smith hanno battuto in finale C\u00e9sar Ram\u00edrez e Bruno Rodr\u00edguez 6\u20133, 6\u20133."}
{"id": "3988163", "revid": "599013", "url": "https://it.wikipedia.org/wiki?curid=3988163", "title": "Rodr\u00edgo Ru\u00edz Zarate", "text": ""}
{"id": "3988164", "revid": "287204", "url": "https://it.wikipedia.org/wiki?curid=3988164", "title": "Rodrigo Ruiz Zarate", "text": ""}
{"id": "3988165", "revid": "599013", "url": "https://it.wikipedia.org/wiki?curid=3988165", "title": "Luis Moreira", "text": ""}
{"id": "3988166", "revid": "179980", "url": "https://it.wikipedia.org/wiki?curid=3988166", "title": "Rodrigo Patricio Ru\u00edz", "text": ""}
{"id": "3988168", "revid": "36426", "url": "https://it.wikipedia.org/wiki?curid=3988168", "title": "Porta nord del Battistero di Firenze", "text": ""}
{"id": "3988170", "revid": "36426", "url": "https://it.wikipedia.org/wiki?curid=3988170", "title": "Concorso per la porta nord del Battistero di Firenze", "text": ""}
{"id": "3988171", "revid": "124123", "url": "https://it.wikipedia.org/wiki?curid=3988171", "title": "Fabio Metitieri", "text": "Biografia.\nLaureato in scienze agrarie, nel 1987 vince di una borsa di studio per un corso di informatica, organizzato dal Centro Ghiglieno di Ivrea. Dipendente del CSI-Piemonte dal 1987 al maggio 1996, si \u00e8 occupato inizialmente di sviluppare le parti relative alla connettivit\u00e0 pc-mainframe e all'area office automation; in seguito \u00e8 stato incaricato responsabile di una procedura gestionale in ambienti VM/CMS e SQL/DS, su IBM 9370 e AS/400.\nDal 1992 ha cominciato a occuparsi di Internet, con l'allestimento di un Gopher server e di un web server e con la preparazione di documentazione tecnica o divulgativa; ha collaborato alla stesura progetti per le \"Scuole in Internet\" e per la parte OPAC del Servizio Bibliotecario Nazionale. \u00c8 stato membro di alcuni gruppi del Gruppo per l'armonizzazione delle reti di ricerca (GARR).\nL'attivit\u00e0 pubblicistica.\nDal 1996 ha lavorato in proprio come divulgatore, autore di manuali, traduttore tecnico-informatico e docente. Dallo stesso anno \u00e8 iscritto all'elenco dei giornalisti pubblicisti. Dal 1994 al 1997 ha collaborato con la rivista \"Virtual\", curando anche una rubrica di risposte alle domande dei lettori in materia Internet.\nTra il 1996 e il 2000 ha scritto per \"Inter.net\", \"Internet news\", \"Il Mediario\", \"Happy Web\", e per le pubblicazioni digitali \"la Repubblica online\", \"Elettrica/mente\" e \"Apogeonline\". Nel 2000 ha collaborato con \"E-business trade\"; nel 2001 ha preparato la parte dedicata alle tecnologie dei cd Rom \"Equest\" sulla new economy, allegati a \"Il Mondo\", curandone anche le interviste video.\nDall'inizio del 1997 ha collaborato con Week.it, sul quale ha pubblicato circa 700 articoli. Ha scritto articoli e recensioni anche per Zerouno. Dal 2000 al 2003 ha collaborato con Panorama Web, sul quale ha curato anche due rubriche, una sulla connettivit\u00e0 e sulle offerte degli Isp italiani e l'altra sui motori di ricerca. Chiuso questo supplemento, ha scritto saltuariamente su \"Panorama\" cartaceo.\nDal 2001 al 2003 ha scritto per \"Jack\", nelle sezioni dedicate a Internet, ai pc, o ai cellulari. Da luglio 2002 ha ripreso la collaborazione con Internet news, scrivendo servizi e curando per circa quattro anni la pagina di recensioni librarie \"Letti per voi\", poi passata sulla rivista Internet.pro. Per \"Internet.pro\" dal 2004 ha scritto anche le pagine della rubrica \"Idee e profili\", con interviste a manager e a tecnici di aziende dell'ICT. Dalla fine del 2003 alla fine del 2005 ha collaborato con l'inserto de Il Sole 24 Ore \"@lfa\".\nNello stesso periodo ha collaborato con la trasmissione \"Mondo Web\" della Radio svizzera italiana. Da settembre del 2005 ha scritto servizi per la rivista Italia grafica, e iniziato la collaborazione con Biblioteche Oggi. Dal 2008 ha scritto per la pagina di tecnologia del \"Corriere del Ticino\".\nPer le dispense \"Scrivere\" di De Agostini, pubblicate nel 2007-2008, ha preparato interventi sulla scrittura on line in ambienti sincroni (dalle chat a Second Life), sullo stile delle email di lavoro, sulla crittografia, sulla comunicazione nei forum e nei gruppi di discussione, e sull'inglese usato in Internet. Le dispense sono state ripubblicate da la Repubblica a partire dalla primavera del 2008.\nDalla fine del 2006 ha preparato una quindicina di interventi su Second Life (SL) per la trasmissione \"Mondo Web\" della Radio svizzera italiana. A maggio del 2007 ha preparato un servizio su SL per \"Biblioteche Oggi\". Durante il 2007 ha scritto una ventina articoli in SL per la rivista online anglosassone SLNN.com; nello stesso periodo ha scritto articoli ed editoriali su SL per Week.it. Da settembre 2007 ha pubblicato articoli e servizi su SL e altri argomenti per il mensile economico \"Espansione\", e ancora a SL ha dedicato una pagina del Corriere del Ticino a maggio 2008.\nL'attivit\u00e0 come saggista.\nI manuali sulle biblioteche in rete scritti con Riccardo Ridi, prima per Apogeo e poi per Laterza, hanno venduto circa 12.000 copie (2009). I saggi sulla comunicazione, invece, prima con Apogeo e poi con FrancoAngeli, hanno venduto pi\u00f9 di 4.000 copie (2009).\nL'attivit\u00e0 come docente.\nA gennaio 2003 \u00e8 docente del modulo \u00abFonti di informazione\u00bb (16 ore) per il Master \u00abCampus multimedia\u00bb organizzato da Mediaset e dalla Scuola di specializzazione in studi sull'Amministrazione pubblica (Spisa) dell'Universit\u00e0 di Bologna.\nNel febbraio 2004 \u00e8 docente del modulo \u00abFonti di informazione on line\u00bb (16 ore) per il Corso di alta formazione \u00abCultural valorization manager\u00bb (Cvm) organizzato da Laterza e Tecnopolis-Csata, con finanziamenti dell'Unione Europea.\nL'attivit\u00e0 come traduttore.\nHa tradotto la \"Guida a Front page '97\", per Apogeo, e \"Strategie competitive nell'industria del software\" (2000)."}
{"id": "3988172", "revid": "300067", "url": "https://it.wikipedia.org/wiki?curid=3988172", "title": "Philippe da Silva", "text": ""}
{"id": "3988179", "revid": "539906", "url": "https://it.wikipedia.org/wiki?curid=3988179", "title": "Giulio Sapelli", "text": "Biografia.\nDopo il diploma tecnico e magistrale , laureato in Economia con una tesi in storia economica presso l'Universit\u00e0 degli Studi di Torino nel 1971, ha conseguito la specializzazione in Ergonomia nel 1972. Ha insegnato e svolto attivit\u00e0 di ricerca presso la London School of Economics and Political Science nel 1992-1993 e nel 1995-1996, nonch\u00e9 presso l'Universit\u00e0 autonoma di Barcellona nel 1988-1989 e l'Universit\u00e0 di Buenos Aires. \u00c8 stato professore ordinario di Storia economica presso l'Universit\u00e0 degli Studi di Milano, dove insegnava anche Economia politica e Analisi culturale dei processi organizzativi.\nHa lavorato con compiti di ricerca, formazione e consulenza presso l'Olivetti e l'Eni. Ha svolto incarichi consulenziali presso numerose altre aziende. Dal 1996 al 2002 \u00e8 stato Consigliere di Amministrazione dell'Eni. Dal 2000 al 2001 \u00e8 stato Consigliere Governativo della Fondazione Monte dei Paschi di Siena. Dal 2002 al 2009 \u00e8 stato Consigliere di Amministrazione di Unicredit Banca d'Impresa.\nHa fatto parte di diversi comitati scientifici di imprese, fondazioni e istituti. Dal 1993 al 1995 \u00e8 stato il rappresentante italiano di Transparency International, organizzazione che lotta contro la corruzione economica. Dal 2002 \u00e8 tra i componenti del World Petroleum Council, un'organizzazione internazionale non governativa con lo scopo di promuovere l'uso e la gestione sostenibile delle risorse petrolifere mondiali. Dal 2003 fa parte dell'\"International Board\" per il no-profit dell'OCSE. \u00c8 collaboratore delle testate \"Corriere della Sera\" e \"IlSussidiario.net\".\nNel maggio 2018 il suo nome viene annoverato dai mezzi d'informazione tra quelli potenzialmente indicabili per la carica di presidente del consiglio dei ministri da Lega e Movimento 5 Stelle, all'epoca impegnati nelle trattative per formare il primo governo della XVIII legislatura della Repubblica Italiana. Sapelli successivamente conferma di essere stato contattato dai due partiti, ai quali avrebbe dato la sua disponibilit\u00e0 ad accettare l'incarico (giudicando \"un buon programma\" quello propostogli), ponendo come unica condizione la nomina di Domenico Siniscalco al ministero dell'economia e delle finanze. La proposta non trova per\u00f2 attuazione.\nIl 3 dicembre 2018 \u00e8 stato nominato vicepresidente del gruppo bancario Banca Popolare di Bari, su delibera del relativo consiglio d'amministrazione; lascia la carica l'8 gennaio seguente."}
{"id": "3988181", "revid": "599013", "url": "https://it.wikipedia.org/wiki?curid=3988181", "title": "Jimmy Bland\u00f3n", "text": ""}
{"id": "3988183", "revid": "230990", "url": "https://it.wikipedia.org/wiki?curid=3988183", "title": "Candidature", "text": ""}
{"id": "3988184", "revid": "287204", "url": "https://it.wikipedia.org/wiki?curid=3988184", "title": "Trofeo Melinda 2011", "text": "La Trofeo Melinda 2011, ventesima edizione della corsa e valida come evento dell'UCI Europe Tour 2011 categoria 1.1, si svolse il 20 agosto 2011 su un percorso di 198,6\u00a0km. Fu vinta dall'italiano Davide Rebellin che termin\u00f2 la gara in 5h01'00\", alla media di 39,588\u00a0km/h.\nPartenza con 104 ciclisti, dei quali 47 portarono a termine il percorso."}
{"id": "3988185", "revid": "767487", "url": "https://it.wikipedia.org/wiki?curid=3988185", "title": "La Belle aux cheveux d'or", "text": "La Belle aux cheveux d'or \u00e8 un film muto del 1916 diretto da L\u00e9once Perret. Il film, interpretato da Ren\u00e9 Crest\u00e9 e Suzanne Delv\u00e9, fu prodotto dalla Soci\u00e9t\u00e9 des Etablissements L. Gaumont.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont nel 1916.\nDistribuzione.\nUsc\u00ec nelle sale francesi il 1\u00ba dicembre 1916."}
{"id": "3988191", "revid": "287204", "url": "https://it.wikipedia.org/wiki?curid=3988191", "title": "Jimmy Blandon", "text": ""}
{"id": "3988197", "revid": "599013", "url": "https://it.wikipedia.org/wiki?curid=3988197", "title": "Bol\u00edvar G\u00f3mez", "text": "Carriera.\nNazionale.\nHa partecipato alla Copa Am\u00e9rica 1999."}
{"id": "3988198", "revid": "173469", "url": "https://it.wikipedia.org/wiki?curid=3988198", "title": "Giacomo di Lusignano", "text": "Biografia.\nInfanzia.\nSia secondo la \"Chroniques d'Amadi et de Strambaldi. T. 1\", che secondo \"Les familles d'outre-mer\", Giacomo era l'unico figlio del Reggente di Cipro e Principe \"titolare\" d'Antiochia, Giovanni di Lusignano e della sua seconda moglie, Alice d'Ibelin, figlia di Guido di Ibelin, siniscalco di Cipro e di Margherita di Ibelin.\n&lt;br&gt;Giovanni di Lusignano, sia secondo \"Les familles d'outre-mer\", che secondo la \"Chroniques d'Amadi et de Strambaldi. T. 1\", era il figlio terzogenito del re di Cipro e di Gerusalemme Ugo IV (1294 \u2013 1359) e di Alice d'Ibelin (1305 c. \u2013 1386), che, ancora secondo \"Les familles d'outre-mer\", che secondo la \"Chroniques d'Amadi et de Strambaldi. T. 1\", era figlia di Guido d'Ibelin, signore del castello di Nicosia, siniscalco di Cipro e della moglie, nonch\u00e9 cugina, Isabella o Margherita d'Ibelin.\n&lt;br&gt;Sia secondo \"Les familles d'outre-mer\", che secondo la \"Chroniques d'Amadi et de Strambaldi. T. 1\", Ugo era l'unico figlio maschio del Connestabile del regno di Cipro, Guido di Lusignano e della moglie, la signora di Beirut, Eschiva di Ibelin, che, ancora secondo \"Les familles d'outre-mer\", era la figlia secondogenita di Giovanni di Ibelin, signore di Beirut e di Alice de la Roche, figlia di Guido I de la Roche, Duca di Atene.\nIl 17 gennaio 1369, suo zio, il re di Cipro e re \"titolare\" di Gerusalemme, Pietro I, fu ucciso, probabilmente con la complicit\u00e0 dei suoi stessi fratelli, suo padre Giovanni, principe di Antiochia e l'altro suo zio, Giacomo, che, pur presenti nella casa in cui veniva commesso l'omicidio, non fecero nulla per aiutarlo.\n&lt;br&gt;L'omicidio di Pietro I viene confermato da \"Les familles d'outre-mer\", e narrato sia dalla \"Chroniques d'Amadi et de Strambaldi. T. 1\" che dalla \"Chronique de l'\u00cele de Chypre\".\nNel 1372, suo cugino, il nuovo re di Cipro e re \"titolare\" di Gerusalemme, Pietro II, gli cedette il titolo di conte di Tripoli; in un documento de \"Histoire de l'\u00eele de Chypre sous le r\u00e8gne des princes de la maison de Lusignan, Volume 2\", datato 1395, Giacomo viene citato come conte di Tripoli (\"Johannis de Lusignano comitis Tripolitani\").\nNel 1374, sua zia, Eleonora d'Aragona, la vedova di Pietro I, e suo cugino, Pietro II, per vendicare l'omicidio di Pietro I, tesero un tranello a suo padre, Giovanni e favorirono il suo assassinio.\nNel 1382, suo cugino, Pietro II, concord\u00f2 con Giacomo il matrimonio con la propria sorella, Margherita o Maria, con la promessa che alla sua morte gli sarebbe succeduto, ma quando in quello stesso anno mor\u00ec, gli fu preferito lo zio, Giacomo.\nLa madre di Margherita, Eleonora, che, nel 1380 era tornata in Catalogna, forse contraria a questo matrimonio, continuava a interessarsi e intervenire nella vita di Margherita, come ci viene confermato dalla lettera, datata 18 maggio 1383, di suo cugino, il re, Pietro IV di Aragona a papa Urbano VI, in cui chiede di non rilasciare alcuna dispensa matrimoniale per Margherita, senza l'avallo della madre, Eleonora (\"domina Alienora, Jherusalem et Cipri regina, matre sua, consanguinea nostra\").\nMatrimonio.\nGiacomo, nel 1385, spos\u00f2 la cugina prima Margherita o Maria di Lusignano(ca 1360\u00a0\u2013 circa 1397), sorella di re Pietro II, figlia di Pietro I di Cipro (fratello di suo padre, Giovanni) e della seconda moglie Leonor d'Aragona-Gandia, che, ancora secondo \"Les familles d'outre-mer\", che ancora secondo \"Les familles d'outre-mer\", era figlia dell'infante Pietro d'Aragona e Angi\u00f2 (settimo figlio (quarto maschio) del re d'Aragona e di Valencia, Conte di Barcellona e delle altre contee catalane Giacomo II \"il Giusto\" e di Bianca di Napoli, figlia del re di Napoli, Carlo lo Zoppo e di Maria D'Ungheria), conte di Ribagorza e di Emp\u00faries, Conte di Prades e Signore di D\u00e9nia e Gand\u00eda e Siniscalco di Catalogna, e di Giovanna di Foix-B\u00e9arn (?-ca. 1358).\n&lt;br&gt;Nel 1376, Margherita era stata promessa a Carlo Visconti, come da documento n\u00b0 CXXIII dei \"Documenti diplomatici tratti dagli Archivj Milanesi, Volume 1\", datato 4 aprile 1376; il matrimonio non fu mai celebrato. \nDiscendenza.\nGiovanni da Margherita, secondo \"Les familles d'outre-mer\", ebbe quattro figli:"}
{"id": "3988199", "revid": "114144403", "url": "https://it.wikipedia.org/wiki?curid=3988199", "title": "Robert Rosenblum", "text": "Biografia.\nRosenblum studi\u00f2 storia dell'arte presso il Queens College e l'Universit\u00e0 di Yale; nel 1956 consegu\u00ec il dottorato di ricerca presso l'Institute of Fine Arts dell'Universit\u00e0 New York.\nSuccessivamente inseng\u00f2 presso l'Universit\u00e0 di Princeton, l'Universit\u00e0 del Michigan, l'Universit\u00e0 di Yale, l'Universit\u00e0 di Oxford e l'Institute of Fine Arts all'Universit\u00e0 di New York. Fu curatore artistico presso il Solomon R. Guggenheim Museum, dove si distinse per le sue profonde innovazioni. Mor\u00ec nel 2006 per un tumore al colon."}
{"id": "3988203", "revid": "287204", "url": "https://it.wikipedia.org/wiki?curid=3988203", "title": "Bolivar Gomez", "text": ""}
{"id": "3988204", "revid": "288300", "url": "https://it.wikipedia.org/wiki?curid=3988204", "title": "Bol\u00edvar Efr\u00e9n G\u00f3mez Valencia", "text": ""}
{"id": "3988207", "revid": "400518", "url": "https://it.wikipedia.org/wiki?curid=3988207", "title": "Volo SA 295", "text": ""}
{"id": "3988208", "revid": "729019", "url": "https://it.wikipedia.org/wiki?curid=3988208", "title": "PiPoPa - I folletti del Web", "text": " \u00e8 un anime giapponese prodotto dallo Studio Hibari, ed \u00e8 andato in onda su TV Tokyo nel 2008.\nIn Italia la serie \u00e8 iniziata su Premium Play il 12 aprile 2012 e si \u00e8 conclusa il 14 giugno 2012. In televisione viene trasmessa per la prima volta dal 26 agosto 2019 su Italia 1 alle 05:45, ma \u00e8 stata improvvisamente interrotta il 2 settembre 2019 dopo l'episodio 48.\nL'episodio 33, assente dalla sua pubblicazione in streaming di Premium Play, \u00e8 stato recuperato e trasmesso in prima TV assoluta il 30 agosto 2019 nel corso della trasmissione mattutina di Italia 1.\nTrama.\nLa serie ruota attorno al giovane Yuta Akikawa: un ragazzo che detesta la tecnologia moderna ad eccezione del suo cellulare. Un giorno Yuta riceve uno sms e quando lo apre viene risucchiato all'interno del cellulare. Yuta viene catapultato direttamente all'interno del Web e qui fa la conoscenza di tre fantasmi: Pit, Pot e Pat. Yuta e il trio fanno amicizia, ma si viene a sapere che il Web \u00e8 sotto la minaccia dei virus, il cui scopo \u00e8 portare il caos. Yuta decide di aiutare i suoi nuovi amici per la salvaguardia di questo mondo. Ad aiutare Yuta si uniranno anche Hikaru, Mamoru e Sayaka."}
{"id": "3988216", "revid": "358273", "url": "https://it.wikipedia.org/wiki?curid=3988216", "title": "Fantom (linguaggio di programmazione)", "text": "Fantom, \u00e8 un linguaggio di programmazione general purpose, multi-paradigma, open source creato a partire dal 2005 dai fratelli americani Andy e Brian Frank. Questo linguaggio \u00e8 studiato sia per girare sulla JVM (Java Virtual machine) che costituisce il target principale, sia appoggiandosi ad altri framework. \u00c8 infatti parzialmente sviluppato il supporto per Microsoft.Net e si pensa di poter in futuro approcciare anche LLVM e Parrot mentre \u00e8 in grado anche di emettere codice JavaScript per consentire l'esecuzione su browser. Per adottare questa polivalenza i creatori del linguaggio hanno pensato un set di API specifico. Fantom, come filosofia, non si discosta da altri linguaggi moderni ed abbraccia in particolare sia la programmazione a oggetti che la programmazione funzionale La sua sintassi \u00e8 vicina a quella dei linguaggi attualmente pi\u00f9 utilizzati in particolare Java e CSharp allo scopo, evidentemente, di predisporre una curva di apprendimento pi\u00f9 dolce. L'installazione standard, effettuabile dopo aver prelevato il software dal sito ufficiale, prevede anche la presenza di una libreria grafica (Fantom Widget Toolkit), di un piccolo editor dedicato (Flux) e di un web server. Fantom adotta una sua nomenclatura peculiare per cui l'equivalente dei namespace di.Net o dei package in ambito Java si chiama Pod, all'interno dei quali troviamo i tipi (classi) a loro volta specificati tramite slot (campi e metodi).\nPiattaforme supportate.\nFantom supporta pienamente al momento la piattaforma Java 2 Runtime Environment (JRE) e in maniera parziale il framework Microsoft.Net. Gira sia su sistema operativo Windows che su Mac e Linux.\nHello, World.\nIl seguente esempio propone il classico \"Hello, World!\":\n class HelloWorld\n static Void main()\n echo(\"Hello, World\")\n echo(\"Ciao, Mondo\")\nEvoluzione del nome.\nIl progetto originale dei fratelli Frank aveva attribuito al linguaggio il nome \"Fan\". Avendo successivamente raggiunto una certa popolarit\u00e0, sotto la spinta delle richieste degli utilizzatori, si pens\u00f2 a un nome che fosse pi\u00f9 facile da rintracciare sui motori di ricerca e si decise quindi per Fantom."}
{"id": "3988218", "revid": "287204", "url": "https://it.wikipedia.org/wiki?curid=3988218", "title": "Jacoby Ellsbury", "text": "Specialista nel rubare le basi, \u00e8 stato il leader dell'American League in questa statistica nel 2008 e nel 2009. In carriera ha vinto anche il premio AL Comeback Player of the Year, il Gold Glove e il Silver Slugger Award nel 2011. Nel 2007 e nel 2013 ha vinto le World Series con i Boston Red Sox. Dal 2014 \u00e8 passato, insieme a Stephen Drew, nelle file dei New York Yankees.\nCarriera.\nDopo le superiori nella citt\u00e0 natale di Madras, ha frequentato la Oregon State University a Corvallis. Nel 2005 fu selezionato al 1\u00ba giro del draft amatoriale della MLB dai Boston Red Sox come 23\u00aa scelta assoluta.\nDebutt\u00f2 in MLB il 30 giugno 2007, al Fenway Park di Boston contro i Texas Rangers. In quella stagione i Boston Red Sox vinsero le World Series.\nPer due stagioni \u00e8 stato il migliore dell'American League (AL) nelle basi rubate, 50 nel 2008 e 70 nel 2009.\nNella stagione 2011 \u00e8 diventato il primo giocatore della storia dei Boston Red Sox ad entrare nel \"Club dei 30-30\", che accoglie i giocatori che hanno conseguito almeno 30 fuoricampo e 30 basi rubate in una sola stagione..\nNel 2013 i Red Sox vinsero le World Series. Il 31 ottobre Ellsbury divenne free agent per la prima volta in carriera. Il 3 dicembre, firm\u00f2 un contratto con i New York Yankees di sette anni dal valore di 153 milioni. Il contratto fu reso ufficiale il 7 dicembre.\nIl 19 marzo 2018, gli Yankees annunciarono che Ellsbury non avrebbe partecipato all'Opening Day a causa di uno strappo al tendine ulnare destro. Il 3 aprile \u00e8 stato anche rivelato che a Ellsbury \u00e8 stato diagnosticato un disturbo dell'anca, esponendolo a un periodo di riposo pi\u00f9 lungo. Il 6 agosto \u00e8 stato operato all'anca sinistra, l'intervento lo terr\u00e0 lontano dal campo da gioco per l'intera stagione 2018. Dopo aver saltato per intero anche la stagione 2019, gli Yankees svincolarono Ellsbury il 20 novembre 2019."}
{"id": "3988221", "revid": "1543377", "url": "https://it.wikipedia.org/wiki?curid=3988221", "title": "Cynomys ludovicianus", "text": "Il cane della prateria dalla coda nera (\"Cynomys ludovicianus\" ()) \u00e8 un roditore della famiglia Sciuridae diffuso nelle Grandi Pianure del Nord America dal confine tra Stati Uniti e Canada fino al confine tra Stati Uniti e Messico. A differenza di altri cani della prateria, questi animali non vanno veramente in ibernazione e possono essere avvistati al di fuori delle loro tane anche in pieno inverno. Questi animali sono estremamente sociali costruendo delle tane comuni che possono creare delle vere e proprie \"citt\u00e0\". Una particolare citt\u00e0 di cani della prateria, in Texas, copre 64.000 km 2, e ospitava ben 400.000.000 individui. Prima che l'espansione urbana distruggesse il suo habitat naturale, la specie potrebbe essere stata il cane della prateria pi\u00f9 abbondante nel Nord America centrale. L'animale compare anche in resoconti storici, essendo uno dei due cani della prateria descritti dalla spedizione di Lewis e Clark nei diari della loro spedizione.\nDescrizione.\nI cani della prateria dalla coda nera hanno generalmente un mantello di colore marrone chiaro, con il ventre pi\u00f9 chiaro. La loro pelliccia pu\u00f2 variare nella colorazione, con toni pi\u00f9 scuri sul dorso. La punta della coda \u00e8 invece nera, dando all'animale il suo nome comune. Gli esemplari adulti possono raggiungere un peso compreso tra 0,68 a 1,36 kg, con i maschi che sono in genere pi\u00f9 pesanti delle femmine. La lunghezza corporea varia dai 36 ai 43 centimetri (14-17 pollici), mentre la coda \u00e8 lunga dai 7,6 ai 10,2 centimetri (3-4 pollici). Questi animali presentano diverse caratteristiche tipiche di un animale fossorio, come i lunghi artigli usati per scavare, un corpo compatto e orecchie piccole e vicine alla testa.\nBiologia.\nI cani della prateria dalla coda nera sono animali diurni. L'attivit\u00e0 in superficie si riduce quando piove o nevica e durante i giorni in cui la temperatura supera i 38 \u00b0C. Durante i mesi invernali, i cani della prateria dalla coda nera non vanno in letargo completamente. Continuano a lasciare la tana per cercare cibo, ma entreranno in uno stato di torpore durante notte per risparmiare energia. Il torpore \u00e8 caratterizzato da un calo del metabolismo, della frequenza cardiaca e della respirazione simile al letargo, ma \u00e8 involontario e di durata inferiore. Durante questo periodo, i cani della prateria dalla coda nera perdono in media il venti percento del loro peso corporeo. Con l'avanzare dell'inverno, il tempo che trascorrono in torpore aumenta. Tra le diverse colonie il tempo complessivo trascorso in torpore varia, indipendentemente dalla massa corporea degli esemplari. Ci\u00f2 pu\u00f2 essere dovuto al clima durante la precedente stagione di crescita. Poich\u00e9 i cani della prateria dalla coda nera ricevono la maggior parte dell'acqua dalla loro dieta, nei periodi con scarse precipitazioni passano pi\u00f9 tempo in torpore.\nComportamento sociale.\nI cani della prateria dalla coda nera vivono in colonie le cui dimensioni possono variare da cinque a migliaia di individui, e che possono essere suddivise in due o pi\u00f9 reparti, in base a caratteristiche topografiche, come le colline. I reparti a loro volta sono solitamente suddivisi in due o pi\u00f9 consorti, che sono composti da aggregamenti di gruppi sociali-harem poligini altamente territoriali. Gli individui all'interno di questi consorti sono amichevoli tra di loro e ostili verso gli individui esterni. All'inizio della stagione riproduttiva, una consorteria \u00e8 tipicamente composta da un maschio adulto, da tre a quattro femmine adulte e da diversi piccoli di un anno e giovani di entrambi i sessi. Dopo la stagione riproduttiva e prima della dispersione dei giovani, le dimensioni della consorteria aumenta. Le ragioni della dispersione dei giovani maschi includono una nuova crescita vegetativa alle periferie della colonia, la carenza di femmine non imparentate in una consorteria, l'interessamento alle femmine dei giovani maschi e probabilmente un meccanismo genetico innato che risponde all'aumento della densit\u00e0 all'interno di una colonia. I maschi in genere lasciano il territorio natale da 12 a 14 mesi dopo lo svezzamento, nei mesi di maggio e giugno, anche se la dispersione pu\u00f2 verificarsi durante tutto l'anno. Le femmine generalmente rimangono nei loro territori di consorteria natale per tutta la vita. I giovani maschi possono allontanarsi dalla loro colonia natale a una distanza media di 2,4 km. Strade e sentieri possono facilitare la dispersione dei cani della prateria dalla coda nera.\nComunicazione.\nConstantine Slobodchikoff, un comportamentista animale, e altri affermano che i cani della prateria usani un sofisticato sistema di comunicazione vocale per descrivere predatori specifici. Secondo loro, i richiami dei cani della prateria contengono informazioni specifiche su cos'\u00e8 il predatore, quanto \u00e8 grande e quanto velocemente si sta avvicinando. Questi sono stati descritti come una forma di grammatica. Secondo Slobodchikoff, questi richiami, con la loro individualit\u00e0 in risposta a un predatore specifico, implicano che i cani della prateria abbiano capacit\u00e0 cognitive altamente sviluppate. Afferma inoltre che i cani della prateria hanno richiami per cose o animali che non sono predatori per loro. Questo \u00e8 citato come prova che gli animali hanno un linguaggio molto descrittivo e hanno richiami diversi per qualsiasi potenziale minaccia. Esiste un dibattito sul fatto che il richiamo d'allarme dei cani della prateria sia egoistico o altruistico. I cani della prateria possono allarmare gli altri della presenza di un predatore in modo che possano proteggersi. Tuttavia, le chiamate possibilmente hanno lo scopo di causare confusione e panico nei gruppi e far s\u00ec che gli altri siano pi\u00f9 evidenti per il predatore rispetto a chi lancia l'allarme. Gli studi sui cani della prateria dalla coda nera suggeriscono che i richiami d'allarme siano una forma di selezione parentale, poich\u00e9 il richiamo di un cane della prateria avverte sia la prole che i parenti di discendenza indiretta, come cugini e nipoti. Inoltre, colui che lancia l'allarme si rende pi\u00f9 evidente al predatore allontanando l'attenzione dal resto della famiglia. Tuttavia, un predatore sembra avere difficolt\u00e0 a determinare quale cane della prateria stia lanciando l'allarme a causa della sua natura \"ventriloqua\". Inoltre, quando un cane della prateria lancia l'allarme, gli altri individui non corrono a nascondersi nelle tane, ma si drizzano sulle zampe posteriori per vedere dove si trova il predatore, rendendosi visibili a quest'ultimo.\nForse la forma comunicazione pi\u00f9 evidente nei cani della prateria \u00e8 il richiamo territoriale o il display \"jump-yip\". Con questo richiamo, il cane della prateria si erge sulle zampe posteriori allungando quelle anteriori verso l'alto, lanciando un acuto squittio. Solitamente, ci\u00f2 porta gli altri cani della prateria a fare lo stesso. L'istigatore dell'\"onda\" jump-yip usa il jump-yip per valutare l'attenzione o la vigilanza degli altri membri della colonia; un'onda jump-yip pi\u00f9 lunga membri vigili e porta, rassicurando l'istigatore che pu\u00f2 tornare a nutrirsi in sicurezza.\nI cani della prateria dalla coda nera hanno, inoltre, diversi adattamenti sensoriali per evitare i predatori. Il loro udito \u00e8 molto sensibile alle basse frequenze e consente loro di individuare con precisione i predatori, specialmente mentre si trovano nelle loro tane. L'udito del cane della prateria dalla coda nera pu\u00f2 variare da 29 Hz a 26 kHz e pu\u00f2 udire fino a 4 Hz.\nDieta.\nI cani della prateria dalla coda nera sono opportunisti selettivi, preferendo determinati stadi fenologici o tipi di vegetazione in base alle loro esigenze. Quando il territorio di una colonia \u00e8 usurato dal pascolo, dalla siccit\u00e0 o dagli erbicidi, cambiano rapidamente la loro dieta. Le erbe sono preferite alle piante grasse, e possono costituire pi\u00f9 del 75% della loro dieta, specialmente durante l'estate. Graminacee occidentale, erba di bufalo, grama blu e carici (\"Carex spp.\") vengono consumati principalmente durante la primavera e l'estate. Malva scarlatta (\"Sphaeralcea coccinea\") e cardo russo (\"Salsola kali\") vengono invece preferiti durante la fine dell'estate e in autunno, anche se possono essere consumati in ogni stagione. Durante l'inverno i cani della prateria dalla coda nera prediligono i fichi d'India di pianura (\"Opuntia polyacantha\"), il cardo russo e radici sotterranee. Si nutrono comunemente anche di arbusti, come l'arbusto coniglio (\"Chrysothamnus spp.\"), il grasso invernale (\"Krascheninnikovia lanata\"), l'arbusto salino (\"Atriplex spp.\") e l'artemisia (\"Artemisia spp.\"). L'acqua, che generalmente scarseggia nelle prateria a erba corta, viene estratta dalla vegetazione di cui si nutrono, come il fico d'India di pianura. Koford ha stimato che durante l'estate un cane della prateria dalla coda nera mangia circa 7 libbre (3 kg) di erba al mese. Alla loro dieta primariamente erbivora, vengono talvolta aggiunte larve di falena, cavallette ed escrementi di bisonte.\nRiproduzione.\nL'et\u00e0 del primo accoppiamento, il tasso di gravidanza, le dimensioni della cucciolata, il tasso di crescita giovanile e la sopravvivenza al primo anno del cane della prateria dalla coda nera variano a seconda della disponibilit\u00e0 di cibo. L'et\u00e0 minima per la riproduzione nei cani della prateria dalla coda nera \u00e8 di solito di due anni, anche se i cuccioli di un anno possono gi\u00e0 riprodursi, se lo spazio e il cibo sono abbondanti. Nel Parco nazionale di Wind Cave, South Dakota, il 40% (213 individui) delle femmine di un anno si era gi\u00e0 accoppiato e il 9% aveva gi\u00e0 svezzato con successo la loro prima cucciolata. La stagione degli amori va da fine febbraio ad aprile, ma varia con la latitudine e la posizione del sito della colonia. L'estro si verifica solo per un giorno durante la stagione riproduttiva.\nNel Parco Nazionale della Grotta del Vento, la percentuale media di femmine adulte che svezzavano una cucciolata ogni anno era del 47% \u00b1 14%. Il successo riproduttivo e la sopravvivenza della prole possono essere maggiori nelle giovani colonie che hanno maggiore spazio per l'espansione. In una giovane colonia (cinque anni) con spazi di espansione, nel Parco Nazionale della Grotta del Vento, l'88% delle femmine era gravida e l'81% dei giovani svezzati, rispetto ad una colonia pi\u00f9 vecchia (30 anni) senza margini di espansione, dove il 90% dei le femmine erano gravide e il 41% dei giovani era svezzato.\nLa gestazione del cane della prateria dalla coda nera \u00e8 di 34 giorni. Il parto avviene in una tana sotterranea, dove le dimensioni della cucciolata possono variare da 3 a 4 cuccioli per cucciolata. Le femmine partoriscono una sola cucciolata all'anno. In cattivit\u00e0, i cuccioli di cane della prateria dalla coda nera aprono gli occhi a 30 giorni dalla nascita. I cuccioli sono altriciali (completamente dipendenti dalle cure della madre) e rimangono sotto terra fino a sette settimane durante l'allattamento. La maturit\u00e0 \u00e8 completa a 15 mesi. La durata della vita del cane della prateria dalla coda nera in natura \u00e8 sconosciuta, ma i maschi di et\u00e0 superiore a 3 anni sperimentano un'elevata mortalit\u00e0. Le femmine possono vivere pi\u00f9 a lungo dei maschi. Secondo Hoogland e altri, la durata della vita \u00e8 di circa 5 anni per i maschi e 7 per le femmine.\nDistribuzione.\nL'areale storico del cane della prateria dalla coda nera si estendeva dal sud del Saskatchewan fino a Chihuahua, in Messico, e comprendeva parti del Montana, Nord Dakota, Sud Dakota, Wyoming, Colorado, Nebraska, Kansas, Oklahoma, Texas, Arizona e Nuovo Messico. A partire dal 2007, i cani della prateria dalla coda nera sono ancora diffusi nella maggior parte del loro areale storico, esclusa l'Arizona; tuttavia, la superficie occupata e la popolazione occupante sono ben al di sotto dei livelli storici.\nI cani della prateria dalla coda nera sono originari delle praterie del Nord America, e prediligono le praterie ad erba corta, ad erba mista, steppe di artemisia, e praterie desertiche.\nLe preferenze sull'habitat per il cane della prateria dalla coda nera sono influenzate dal tipo di copertura che offre la vegetazione, dalla pendenza del terreno, dal tipo di suolo e dalla frequenza delle piogge. Le loro attivit\u00e0 durante la ricerca del cibo e mentre scavano influenzano l'eterogeneit\u00e0 ambientale, l'idrologia, il ciclo dei nutrienti, la biodiversit\u00e0, l'architettura del paesaggio e la successione delle piante negli habitat delle praterie.\nCaratteristiche dell'habitat.\nI cani della prateria dalla coda nera abitano le praterie, comprese le praterie a erba corta e mista, la steppa di artemisia e le praterie del deserto. Le praterie a erba corta dominate dall'erba di bufalo (\"Buchloe dactyloides\"), grama blu (\"Bouteloua gracilis\") e grano occidentale (\"Pascopyron smithii\"), e le praterie ad erba mista, che forniscono terreni di pascolo per i gran erbivori autoctoni e non, sono il loro habitat preferito. Una pendenza del terreno del 2-5% e un'altezza della vegetazione compresa tra i 7 e i 13 centimetri sono ottimali per avvistare i predatori e facilitare la comunicazione tra i vari individui.\nNella regione delle Grandi Pianure, le colonie di cani della prateria dalla coda nera si avvistano comunemente vicino a fiumi e torrenti. Delle 86 colonie situate nella contea di Mellette, South Dakota, 30 erano situate su banchine o terrazze adiacenti a un torrente o a una pianura alluvionale, 30 si trovavano in basse colline con una pendenza superiore a 5\u00b0, 20 erano in aree pianeggianti e sei erano nelle zone dei calanchi. Le pendici dei laghi playa nel Texas Panhandle e nelle regioni circostanti sono anch'esse un habitat ideale per questi animali. Le colonie nella contea di Phillips, nel Montana, erano spesso associate a bacini idrici, terreni di salatura del bestiame e altre aree colpite dall'uomo.\nI cani della prateria dalla coda nera possono tollerare \"elevati gradi\" di disturbo per lunghi periodi di tempo. Raramente vengono create nuove colonie su pascoli in condizioni da \"buone\" a \"eccellenti\"; tuttavia, un terreno pesantemente pascolato riduce la qualit\u00e0 dell'habitat a causa l'erosione del suolo. I cani della prateria dalla coda nera possono colonizzare siti molto pascolati, ma non sono necessariamente specializzati nella colonizzazione di aree in cui viene praticato un pascolo eccessivo. Il pascolo eccessivo pu\u00f2 verificarsi anche dopo la loro colonizzazione. I cani della prateria dalla coda nera erano associati ad aree intensamente pascolate dal bestiame e/o in aree in cui il terriccio era stato disturbato dalle attivit\u00e0 umane nelle praterie di artemisia nel Charles M. Russell National Wildlife Refuge e nella Fort Belknap Agency, Montana. Vicino alle strade e ai sentieri utilizzati dal bestiame sono state osservate 150 delle 154 colonie di cani della prateria dalla coda nera e le colonie erano situate significativamente pi\u00f9 vicino a corsi d'acqua e a fattorie rispetto, a zone posizionate casualmente.\nSuolo.\nLa distribuzione del cane della prateria dalla coda nera non \u00e8 limitata dal tipo di suolo, ma dagli effetti indiretti della composizione del suolo sull'umidit\u00e0 e sulla vegetazione. Le colonie si trovano in molti tipi di terreno, compresi i terreni alluvionali profondi con composizioni da media a fine e occasionalmente ghiaia. \u00c8 preferibile un terreno non soggetto a crolli o inondazioni. Sebbene non selezionino tipi specifici di terreno per scavare le loro tane, i terreni argillosi limosi sono i migliori per la costruzione di gallerie. La consistenza del suolo superficiale nelle colonie vicino a Fort Collins, in Colorado, \u00e8 argilloso sabbioso nei primi 15 centimetri, con un sottosuolo argilloso. Alle latitudini settentrionali, le colonie si trovano comunemente sulle esposizioni meridionali a causa del predominio delle erbe sugli arbusti e dell'aumento della radiazione solare durante l'inverno. Le tane di solito si trovano su pendii superiori a 10\u00b0.\nI cani della prateria dalla coda nera mescolano gli orizzonti del suolo sollevando il suolo dagli strati pi\u00f9 profondi alla superficie. Ci\u00f2 pu\u00f2 influenzare significativamente sulla consistenza e la composizione del suolo a diversi strati. Anche le loro feci, urine e carcasse influenzano le caratteristiche del suolo in cui si stabiliscono.\nDensit\u00e0 di popolazione.\nL'areale e i confini territoriali dei cani della prateria dalla coda nera sono determinati dall'area occupata da una consorteria individuale. Le confraternite occupano in genere circa 0,4 ettari.\nLa densit\u00e0 e la crescita della popolazione sono influenzate dalla qualit\u00e0 dell'habitat e sono limitate da barriere topografiche, struttura del suolo, vegetazione alta e condizioni sociali. L'urbanizzazione e altri tipi di sviluppo umano possono limitare le dimensioni delle colonie e la loro distribuzione. La maggior parte degli habitat delle pianure supporta almeno 13 cani della prateria dalla coda nera per acro.\nCopertura richiesta.\nLe tane create dai cani della prateria dalla coda nera fungono da rifugio dall'ambiente esterno e sono una delle caratteristiche pi\u00f9 importanti delle loro colonie. Le tane vengono utilizzate per la riproduzione, l'allevamento dei cuccioli e per nascondersi dai predatori e vengono mantenute di generazione in generazione e fungono da stabilizzatori sugli aspetti fisici e sociali della colonia. I nidi dei cani si trovano sottoterra in tane ampliate e sono composti da erba secca. Il materiale per la costruzione del nido viene raccolto durante tutto l'anno da entrambi i sessi e da tutte le classi di et\u00e0. La profondit\u00e0 dei tunnel nell'Oklahoma centrale erano tipicamente di 1,27-1,52 metri di profondit\u00e0. La maggior parte delle colonie conta dalle 20 a alle 57 tane per acro.\nI tre tipi di ingressi alle tana sono: cumuli a cupola, cumuli di crateri bordati e ingressi senza strutture esterne. Le caratteristiche dell'ingresso possono prevenire allagamenti e/o favorire la ventilazione. I cumuli a cupola sono costituiti da terreno sotterraneo poco compatto diffuso ampiamente intorno all'ingresso della tana, e possono divenire terreno fertile per le piante. I tumuli craterici bordati sono a forma di cono e costruiti con humus, lettiera, vegetazione sradicata e terreno minerale. I cani della prateria dalla coda nera compattano il terreno di questi tumuli con il naso, creando siti poveri per la nascita di piante. I tumuli craterici bordati vengono spesso utilizzati dai bisonti americani per i loro bagni di polvere. Gli ingressi alle tane senza strutture circostanti si trovano solitamente su pendenze superiori a 10\u00b0. La densit\u00e0 delle aperture dei cunicoli dipende sia dal substrato che dalla durata dell'occupazione di un'area.\nL'altezza della vegetazione tra i 7 e i 13 centimetri e una pendenza da 2\u00b0 a 5\u00b0 sono ottimali per avvistare i predatori e facilitare la comunicazione tra i vari esemplari. I bovini al pascolo mantengono la vegetazione corta in prossimit\u00e0 delle colonie, riducendo la suscettibilit\u00e0 degli animali ai predatori e, potenzialmente, espandendo le dimensioni delle colonie. Raramente sono stati visti cani della prateria dalla coda nera nutrirsi a pi\u00f9 di 5 metri dai confini della colonia nel Wind Cave National Park.\nRuolo ecologico.\nI cani della prateria dalla coda nera sono spesso chiamati \"ingegneri dell'ecosistema\" a causa della loro influenza sulle caratteristiche biotiche e abiotiche del loro habitat, architettura del paesaggio e struttura e funzione dell'ecosistema. La ricerca suggerisce che i cani della prateria dalla coda nera sono una specie \"chiave di volta\" in alcune, ma non tutte, le aree geografiche in cui sono presenti. I cani della prateria dalla coda nera migliorano la diversit\u00e0 della vegetazione, dei vertebrati e degli invertebrati attraverso le loro attivit\u00e0 di foraggiamento e scavo e per la loro presenza come prede. Le praterie abitate da cani della prateria dalla coda nera supportano una maggiore biodiversit\u00e0 rispetto alle praterie dove non sono presenti.\nCentinaia di specie di vertebrati e invertebrati sono associate alle colonie dei cani della prateria dalla coda nera. La ricchezza delle specie di vertebrati nelle loro colonie aumenta con le dimensioni e la densit\u00e0 delle colonie. Ad ovest del fiume Missouri, nel Montana, il 40% (100 specie) di tutta la fauna dei vertebrati negli habitat delle praterie si affida a colonie di cani della prateria dalla coda nera per il cibo, la nidificazione e/o la ricerca di un rifugio. Specie rare e in declino, come il furetto dai piedi neri (\"Mustela nigripes\"), la volpe americana (\"Vulpes velox\"), il piviere montano (\"Charadrius montanus\") e la civetta delle tane (\"Athene cunicularia\") sono associati alle colonie. Poich\u00e9 le attivit\u00e0 di foraggiamento dei cani della prateria mantengono lo sviluppo delle piante in uno stato vegetativo soppresso con qualit\u00e0 nutrizionali pi\u00f9 elevate, gli erbivori, tra cui il bisonte americano, l'antilocapra e il bestiame domestico prediligono i territori dove occupati dalle colonie. Al contrario, animali che dipendono dalla copertura erbacea nell'habitat dell'artemisia, come il cervo mulo (\"Odocoileus hemionus\") e il gallo della salvia (\"Centrocercus spp.\"), sono sfavoriti dalla presenza delle colonie dei cani della prateria dalla coda nera.\nConservazione.\nI cani della prateria dalla coda nera hanno un areale molto diffuso, per questo vengono considerati una specie a Rischio minimo dalla Lista Rossa IUCN. Tuttavia, la densit\u00e0 delle popolazioni e il numero delle colonie all'interno del suo areale sono frammentate e in declino. I principali fattori di mortalit\u00e0 per un cane della prateria dalla coda nera includono predazione, malattie, infanticidio, perdita di habitat, avvelenamento, cattura e caccia. Difatti, questi animali vengono spesso sterminati dai ranch, essendo visti come parassiti per i raccolti. Inoltre, sono notevolmente suscettibili alla peste silvana. La peste silvatica, causata dal batterio \"Yersinia pestis\", pu\u00f2 eliminare rapidamente intere colonie di cani della prateria dalla coda nera. Una volta infettato, la morte avviene entro pochi giorni. I cani della prateria dalla coda nera sono anche suscettibili alle malattie trasmesse dagli animali introdotti nel suo habitat. Nel 2006, tutte e otto le apparizioni di peste nelle colonie di cani della prateria dalla coda nera hanno portato alla perdita totale della colonia. Gli studi condotti nel 1961 hanno stimato solo 364.000 acri (1.470 km2) di habitat naturale occupato dai cani della prateria dalla coda nera negli Stati Uniti. Un secondo studio nel 2000 ne ha stimati 676.000 acri (2.740 km2). Tuttavia, uno pi\u00f9 studio completo tra 10 stati e varie trib\u00f9 nel 2004 ha stimato 1.842.000 acri (7.450 km2) negli Stati Uniti, pi\u00f9 altri 51.589 acri (208,77 km 2 ) in Messico e Canada. Sulla base degli studi del 2004, l'US Fish and Wildlife Service ha rimosso il cane della prateria dalla coda nera dall'elenco delle specie candidate dell'Endangered Species Act nell'agosto 2004.\nCon la diminuzione delle popolazioni del cane della prateria dalla coda nera, anche biodiversit\u00e0 delle praterie a erba corta pu\u00f2 essere a rischio. Un'altra seria minaccia per la sopravvivenza di questo animali \u00e8 data dalla frammentazione e la perdita dell'habitat, l'eradicazione non regolamentata o gli sforzi di controllo, e la peste silvestre. Come risultato della frammentazione dell'habitat e dei programmi di eradicazione dei cani della prateria, le colonie sono ora pi\u00f9 piccole e pi\u00f9 frammentate rispetto ai tempi di preinsediamento. L'agricoltura, l'uso del bestiame e altri sviluppi umani hanno ridotto l'habitat al 2% del suo precedente areale. Le colonie frammentate sono pi\u00f9 suscettibili all'estirpazione, principalmente a causa della peste silvatica. L'effetto delle strade sui cani della prateria dalla coda nera \u00e8 discutibile. Le strade possono facilitare o ostacolare i loro movimenti, a seconda del paesaggio. Le strade possono essere facili vie di dispersione, ma quelle con un uso intenso delle automobili possono aumentare notevolmente la mortalit\u00e0 di questi animali. Strade, ruscelli e laghi possono fungere da barriere alla peste.\nLa sopravvivenza di un individuo nel suo primo anno di vita \u00e8 del 54% per le femmine e inferiore al 50% per i maschi, nel Parco nazionale di Wind Cave. Le cause primarie di morte sono la predazione e l'infanticidio. Nella colonia presa in esame, l'infanticidio aveva eliminato parzialmente o totalmente il 39% (361 individui) di tutte le cucciolate. Le femmine che allattavano erano i killer pi\u00f9 comuni. La mortalit\u00e0 dei giovani era pi\u00f9 alta a causa della pesante predazione durante l'inverno e all'inizio della primavera successiva alla nascita. La mortalit\u00e0 aumenta con la dispersione da una colonia all'altra. I predatori pi\u00f9 comuni dei cani della prateria dalla coda nera sono coyote (\"Canis latrans\"), tassi americani (\"Taxidea taxus\"), linci rosse (\"Lynx rufus\"), aquile reali (\"Aquila chrysaetos\"), poiane ferruginosi (\"Buteo regalis\"), poiana dalla coda rossa (\"Buteo jamaicensis\"), e serpenti a sonagli delle praterie (\"Crotalus viridis\"). Anche se ora sono molto rari, i furetti dai piedi neri (\"Mustela nigripes\") erano un tempo uno dei principali predatori del cane della prateria dalla coda nera.\nInterazioni con il bestiame domestico.\nMentre i cani della prateria dalla coda nera sono spesso considerati dei competitori al bestiame domestico per i prati da pascolo disponibile, le prove degli impatti sui pascoli sono miste. Alcune ricerche suggeriscono che hanno effetti neutri o benefici sui pascoli utilizzati dal bestiame; tuttavia, i loro effetti sui pascoli non sono uniformi. Nella prateria nazionale di Cimarron nel sud-ovest del Kansas e nelle terre private adiacenti nella contea di Baca, in Colorado, sono state notate alcune differenze di vegetazione tra le aree colonizzate dai cani della prateria dalla coda nera e le aree non colonizzate, sebbene non tutte le differenze fossero coerenti tra gli anni campionati. Gli indici di ricchezza e diversit\u00e0 delle specie non differivano tra i siti colonizzati e non colonizzati in entrambi gli anni, n\u00e9 la quantit\u00e0 di suolo nudo. Gli autori concludono mentre i cani della prateria alterano la prateria di erba corta in modo tale che la vegetazione delle colonie tenda a essere distinta dalle aree adiacenti non colonizzate, \"i cani della prateria non alterano sostanzialmente il carattere essenziale della vegetazione ad erba corta\". Anche il bestiame non preferiva n\u00e9 evitava in modo significativo le aree in cui erano presenti delle colonie di cani della prateria dalla coda nera. Il bestiame utilizzava il territorio delle colonie in proporzione alla disponibilit\u00e0 di cibo, e pascolavano intensamente come nelle aree non occupate dai cani della prateria dalla coda nera.\nLe interazioni competitive tra i cani della prateria dalla coda nera e il bestiame domestico per le stesse risorse alimentari non sono chiare. Diversi studi suggeriscono che i cani della prateria dalla coda nera evitino di mangiare molte delle piante che il bestiame predilige e preferiscono molte delle piante che il bestiame evita. Al contrario, nelle praterie a erba corta in Colorado, i bovini e i cani della prateria dalla coda nera avevano una somiglianza del 64% nelle diete annuali.\nAlcuni cambiamenti nella composizione delle piante provocati dai cani della prateria dalla coda nera possono avvantaggiare il bestiame incoraggiando un aumento delle piante pi\u00f9 tolleranti al pascolo, come la carice agugliata (\"Carex duriuscula\"), la festuca a otto fiori (\"Vulpia octoflora\") e la malva scarlatta. Anche il pascolo dei cani della prateria dalla coda nera pu\u00f2 migliorare le qualit\u00e0 nutrizionali di alcune piante. In una prateria ad erba corta vicino a Fort Collins, Colorado, la diversit\u00e0 delle specie vegetali era maggiore all'interno del territorio delle colonie di cani della prateria dalla coda nera, e le erbe perenni come l'erba di bufalo e le forbes erano aumentate. Mentre le colonie di cani della prateria dalla coda nera nel Parco nazionale di Wind Cave avevano in genere livelli pi\u00f9 bassi di biomassa vegetale ed erano dominate da forbs, le piante che crescevano sul territorio delle colonie avevano concentrazioni di azoto fogliare pi\u00f9 elevate rispetto alle piante nelle praterie miste al di fuori delle colonie. La ricerca del cibo dei cani della prateria dalla coda nera non influisce in modo significativo sul peso del manzo. Mentre la disponibilit\u00e0 di foraggio e l'uso da parte del bestiame sono diminuiti nelle aree di foraggiamento dei cani della prateria dalla coda nera, il peso del manzo non \u00e8 stato ridotto significativamente in nessuno dei due anni di studio presso il Southern Great Plains Experimental Range dell'USDA vicino a Woodward, Oklahoma. Il ciclo dei nutrienti, l'aumento della fertilit\u00e0 del suolo e i successivi cambiamenti nella qualit\u00e0 del foraggio hanno in parte compensato la ridotta disponibilit\u00e0 di foraggio.\nIn cattivit\u00e0.\nIn passato, i cani della prateria dalla coda nera erano la specie di cani della prateria pi\u00f9 catturata in natura per essere venduti come animali animali domestici esotici, fino a quando questo commercio non \u00e8 stato vietato nel 2003 dal governo federale degli Stati Uniti. I cani della prateria in cattivit\u00e0 al momento del divieto possono essere posseduti in base a una clausola del nonno, ma non possono pi\u00f9 essere catturati in natura, scambiati o venduti, e il trasporto \u00e8 consentito solo da e verso un veterinario nell'ambito di adeguate procedure di quarantena. Tuttavia, questo divieto \u00e8 stato ufficialmente revocato l'8 settembre 2008."}
{"id": "3988242", "revid": "767487", "url": "https://it.wikipedia.org/wiki?curid=3988242", "title": "Giovanni Drenthe", "text": "Biografia.\n\u00c8 fratello di Royston Drenthe.\nCarriera.\nClub.\nGioca dal 2007 al 2011 al Voorwaats. Nel 2011 si trasferisce all'Excelsior. Nel 2012 viene acquistato dal Walking Boyz Company.\nNazionale.\nDebutta in Nazionale il 28 ottobre 2009, nell'amichevole Suriname-Guyana. Mette a segno la sua prima rete con la maglia della Nazionale il 25 settembre 2011, nell'amichevole Suriname-Cura\u00e7ao."}
{"id": "3988252", "revid": "697352", "url": "https://it.wikipedia.org/wiki?curid=3988252", "title": "Marco antonio araujo", "text": ""}
{"id": "3988256", "revid": "107231451", "url": "https://it.wikipedia.org/wiki?curid=3988256", "title": "Giovanni Veneroni", "text": "Forse nato a Verdun nel 1642, italianizz\u00f2 il suo cognome. A Parigi acquis\u00ec fama come maestro di lingua italiana, per poi diventare segretario del Re.\nLe sue opere pi\u00f9 importanti sono \"Dictionnaire italien et fran\u00e7ois\" (1681), e \"Grammaire italienne\" (1710)."}
{"id": "3988258", "revid": "1659756", "url": "https://it.wikipedia.org/wiki?curid=3988258", "title": "Pierre Gar\u00e7on", "text": "Carriera professionistica.\nIndianapolis Colts.\nPierre Gar\u00e7on fu scelto dagli Indianapolis Colts nel Draft 2008 e trascose l'intera stagione come ricevitore di riserva. Facente parte del roster attivo nel 2009, Gar\u00e7on fu nominato riserva di Reggie Wayne. Dopo l'infortunio di Anthony Gonzalez nella settimana 1, Gar\u00e7on si spost\u00f2 nella posizione di secondo wide receiver titolare. Egli rimase titolare fino a un infortunio alla mano che lo tenne fuori nelle settimane 16 e 17. La stagione 2009 vide il giovane ricevitore diventare una delle opzioni principali nei passaggi di Peyton Manning. Chiuse la stagione con 47 ricezioni per 765 yard e 4 touchdowns.\nNel 2010, Gar\u00e7on gioc\u00f2 come titolare per la maggior parte della stagione. Egli totalizz\u00f2 67 ricezioni per 784 yard e 6 touchdown.\nMalgrado l'infortunio che tenne fuori da campi di gioco Peyton Manning per tutta la stagione 2011, Gar\u00e7on ebbe la sua miglior stagione a livello personale coi Colts. Egli gioc\u00f2 da titolare tutte le 16 gare della stagione registrando 70 ricezioni, 947 yard ricevute e 6 touchdown.\nWashington Redskins.\nIl marzo 2012, Gar\u00e7on firm\u00f2 un contratto quienquennale del valore di 42,5 milioni di dollari, 20,5 milioni dei quali garantiti, coi Washington Redskins. Egli fu il primo free agent firmato dai Redskins per la stagione 2012.\nL'avventura di Gar\u00e7on coi Redskins inizi\u00f2 col piede giusto quando, nella vittoria del debutto stagionale contro i New Orleans Saints, egli ricevette 4 passaggi per 109 yard, segnando un touchdown su passaggio del nuovo quarterback Robert Griffin III, tutto nel primo tempo. La grande prestazione del giocatore si interruppe per\u00f2 a causa di un infortunio che lo costrinse a perdere tutta la seconda met\u00e0 della partita. Il giocatore fu costretto a saltare anche le due partite successive, facendo ritorno nella settimana 4 contro i Tampa Bay Buccaneers in cui ricevette un solo passaggio da 20 yard ma recuperando anche un fumble decisivo di RG3 nella end zone avversaria che valse un touchdown per i Redskins.\nNella settimana successiva i Redskins persero contro gli imbattuti Atlanta Falcons con il giocatore che ricevette 3 passaggi per 24 yard. Tormentato dagli infortuni per tutta la parte centrale della stagione, Gar\u00e7on torn\u00f2 a giocare un'ottima partita nella gara del Giorno del Ringraziamento in cui ricevette 93 yard e segn\u00f2 un touchdown, coi Redskins che batterono facilmente i Dallas Cowboys. Nel Monday Night Football successivo il ricevitore gioc\u00f2 un'altra prova maiuscola guadagnando 106 yard e segnando 1 touchdown nella vittoria sui Giants.\nIl ricevitore segn\u00f2 il terzo touchdown consecutivo nella vittoria ai supplementari coi Baltimore Ravens in cui guadagn\u00f2 87 yard. La striscia positiva dei Redskins prosegu\u00ec contro gli Eagles nella settimana 16 con Pierre che ricevette 89 yard.\nGar\u00e7on segn\u00f2 il primo touchdown della stagione 2013 nella sconfitta della settimana 2 contro i Green Bay Packers in cui ricevette 143 yard. Il secondo lo segn\u00f2 due settimane dopo contro gli Oakland Raiders in cui i Redskins ottennero la prima vittoria stagionale. Nella vittoria ai supplementari della settimana 9 sui San Diego Chargers ricevette un nuovo massimo stagionale di 172 yard. Il gioved\u00ec successivo segn\u00f2 il suo terzo TD del 2013 ma i Redskins furono sconfitti dai Minnesota Vikings. Il quarto lo segn\u00f2 nella settimana 15 nella sconfitta contro gli Atlanta Falcons e nella successiva contro i Cowboys, in cui termin\u00f2 con 144 yard ricevute. La sua stagione si concluse guidando la NFL con 113 ricezioni, per yard e 5 touchdown, venendo votato all'80\u00ba posto nella NFL Top 100 dai suoi colleghi.\nIl primo touchdown del 2014, Gar\u00e7on lo segn\u00f2 nella settimana 3 contro gli Eagles, terminando la gara con 138 yard ricevute. Nella settimana 7 ricevette un touchdown da 70 yard dal terzo quarterback Colt McCoy, contribuendo alla seconda vittoria stagionale di Washington. La sua annata si chiuse guidando la franchigia con 68 ricezioni e al secondo posto dietro DeSean Jackson con 752 yard ricevute e 3 touchdown.\nNel quarto turno della stagione 2015, Gar\u00e7on ricevette da Kirk Cousins il touchdown decisivo a 26 secondi dal termine. Un'altra marcatura, la quinta stagionale la mise a segno nella vittoria della settimana 16 in casa degli Eagles che diede ai Redskins il primo titolo di division dal 2012. La sua annata si chiuse al secondo posto della squadra sia in yard ricevute (777) che in TD su ricezione (6), in entrambi i casi dietro a Jordan Reed.\nSan Francisco 49ers.\nIl 10 marzo 2017, Gar\u00e7on firm\u00f2 con i San Francisco 49ers. Con essi disput\u00f2 le ultime due stagioni della carriera.\nStatistiche.\nStagione regolare"}
{"id": "3988261", "revid": "1305772", "url": "https://it.wikipedia.org/wiki?curid=3988261", "title": "Mastophora", "text": ""}
{"id": "3988268", "revid": "1543377", "url": "https://it.wikipedia.org/wiki?curid=3988268", "title": "Anri Jokhadze", "text": "Ha incominciato a cantare all'et\u00e0 di 4 anni ed ha iniziato la carriera professionale nel 1998.\nNella sua carriera ha vinto ben tredici premi musicali e viene anche considerato \"La voce d'oro della Georgia\".\nNel 2012 ha avuto l'onore di rappresentare la Georgia all'Eurovision Song Contest 2012 tenutosi a Baku in Azerbaigian con la canzone \"I'm a Joker\".\nIl pezzo \u00e8 stato presentato durante la semifinale del 24 maggio, ma non \u00e8 riuscito ad accedere alla finale."}
{"id": "3988276", "revid": "984922", "url": "https://it.wikipedia.org/wiki?curid=3988276", "title": "Cl\u00e4re Lotto", "text": "Biografia.\nNata a Casekow, nell'attuale Brandeburgo, fece la ballerina all'Hofburg di Vienna, a Budapest e a Mosca, arrivando quindi a Berlino dove intraprese la carriera di attrice. Conobbe l'attore Carl de Vogt con cui si spos\u00f2: la coppia, il 14 maggio 1917, ebbe un figlio, Karl Franz de Vogt.\nNei suoi primi film, Cl\u00e4re Lotto fu diretta dal regista ungherese Mih\u00e1ly Kert\u00e9sz che, in seguito, a Hollywood avrebbe cambiato il suo nome in quello di Michael Curtiz. Fu partner anche di Bela Lugosi. Nella sua carriera, gir\u00f2 oltre una quarantina di film.\nMor\u00ec a Berlino nel 1952, all'et\u00e0 di 58 anni."}
{"id": "3988278", "revid": "1543377", "url": "https://it.wikipedia.org/wiki?curid=3988278", "title": "Gli sceriffi delle nevi", "text": "Gli sceriffi delle nevi (\"High Mountain Rangers\") \u00e8 una serie televisiva statunitense in 12 episodi trasmessi per la prima volta nel corso di una sola stagione dal 1987 al 1988. Segu\u00ec uno spin-off nel 1989, \"Jesse Hawkes\".\n\u00c8 una serie d'avventura incentrata sulle vicende di una squadra di ricerca e salvataggio, gli High Mountain Rangers, operante nelle zone intorno al lago Tahoe. Il protagonista \u00e8 Robert Conrad, nel ruolo di Jesse Hawkes, e nel cast ci sono anche i suoi due figli, Christian Conrad e Shane Conrad. Un'altra figlia di Conrad, Joan, \u00e8 accreditata come produttrice esecutiva.\nPersonaggi e interpreti.\nGuest star.\nTra le guest star: Maureen Flannigan, Frank Runyeon, Tiffany Bolling, Jeannine Riley, Ric Mancini, Brenda Bakke, Bud Leaseburge, Rick Porter, Joe Costanza, Mel Berenson, Antoni Corone, Lincoln Simonds, Timothy Erwin, Timothy MacLachlan, Lauren Stanley, Todd Allen, Kristine Spilotoro.\nProduzione.\nLa serie fu ideata da Robert Conrad e girata presso i lago Tahoe in California.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 19 aprile 1987 (pilot) e dal 2 gennaio 1988 (1\u00ba episodio) al 23 marzo 1988 sulla rete televisiva CBS.In Italia \u00e8 stata trasmessa con il titolo \"Gli sceriffi delle nevi\"."}
{"id": "3988279", "revid": "46931", "url": "https://it.wikipedia.org/wiki?curid=3988279", "title": "High Mountain Rangers", "text": ""}
{"id": "3988288", "revid": "640277", "url": "https://it.wikipedia.org/wiki?curid=3988288", "title": "Federico Di Pofi", "text": "Si \u00e8 diplomato in recitazione nel 1996 presso il Centro sperimentale di cinematografia, e sempre nello stesso anno \u00e8 entrato nel mondo del doppiaggio.\n\u00c8 conosciuto principalmente come doppiatore di Simon Helberg, nel ruolo di Howard Wolowitz, stravagante e impacciato ingegnere aerospaziale, nella sitcom televisiva di successo \"The Big Bang Theory\"."}
{"id": "3988289", "revid": "1543377", "url": "https://it.wikipedia.org/wiki?curid=3988289", "title": "Voer", "text": "Il Voer (-Fiammingo, in Francese: \"Fouron\") \u00e8 un affluente del fiume Mosa che si sviluppa tra il Belgio ed I Paesi Bassi. Le sorgenti del Voer sgorgano presso il villaggio di Sint-Pieters-Voeren nella provincia Belga del Limburgo. Il torrente attraversa il confine olandese tra 's-Gravenvoeren e Mesch, nella municipalit\u00e0 di Eijsden, dove sfocia nella Mosa dopo un percorso di soli 12\u00a0km."}
{"id": "3988290", "revid": "770685", "url": "https://it.wikipedia.org/wiki?curid=3988290", "title": "Europa Ecologia I Verdi", "text": "Europa Ecologia I Verdi (in francese: \"Europe \u00c9cologie Les Verts\") \u00e8 un partito politico francese ecologista di centro-sinistra fondato nel 2010 dalla trasformazione de Les Verts con l'obiettivo di chiamare a raccolta gli esponenti politici che, non appartenendo a tale ultima formazione, si erano presentati all'interno della lista elettorale Europa Ecologia in occasione delle elezioni europee del 2009.\nStoria del partito.\nIl partito nasce come evoluzione della lista elettorale Europa Ecologia presentatasi alle elezioni europee del 2009 che, raggruppando Les Verts, il movimento \"R\u00e9gions et peuples solidaires\", alcune associazioni di base e vari esponenti indipendenti, aveva ottenuto oltre il 16% dei suffragi riuscendo ad eleggere 14 deputati al Parlamento Europeo.\nAlle Elezioni presidenziali in Francia del 2012 sostiene Eva Joly. Alle legislative tenutesi poco dopo il partito raccoglie il 5.46% dei consensi ed ottenendo, anche grazie all'appoggio di alcuni candidati socialisti, il record di 17 deputati (v. sistema elettorale maggioritario francese).\nAlle Elezioni europee del 2014 il partito ottiene l'8,9% dei consensi eleggendo 6 eurodeputati, meno della met\u00e0 rispetto alle precedenti elezioni europee. Alle elezioni legislative del 2017 il partito perde 16 deputati su 17, mantenendone solo uno: la leader C\u00e9cile Duflot \u00e8 eliminata nel proprio collegio di Parigi al primo turno."}
{"id": "3988291", "revid": "110157", "url": "https://it.wikipedia.org/wiki?curid=3988291", "title": "Kinowa", "text": "Kinowa \u00e8 un personaggio dei fumetti protagonista di una serie western creata nel 1950 da Andrea Lavezzolo con lo pseudonimo di A. Lawson e disegnato prima dalla EsseGesse e dopo da Pietro Gamba che cur\u00f2 la serie fino al 1953. Il personaggio ha avuto notoriet\u00e0 e distribuzione in diversi paesi d'Europa, fra cui Francia, Grecia, Svezia e Turchia, dove sono stati inoltre realizzati sul suo soggetto anche fotoromanzi e film.\nBiografia del personaggio.\nSam Boyle e la sua famiglia vengono attaccati dagli indiani mentre attraversano il far west con una carovana. Lui riesce a salvarsi nonostante gli indiani gli tolgano lo scalpo, ma la moglie viene uccisa e il figlio viene rapito, anche se lui lo crede morto. Diversi anni dopo appare un uomo che porta una maschera con le sembianze del diavolo; quest'uomo va a caccia di indiani per ucciderli con gusto e senza piet\u00e0, viene da loro chiamato Kinowa e ha una nomea di soprannanurale. Ben presto si scopre che si tratta di Sam Boyle, assetato di vendetta contro chi gli uccise la famiglia e gli tolse il cuoio capelluto. Agisce inizialmente da solo e poi assieme a Silver Gek, il figlio cresciuto dai pellerossa e poi ritrovato, e Long Rifle, scout e trapper.\nStoria editoriale.\nLa serie a fumetti dedicata al personaggio venne edita dal maggio 1950 al marzo 1953 per centotrentacinque albi di formato quadrato che vennero interamente ristampati nel formato a strisce suddivise in sette serie, dal 1958 al 1960, nella collana \"Albi Stella d'oro,\" a conclusione della quale venne stampata una ottava serie di 36 numeri con storie inedite pubblicata dal 1960 al 1961, per un totale di 171 numeri. Una ristampa anastatica amatoriale \u00e8 stata prodotta negli anni settanta.\nLa serie \u00e8 stata ristampata varie volte in vari formati dal 1952. Nella seconda ristampa della collana agli episodi originali si aggiunge la Serie VII fino a quel momento inedita e composta di 36 albi realizzata da Andrea Lavezzolo con i disegni di Franco Oneta e Pietro Gamba.\nOltre a ristampe fino al 1990, sono stati poi pubblicati nel 2000 quattro albi inediti per un'avventura completa di Kinowa dalla Editoriale Mercury con il titolo \"Il ritorno di Kinowa\", scritta da Ermes Senz\u00f2 e disegnata da Yldirim \u00d6rer. L'anno seguente \u00e8 stata infine pubblicata un'ulteriore storia da Il Fumetto Club, intitolata \"Nokiwa - Il fratello dello scotennato\", con disegni di Corrado Civello."}
{"id": "3988297", "revid": "74801", "url": "https://it.wikipedia.org/wiki?curid=3988297", "title": "Ugo di Brienne", "text": "Biografia.\nEra il secondo figlio del conte Gualtieri IV e di Maria di Lusignano.\nSuo padre, conte di Giaffa e Ascalona, fu ucciso nel 1246 al Cairo, e gli succedette il figlio maggiore, Giovanni. Alla morte di Giovanni (c. 1260), Ugo eredit\u00f2 la contea di Brienne, in Francia, e i territori che la famiglia reclamava in Italia meridionale, il principato di Taranto e la contea di Lecce, che erano stati confiscati nel 1205.\nNel 1264 Ugo rivendic\u00f2 la reggenza del regno di Gerusalemme (e, indirettamente, un posto nella successione), come erede di Alice di Gerusalemme e di Ugo I di Cipro, essendo il figlio della loro figlia maggiore, ma l'Alta corte di Gerusalemme gli prefer\u00ec suo cugino Ugo di Antiochia. Il suo primo cugino, re Ugo II di Cipro, mor\u00ec nel 1267, e nonostante le rivendicazioni di Ugo come erede pi\u00f9 anziano, Ugo di Antiochia fu incoronato come Ugo III di Cipro. Quando Corradino, re di Gerusalemme, venne ucciso nel 1268, la successione and\u00f2 al giovane cugino Ugo III.\nUgo decise di cercare fortuna in Europa piuttosto che in Terrasanta e prese servizio sotto Carlo I di Napoli. Nominato dal re capitano generale di Brindisi e Otranto e signore di Conversano, fu un partigiano entusiasta della causa angioina in Italia. Per questo servizio, la contea di Lecce gli fu restituita. Fu fatto prigioniero durante la battaglia del Golfo di Napoli nel 1284 con il principe Carlo e di nuovo nella battaglia dei Conti nel 1287, entrambe le volte in battaglie navali contro Ruggero di Lauria. In una di queste occasioni lasci\u00f2 il suo unico figlio Gualtieri come ostaggio. \nRimase ucciso nel Salento, in uno scontro presso Gagliano, combattendo gli Almogavari catalani, e gli succedette Gualtieri.\nMatrimoni e discendenza.\nLa prima moglie di Ugo fu Isabella de la Roche, erede di Tebe, che gli diede due figli:\nNel 1291 spos\u00f2 Elena Comnena duchessa d'Epiro-Neopatras, erede di Lamia e Larissa, che gli diede una figlia:"}
{"id": "3988310", "revid": "36426", "url": "https://it.wikipedia.org/wiki?curid=3988310", "title": "Porta sud del battistero di Firenze", "text": "La Porta sud del battistero di Firenze, in bronzo con dorature (577x428 cm), fu disegnata da Andrea Pisano e fusa da Leonardo d'Avanzo con l'aiuto dei rispettivi collaboratori, tra il 1329 e il 1336. L'opera \u00e8 firmata in alto, l'unica di Andrea a portare tale riconoscimento voluto dall'artista: \"\". La cornice a motivi vegetali \u00e8 invece opera di Vittore Ghiberti, databile al 1453-1466.\nI due battenti, alla fine di un capillare restauro, sono stati musealizzati nel 2009 e sostituiti da copie all'esterno. Oggi si ammirano vicino alle altre porte originali del battistero nel Museo dell'Opera del Duomo.\nStoria.\nL'Arte di Calimala, responsabile del battistero di Firenze, nel 1322 decise di ricoprire con formelle di bronzo la porta lignea esistente sul lato est, quella rivolta al Duomo; il fatto che la porta venisse poi spostata sul lato sud, nel 1452, secondo una notizia del Vasari ripresa un po' da tutte le fonti fino ad oggi, \u00e8 stato recentemente messo in dubbio per discrepanze nelle misure tra le due aperture. L'apertura sul lato sud dopotutto aveva un'importanza sicuramente non secondaria, poich\u00e9 da qui entravano i padrini coi fanciulli da battezzare.\nVenne incaricato della nuova opera l'orefice Piero di Jacopo, ma i risultati dovettero sembrare deludenti, se nel 1329 si cambi\u00f2 il progetto, preferendo rifarla interamente in metallo. Piero fu allora inviato a Pisa, a studiare la \"Porta di san Ranieri\", che Bonanno Pisano aveva realizzato per il Duomo di quella citt\u00e0, e, contemporaneamente, si sped\u00ec a Venezia un legato in cerca di un artigiano capace di fondere il bronzo e di raddrizzare gli stipiti gi\u00e0 fusi con vari difetti.\nFu arruolato cos\u00ec il veneziano Leonardo d'Avanzo, che cre\u00f2 l'intelaiatura dei battenti assistito da vari collaboratori. Nel frattempo, dal 1330, il disegno delle formelle era stato affidato ad Andrea Pisano, artista conoscitore di Giotto e delle opere di Nicola e Giovanni Pisano. L'artista, che dovette curare anche la rifinitura a cesello dopo la fusione, si ispir\u00f2 a varie fonti: alle \"Storie del Battista\" nei mosaici della cupola, alla Cappella Peruzzi di Giotto e, in parte, per gli ultimi riquadri, alle \"Virt\u00f9\" affrescate nella Cappella degli Scrovegni.\nLa data del 1330, riportata con la firma, \u00e8 da intendersi come data d'inizio dei lavori di Andrea Pisano, che vennero conclusi solo nel 1336, in seguito a un rallentamento dovuto a un difetto della fusione. In quell'anno la porta venne solennemente messa in opera in occasione della festa di San Giovanni del 26 giugno. I lavori alla porta sono riccamente documentati da una copia settecentesca dei documenti originali (carte Strozziane, serie II, vol. LI, I e II), conservata nell'Archivio di Stato di Firenze. In tali carte si trovano i nomi di vari collaboratori tra cui, oltre a Piero di Jacopo, Piero di Donato e Lippo Dini.\nTradizionalmente, nel 1424 la porta avrebbe avuto la collocazione attuale, per far posto sul lato pi\u00f9 importante alla porta con \"Storie di Cristo\" di Lorenzo Ghiberti, giudicata pi\u00f9 bella e aggiornata al gusto rinascimentale corrente; la porta di Ghiberti a sua volta cedette il passo, nel 1452, alla Porta del Paradiso, dello stesso autore, finendo sul lato nord. Studi pi\u00f9 recenti, sulla base del raffronto delle misure delle porte, pensano invece che la porta del Pisano sia sempre stata sul lato sud, non comparendo mai davanti alla cattedrale.\nLa cornice che inquadra i battenti, a motivi vegetali, \u00e8 pi\u00f9 tarda e venne realizzata dopo la fine dei lavori alla Porta del Paradiso da Vittore Ghiberti su disegno del padre Lorenzo: nel 1453 i due stipularono infatti un contratto, ma il primo pagamento a Vittore risale solo al 1456, a un anno dalla morte del padre, per cui l'opera \u00e8 riferita solitamente a lui. L'esecuzione si protrasse fino al 1466.\nNel 2019 la porta \u00e8 stata sottoposta a restauro, riscoprendo gran parte della doratura originale delle figure e delle cornici, e collocata nel Museo dell'Opera del Duomo; all'esterno \u00e8 stata sostituita da una copia.\nDescrizione.\nLa porta \u00e8 suddivisa in ventotto formelle, disposte su sette file di quattro, con scene inquadrate da una cornice a losanga lobata (anche nota come \u00abcompasso gotico\u00bb o quadrilobo), che aggiorn\u00f2 secondo un gusto pi\u00f9 tipicamente gotico la tipologia dei portali romanici a formelle rettangolari. I quadrilobi sono a loro volta racchiusi in altre cornici quadrate, con il risultato di una continua tensione tra linee rette, arcuate e spezzate. Le formelle sono separate da bordi dentellati e una cornice con rosette alternate a piccole piramidi (che simulano le capocchie dei chiodi nelle porte lignee) e teste leonine agli angoli, secondo un motivo che aggiornava gli spartiti di Bonanno Pisano.\nLe prime venti formelle narrano \"Episodi della vita di san Giovanni Battista\", iniziando da quelle del battente sinistro (da 1 a 10) e proseguendo poi nel battente destro (da 11 a 20), mentre le altre otto, nei due registri pi\u00f9 bassi, recano personificazioni delle tre \"Virt\u00f9 teologali\" (da 21 a 23) con l'aggiunta dell'\"Umilt\u00e0\" (24) e delle quattro virt\u00f9 cardinali (da 25 a 28), nell'ultima fila di formelle in basso. La doratura, ad amalgama di mercurio, fu applicata ai rilievi delle figure e ai motivi ornamentali dell'intelaiatura.\nIn essa si nasconde un messaggio teologico molto complesso che si pu\u00f2 legare alle scene del Battista in vita (battente di destra per chi esce) e in morte (battente di sinistra).\nStile.\nStilisticamente le formelle dimostrano la conoscenza di pi\u00f9 influssi, dalle recenti conquiste di Giotto al gotico francese, fino all'arte classica. L'artista realizz\u00f2 figure singole o gruppi in forte aggetto, con uno stile sobrio e raffinato, memore del gusto di Nicola e Giovanni Pisano. Ogni composizione rappresenta un'opera a s\u00e9 stante, in cui da un fondo liscio si staccano i personaggi. Non \u00e8 ancora curato il rapporto tra figure e spazio, per\u00f2 l'artista riusc\u00ec a intornare un nuovo equilibrio tra il gusto gotico per la linea e il plasticismo degli scultori toscani.\nIn particolare, la figura della \"Speranza\", risponde appieno all'iconografia finora stabilita: \u00e8 vista di profilo e il suo corpo \u00e8 proteso verso il cielo, cos\u00ec come le sue braccia e il suo sguardo; anche se non si vede, si capisce che a porle la corona \u00e8 un angelo; \u00e8 anch'essa alata, ma al contrario dello slancio che pervadeva la Virt\u00f9 giottesca (presente nella Cappella degli Scrovegni a Padova), questa risulta seduta, sebbene il suo abito ricco di panneggi, lasci presagire un leggero spostamento verso l'angelo.\nLa cornice.\nLa cornice esterna, di Vittore Ghiberti su disegno del padre, mostra fogliami, animaletti e figure umane composte con grazie su probabile disegno del padre, Lorenzo Ghiberti. Lo studio delle specie vegetali riportate, recentemente concluso, vi ha letto un messaggio simbolico preciso. Negli angoli inferiori si trovano infatti le rappresentazioni di Adamo, a sinistra, ed Eva a destra: il primo \u00e8 sormontato da un vaso con l'olio della vita e da piante (olivo, spighe di grano, gigli) e animali positivi, legate ai concetti di fertilit\u00e0 e di salvezza, attraverso il lavaggio dal Peccato originale col battesimo; la seconda invece ha i tipici attributi delle streghe del fuso e della conocchia, nonch\u00e9 della Fortuna avversa (vela gonfia al vento e instabilit\u00e0), sormontata dal vaso con l'olio delle streghe e dalle piante psicotrope con cui esso si preparava, come il papavero, l'agrifoglio, l'alchechengio, l'aquilegia, il viburno (manico delle scope), il sorgo (parte flessibilie delle scope) e il giusquiamo.\nNegli angoli superiori si trovano invece due putti con cornucopie. Emblemi della fortuna, ripresi dalla statua sulla colonna dell'Abbondanza (o \"Dovizia\") in piazza della Repubblica, alludono alla speranza che la societ\u00e0 fiorentina riponeva nei fanciulli battezzati.\nSculture di coronamento.\nLa porta \u00e8 coronata, come le altre, da un gruppo scultoreo, con il \"Battista col carnefice durante l'esecuzione e Salom\u00e8\", di Vincenzo Danti (1571), restaurate nel 2008 e da allora conservate nel Museo dell'Opera del Duomo e sostituite da copie all'esterno."}
{"id": "3988312", "revid": "89688", "url": "https://it.wikipedia.org/wiki?curid=3988312", "title": "Stile d\u00e9co", "text": ""}
{"id": "3988316", "revid": "2060716", "url": "https://it.wikipedia.org/wiki?curid=3988316", "title": "Suzuki (cognome)", "text": " \u00e8 un diffusissimo cognome giapponese, secondo per diffusione dopo Sat\u014d.\n\u00c8 diffuso per la stragrande maggioranza sotto la dicitura in kanji \u9234\u6728, ma \u00e8 possibile trovarlo in piccolissime percentuali anche nelle varianti \u9c78 e \u30b9\u30ba\u30ad.\nIl cognome Suzuki \u00e8 dato dall'unione di due kanji: \u9234 (\"suzu\", campana) e \u6728 (\"ki\", albero). Se scritto \u9c78 (\"suzuki\") significa letteralmente spigola.\nAltro.\nDi grande successo \u00e8 la famosa casa automobilistica giapponese Suzuki. Tale azienda, fra l'altro, \u00e8 scritta nella dicitura in katakana \u30b9\u30ba\u30ad (\"Su zu ki\")."}
{"id": "3988332", "revid": "110157", "url": "https://it.wikipedia.org/wiki?curid=3988332", "title": "Torneo di pallacanestro maschile NCAA Division I 1980", "text": "Il Torneo di pallacanestro maschile NCAA Division I 1980 si disput\u00f2 dal 6 al 24 marzo 1980. Si tratt\u00f2 della 42\u00aa edizione del torneo.\nVinsero il titolo i Cardinals della University of Louisville, al primo successo della loro storia. Darrell Griffith venne eletto Most Outstanding Player.\nSquadre.\nLe squadre partecipanti furono 48, suddivise equamente in quattro Regioni: East, Mideast, Midwest, West."}
{"id": "3988341", "revid": "92723", "url": "https://it.wikipedia.org/wiki?curid=3988341", "title": "Prammatica sanzione di Bourges", "text": ""}
{"id": "3988343", "revid": "1005847", "url": "https://it.wikipedia.org/wiki?curid=3988343", "title": "Circondario di Pritzwalk", "text": "Il circondario di Pritzwalk (in tedesco Kreis Pritzwalk) era un circondario della Repubblica Democratica Tedesca, parte del distretto di Potsdam.\nStoria.\nIl circondario di Pritzwalk fu istituito il 25 luglio 1952 con la riforma amministrativa della RDT; si estendeva su territori gi\u00e0 appartenuti al disciolto circondario dell'Ostprignitz.\nIl 17 maggio 1990 assunse il nuovo nome di Landkreis Pritzwalk (\"circondario di Pritzwalk\"), e poco dopo, in seguito alla riunificazione tedesca, divenne parte dello stato del Brandeburgo.\nIl 6 dicembre 1993, nell'ambito della riforma amministrativa del Brandeburgo, il circondario di Pritzwalk venne soppresso; le citt\u00e0 e i comuni che lo componevano passarono tutti al nuovo circondario del Prignitz, eccetto i comuni di Blumenthal, Grabow e Rosenwinkel, che passarono al circondario dell'Ostprignitz-Ruppin."}
{"id": "3988346", "revid": "38120", "url": "https://it.wikipedia.org/wiki?curid=3988346", "title": "Secret Agent (Robin Gibb)", "text": "Secret Agent \u00e8 il terzo album studio del cantautore mannese Robin Gibb.\nTutti e testi e tutte le musiche sono di Robin Gibb e del gemello dizigote Maurice Gibb, ad eccezione dei brani \"In Your Diary\" e \"Livin' in Another World\" dove \u00e8 intervenuto anche il loro fratello Barry Gibb.\nIl disco, prodotto da Maurice Gibb e Robin Gibb, \u00e8 stato pubblicato nel giugno 1984."}
{"id": "3988347", "revid": "125360261", "url": "https://it.wikipedia.org/wiki?curid=3988347", "title": "Gaz\u00e9lec Football Club Ajaccio", "text": "Il Gaz\u00e9lec Football Club Ajaccio, meglio noto come Gaz\u00e9lec Ajaccio, \u00e8 una societ\u00e0 calcistica francese con sede nella citt\u00e0 di Ajaccio. Milita nella National 3, quinta divisione del campionato francese.\nStoria.\nFondato nel 1910, i colori del club sono il rosso e il blu. In precedenza era noto come Jeunesse Sportive Ajaccienne (1910-1933), Football Club Ajaccio (1933-1960) e Gaz\u00e9lec Football Club Olympique Ajaccio (1996-2012).\nNella stagione 2011-2012 \u00e8 riuscita anche ad arrivare in semifinale di Coppa di Francia, dove \u00e8 stata per\u00f2 eliminata dal Lione, futuro vincitore della manifestazione. Nella stagione 2012-2013 milita nella Ligue 2, la seconda serie del campionato francese, dopo essere stata promossa dal Championnat National ma retrocede subito. La stagione successiva vince il Championnat National 2013-2014 e torna in Ligue 2. Alla fine della stagione 2014-2015 viene promossa per la prima volta nella massima serie francese..\nEsordisce in massima serie il 9 agosto 2015 con un pareggio esterno senza reti contro il Troyes. Dopo cinque giornate di campionato senza andare a segno, realizza la prima rete in Ligue 1 alla sesta giornata, il 19 settembre, con Kader Mangane, nella sfida esterna contro il Guingamp, senza tuttavia evitare la sconfitta. Il 24 ottobre, all'undicesima giornata, ottiene la prima vittoria in massima serie imponendosi all'Ange Casanova per 3-1 sul , primo di una serie di 4 successi consecutivi e primo di una striscia di risultati utili lunga ben 11 turni; sar\u00e0 difatti la sconfitta per 1-0 sul campo del a fermare questa striscia positiva. Tuttavia, i risultati altalenanti dell\u2019ultima parte di stagione vedono il club concludere al penultimo posto con 37 punti ottenuti.\nOrganico.\nRosa 2015-2016.\n "}
{"id": "3988348", "revid": "131358", "url": "https://it.wikipedia.org/wiki?curid=3988348", "title": "Gaz\u00e9lec Ajaccio", "text": ""}
{"id": "3988350", "revid": "131358", "url": "https://it.wikipedia.org/wiki?curid=3988350", "title": "Gazelec Ajaccio", "text": ""}
{"id": "3988364", "revid": "48871448", "url": "https://it.wikipedia.org/wiki?curid=3988364", "title": "Obersitzko", "text": ""}
{"id": "3988365", "revid": "48871456", "url": "https://it.wikipedia.org/wiki?curid=3988365", "title": "Obersitz", "text": ""}
{"id": "3988367", "revid": "48871474", "url": "https://it.wikipedia.org/wiki?curid=3988367", "title": "Scharfenort", "text": ""}
{"id": "3988370", "revid": "48871521", "url": "https://it.wikipedia.org/wiki?curid=3988370", "title": "Samter", "text": ""}
{"id": "3988371", "revid": "48871537", "url": "https://it.wikipedia.org/wiki?curid=3988371", "title": "Wronke", "text": ""}
{"id": "3988372", "revid": "48871548", "url": "https://it.wikipedia.org/wiki?curid=3988372", "title": "Duschnik", "text": ""}
{"id": "3988374", "revid": "48871563", "url": "https://it.wikipedia.org/wiki?curid=3988374", "title": "Urnental", "text": ""}
{"id": "3988375", "revid": "48871569", "url": "https://it.wikipedia.org/wiki?curid=3988375", "title": "Kaisershof", "text": ""}
{"id": "3988378", "revid": "300067", "url": "https://it.wikipedia.org/wiki?curid=3988378", "title": "M\u00e1rio-Gil Fernandes", "text": ""}
{"id": "3988379", "revid": "86624608", "url": "https://it.wikipedia.org/wiki?curid=3988379", "title": "Irrigazione per infiltrazione laterale", "text": "L'irrigazione per infiltrazione laterale \u00e8 un sistema di irrigazione in cui l'acqua viene somministrata per mezzo di solchi scavati nel terreno tra i filari delle piante. Da canalette o tubazioni l'acqua arriva nei solchi, vi scorre e penetra nel terreno infiltrandosi sia lateralmente che in profondit\u00e0. Le dimensioni dei solchi (lunghezza, larghezza e profondit\u00e0) dipendono dal numero delle piante e dalla natura del terreno. \nRispetto all'irrigazione per sommersione, il sistema per infiltrazione laterale permette di risparmiare manodopera e di non ostacolare le lavorazioni meccaniche del terreno. Tra gli svantaggi di questo metodo vi sono: la lentezza di adacquamento; la minore efficienza nei terreni sciolti, in cui sono necessarie maggiori quantit\u00e0 d'acqua per compensare le maggiori perdite; se si usano acque salmastre si ha la formazione di depositi salini nei solchi, per cui alle prime piogge autunnali i sali possono sciogliersi e raggiungere le radici delle piante provocando danni."}
{"id": "3988382", "revid": "1272592", "url": "https://it.wikipedia.org/wiki?curid=3988382", "title": "Rebeccu", "text": "Rebeccu \u00e8 l'unica frazione del comune di Bonorva, in provincia di Sassari, da cui dista circa sei chilometri. Il centro \u00e8 posto a mezza costa del monte Cuccuru de Pischinas a un'altezza di 408\u00a0m e da questa posizione domina la piana di Santa Lucia.\nStoria.\nIn epoca giudicale Rebeccu era un importante centro del Meilogu. Feudo del Regno di Arborea compare per la prima volta in documenti del 1300 in cui figurava come capoluogo della curatoria di Costa de Addes (o Costavalle) e sede residenziale del Curatore. Con i suoi 400 abitanti era il centro pi\u00f9 importante e popolato della zona e ad esso erano subordinate le ville di Bonorva e Semestene ed il villaggio di Trequiddo. Nel 1353 fu invaso ed incendiato da Rambaldo de Corbera, che era in guerra con Mariano IV d'Arborea. Il 14 gennaio 1388, nel piazzale antistante la chiesa di Santa Maria (oggi Santa Giulia), si radunarono i rappresentanti della curatoria di Costa de Addes per approvare il trattato di pace fra il re Giovanni I d'Aragona e la giudicessa Eleonora d'Arborea (\"Ultima Pax Sardiniae\", firmata a Cagliari il 24 gennaio 1388).\nA partire dal '400, a causa probabilmente di pestilenze e carestie, inizia la decadenza di Rebeccu: un censimento del 1485 indica un numero di abitanti tra i 280 e i 350 con 70 fuochi censiti, calati a 228 e 57 fuochi nel 1589. Nel '600 si contavano 27 famiglie (39 maschi e 41 femmine); centocinquanta abitanti a fine '800, sei famiglie negli anni cinquanta ed un solo abitante residente dal gennaio 2007.\nRebeccu divenne frazione di Bonorva il 31 dicembre del 1875.\nLa fonte sacra di Su Lumarzu.\nA soli 300\u00a0m da Rebeccu si trova la fonte sacra di Su Lumarzu, una fontana prenuragica ben conservata, chiusa quasi interamente da una cupoletta in pietra del diametro di 97\u00a0cm, nella quale, alla base, si apre una finestrella di circa 50\u00a0cm per il prelievo dell'acqua. La presenza di sedili e altri elementi posti ai lati della fonte fanno supporre che in antichit\u00e0 il sito fosse luogo di cerimonie sacre e di prove di ordalia.\nIn et\u00e0 cristiana la fontana fu \"purificata\" mediante l'incisione di una croce latina sulla lastra di chiusura del \"th\u00f2los\"."}
{"id": "3988383", "revid": "287204", "url": "https://it.wikipedia.org/wiki?curid=3988383", "title": "Petr Bencik", "text": ""}
{"id": "3988386", "revid": "36426", "url": "https://it.wikipedia.org/wiki?curid=3988386", "title": "Amalgama di mercurio", "text": ""}
{"id": "3988388", "revid": "984922", "url": "https://it.wikipedia.org/wiki?curid=3988388", "title": "Risto Laakkonen", "text": "Biografia.\nIn Coppa del Mondo esord\u00ec l'11 gennaio 1986 a Harrachov (8\u00b0), ottenne il primo podio il 3 dicembre 1988 a Thunder Bay (2\u00b0) e la prima vittoria il giorno successivo nella medesima localit\u00e0. Si aggiudic\u00f2 il Torneo dei quattro trampolini nel 1989.\nIn carriera prese parte a due edizioni dei Giochi olimpici invernali, (23\u00b0 nel trampolino normale) e (16\u00b0 nel trampolino normale, 21\u00b0 nel trampolino lungo, 1\u00b0 nella gara a squadre), a due dei Campionati mondiali, vincendo due medaglie, e a una dei Mondiali di volo, Vikersund 1990 (40\u00b0)."}
{"id": "3988389", "revid": "287204", "url": "https://it.wikipedia.org/wiki?curid=3988389", "title": "Topklasse 2010-2011", "text": "La Topklasse 2010-2011 \u00e8 stata la 1\u00aa edizione della Topklasse. Hanno partecipato 32 squadre, suddivise in due gironi denominati \"sabato\" e \"domenica\" composti entrambi da 16 squadre."}
{"id": "3988390", "revid": "38120", "url": "https://it.wikipedia.org/wiki?curid=3988390", "title": "Nomenclatura geografica giapponese", "text": "La nomenclatura geografica giapponese include nomi di luoghi e caratteristiche presenti nelle citt\u00e0 e nei paesi del Giappone.\nA livello amministrativo.\nMolti nomi di citt\u00e0 e paesi sono seguiti dalla dicitura che ne identifica il tipo. Ad esempio:\nPer via dei quattro suffissi sopra elencati, le prefetture del Giappone sono spesso chiamate \"tod\u014dfuken\" (\u90fd\u9053\u5e9c\u770c, provincia). Inoltre, pi\u00f9 in basso rispetto a una prefettura esistono:\nDirezione.\nMolti nomi contengono suffissi che indicano una direzione\nRelazione.\nAltri nomi contengono suffissi che indicano la relazione di un insediamento con un altro che ha lo stesso nome od uno simile:\nCaratteristiche geografiche.\nLe caratteristiche geografiche sono presenti spesso nei nomi dei luoghi giapponesi. Sono esempi\nMondo Naturale.\nCi sono altri suffissi che identificano elementi naturali o agricoli che appaiono spesso in nomi di luoghi:"}
{"id": "3988392", "revid": "155634", "url": "https://it.wikipedia.org/wiki?curid=3988392", "title": "Clas Brede Br\u00e5then", "text": "Biografia.\nCarriera sciistica.\nIn Coppa del Mondo esord\u00ec il 30 dicembre 1987 a Oberstdorf (70\u00b0) e ottenne l'unico podio il 17 dicembre 1988 a Sapporo (3\u00b0).\nIn carriera prese parte a un'edizione dei Campionati mondiali, vincendo una medaglia."}
{"id": "3988394", "revid": "287204", "url": "https://it.wikipedia.org/wiki?curid=3988394", "title": "Clas Brede Brathen", "text": ""}
{"id": "3988395", "revid": "104458", "url": "https://it.wikipedia.org/wiki?curid=3988395", "title": "Clas Brede Braathen", "text": ""}
{"id": "3988398", "revid": "104458", "url": "https://it.wikipedia.org/wiki?curid=3988398", "title": "Clas Brede Braaten", "text": ""}
{"id": "3988405", "revid": "256896", "url": "https://it.wikipedia.org/wiki?curid=3988405", "title": "Leonardo De Alag\u00f2n", "text": ""}
{"id": "3988407", "revid": "547034", "url": "https://it.wikipedia.org/wiki?curid=3988407", "title": "Chitarra a nove corde", "text": "La chitarra a nove corde \u00e8 uno strumento cordofono, derivato dalla chitarra classica e da quella acustica, ma il cui termine descrive contemporaneamente due tipologie diverse di chitarra.\nIl primo cordofono liutiforme moderno con nove corde viene generalmente chiamato \"chitarra spagnola\" e risale al XVII secolo. Questo strumento di tradizione barocca, costituito da quattro corde raddoppiate e con il \"cantino\" pi\u00f9 acuto singolo, trova molti strumenti simili nella liuteria coeva in Francia, Spagna e Italia, come ad esempio la cetra rinascimentale o la chitarra inglese. Da strumenti come questo discendono la bandurria, tipica della Spagna meridionale e orientale, la chitarra battente e la \"guitarra portuguesa\".\nLe prime chitarre multicorde e quelle a cori con corde metalliche appaiono negli Stati Uniti sul finire dell'Ottocento. Era infatti costume delle liuterie americane di quell'epoca, specialmente per quelle di fascia medio-bassa, quello di dedicare parte delle proprie produzioni a strumenti difformi dalle tradizionali chitarre a sei corde, la cui produzione era monopolizzata da grandi case come Gibson e Martin, sia per attrarre il compratore con pezzi unici e stravaganti, sia per fornire a musicisti con scarsi mezzi economici, molto spesso buskers e \"songsters\" ambulanti, strumenti che potessero consentirgli di suonare da soli grazie al maggior numero di bassi controllabili con corde gravi aggiunte o di ottenere un suono pi\u00f9 pieno, appunto con il raddoppio di alcune di queste, che \u00e8 all'ottava superiore per quelle pi\u00f9 gravi e all'unisono per le pi\u00f9 acute. Da questo tipo di produzioni si origin\u00f2 anche la chitarra a 12 corde, diffusasi in tutto il mondo anche grazie all'uso che ne hanno fatto artisti afrostatunitensi come Blind Willie McTell e Leadbelly, tra gli iniziatori del blues primigenio, dal quale svilupparono le proprie carriere come artisti di strada."}
{"id": "3988419", "revid": "112944158", "url": "https://it.wikipedia.org/wiki?curid=3988419", "title": "Compagnia aerea regionale", "text": "Una compagnia aerea regionale \u00e8 una compagnia aerea che opera voli di corto raggio utilizzando aeromobili di piccole dimensioni che possono trasportare da 10 a 100 a passeggeri.\nSi dividono sostanzialmente in due categorie: "}
{"id": "3988423", "revid": "287204", "url": "https://it.wikipedia.org/wiki?curid=3988423", "title": "Michele Focosi", "text": "Biografia.\nDopo 41 incontri nei dilettanti, comincia la sua carriera da professionista il 18 luglio 2008 combattendo con Ambroz Horvath e vincendo il suo primo incontro per knock-out tecnico alla terza ripresa. Il 31 ottobre dello stesso anno affronta Julius Rafael atterrandolo dopo una ripresa aggiudicandosi cos\u00ec il secondo incontro della sua carriera. Il 18 dicembre si aggiudica una vittoria ai punti per verdetto unanime contro Miroslav Kubik.\nNel 2009 disputa 5 incontri vincendone 4 ai punti e 1 per squalifica dell'avversario Ivan Godor.\nIl 2010 si apre con tre Kot consecutivi ai danni degli ungheresi Gabor Toti e Janos Vass e dello slovacco Lubos Priehradnik. Il 24 dicembre affronta Laszlo Komjathi riuscendolo a battere ai punti dopo 6 riprese.\nIl 2011 complice un infortunio, lo vede sul ring per 3 incontri: Jozsef Gerebecz si ritira alla settima ripresa per un profondo taglio al sopracciglio, Karoly Lakatos viene battuto ai punti dopo 6 riprese e Ferenc Szabo subisce un KO tecnico alla seconda ripresa.\nIl 16 marzo 2012 ad Ancona viene battuto dal campione italiano della categoria superleggeri Samuele Esposito per KO tecnico alla terza ripresa. Sempre nel 2012 combatte altri due incontri contro Marco Delmestro e Csaba Toth sconfiggendoli entrambi ai punti. Il 30 novembre del 2012 incontra Pasquale Di Silvio per l'assegnazione del titolo di campione d'Italia dei pesi leggeri. L'incontro finisce in parit\u00e0 nonostante l'andamento avesse fatto pensare a una vittoria di misura di Focosi.\nIl 12 aprile 2013 l'incontro per il titolo di campione d'Italia dei pesi leggeri con Pasquale Di Silvio viene ripetuto al Palatriccoli di Jesi, ma questa volta Focosi perde ai punti dopo essere sembrato un po' appannato negli ultimi round, e il suo avversario conquista meritatamente il titolo.\nDopo la sconfitta torna sul ring altre 4 volte ottenendo due vittorie (di cui una per KO tecnico contro Ivan Duvancic) un pari ed una sconfitta.\nIl 13 marzo 2015 Michele Focosi diventa campione IBF dell'area mediterranea per i pesi leggeri - suo primo titolo in carriera - battendo nettamente ai punti l'ungherese Bence Moln\u00e0r in un incontro sui dodici round tenutosi al Palabadiali di Falconara Marittima (AN).\nIl 20 giugno 2015 incontra Ghislain Maduma al Bell Centre di Montreal perdendo per KO tecnico. Il 15 aprile 2016 tenta l'ultimo assalto al titolo italiano dei pesi leggeri rimasto vacante incontrando Marco Siciliano e venendo sconfitto per KO tecnico."}
{"id": "3988435", "revid": "205250", "url": "https://it.wikipedia.org/wiki?curid=3988435", "title": "El Gran Wyoming", "text": "Biografia.\nNato a Madrid da una famiglia originaria dell'Aragona, El Gran Wyoming, dopo aver ottenuto la laurea in medicina, incominci\u00f2 a esercitare presso la localit\u00e0 di Buitrago del Lozoya durante il servizio militare, tuttavia successivamente decise di lasciare la professione per dedicarsi completamente al mondo dello spettacolo.\n\u00c8 stato presentatore di vari programmi televisivi come \"Silencio se juega\" (1981), \"La noche se mueve\" (1992) e \"El peor programa de la semana\" (1993). Televisi\u00f3n Espa\u00f1ola (TVE) sospese la trasmissione di \"El peor programa de la semana\" il giorno in cui avrebbe dovuto essere intervistato lo scrittore catalano Quim Monz\u00f3, per timore che potessero essere fatte battute offensive riguardanti la famiglia reale.\nWyoming torn\u00f2 sul piccolo schermo nel 1996 presentando per sette stagioni sul canale Telecinco la versione spagnola del programma argentino \"Caiga quien caiga\". Nel 2004 condusse sulla TVE il programma \"La azotea de Wyoming\", che tuttavia non ebbe il successo sperato.\nDal 2006 conduce su laSexta il programma \"El intermedio\" in cui commenta in modo satirico fatti riguardanti l'attualit\u00e0 e la societ\u00e0 contemporanea."}
{"id": "3988439", "revid": "35707", "url": "https://it.wikipedia.org/wiki?curid=3988439", "title": "L'ambasciatore (film 1960)", "text": ""}
{"id": "3988463", "revid": "98077", "url": "https://it.wikipedia.org/wiki?curid=3988463", "title": "Scalo di Milano Lambrate", "text": ""}
{"id": "3988464", "revid": "48874810", "url": "https://it.wikipedia.org/wiki?curid=3988464", "title": "Paletnologi", "text": ""}
{"id": "3988470", "revid": "729019", "url": "https://it.wikipedia.org/wiki?curid=3988470", "title": "Castello Spinola-Caracciolo", "text": "Il castello Spinola-Caracciolo \u00e8 un complesso architettonico fortificato situato nel comune di Andrano in provincia di Lecce.\nStoria.\nIl castello trova le sue origini nel XIII secolo come opera fortificata. L'edificio venne successivamente adeguato alle nuove esigenze belliche nel XV secolo, epoca in cui i erano signori di Andrano. I lavori furono sicuramente accelerati in seguito all'invasione turca che interess\u00f2 la vicina Otranto nel 1480, mettendo in allarme i centri limitrofi. Lo stesso Antonio Saraceno, allora signore di Andrano, accorso in aiuto ad Otranto con un suo esercito, vi perse la vita.\nArchitettura.\nIl castello presenta una pianta quadrangolare, rinforzata agli spigoli del prospetto principale da torrioni a sezione quadrata. Un cornicione marcapiano divide il piano nobile da quello inferiore, mentre la facciata conserva una caditoia, perpendicolare al portale d'accesso. Il castello nasce come masseria poi diventa masseria fortificata.E dal 1300 al 1500 si costruisce anche al primo piano.\nAl primo assetto architettonico corrisponde la torre cilindrica - ornata anch'essa da un cornicione marcapiano e, in alto, da archetti e beccatelli - il fossato, ormai visibile solo sul lato posteriore dell'edificio, e la torre sud occidentale. L'edificio \u00e8 stato poi oggetto, nel corso dei secoli, di continui ampliamenti e rifacimenti. Il lato occidentale \u00e8 databile al XVI secolo, come attestano le modanature cinquecentesche delle finestre e lo scalone, presenti nel cortile interno. La loggia barocca, sul fronte principale, segna invece la trasformazione del maniero in dimora gentilizia; cos\u00ec come il doppio ordine di arcate con pilastri e lesene, presente lungo il lato settentrionale, \u00e8 in linea con il gusto architettonico settecentesco. Interessante il cortile, che presenta una scala interna, tre eleganti e raffinate finestre e una colombaia. Numerose le epigrafi che si possono leggere sui fregi delle finestre e delle porte sia all'interno che all'esterno del castello.\nDopo i Saraceno, il castello divenne dimora degli Spinola di Gallipoli (1606), dei Gallone di Tricase (1618-1734) e dei Caracciolo di Marano, proprietari del castello fino a non molti decenni fa. Dopo i Caracciolo, il maniero fu in parte venduto alla famiglia Bentivoglio e in parte donato all'istituto Maestre Pie Filippini. Venne acquistato dall'amministrazione comunale nel corso degli anni Ottanta. Nel mese di maggio \u00e8 stato adottato come monumento dalla quinta elementare di Andrano per partecipare al progetto \"ADOTTA UN MONUMENTO\",facendolo rinascere come ai tempi Medievali."}
{"id": "3988475", "revid": "48874953", "url": "https://it.wikipedia.org/wiki?curid=3988475", "title": "Castello Spinola - Caracciolo", "text": ""}
{"id": "3988482", "revid": "205059", "url": "https://it.wikipedia.org/wiki?curid=3988482", "title": "Chiesa di Santa Maria Immacolata (Roma)", "text": ""}
{"id": "3988483", "revid": "57342", "url": "https://it.wikipedia.org/wiki?curid=3988483", "title": "Hirsch", "text": ""}
{"id": "3988485", "revid": "1149807", "url": "https://it.wikipedia.org/wiki?curid=3988485", "title": "Dragonball Evolution (videogioco)", "text": "Dragonball Evolution \u00e8 un videogioco per PSP basato sull'omonimo film.\nIl gioco \u00e8 uscito il 19 marzo 2009 in Giappone, l'8 aprile seguente in Nord America e il 17 dello stesso mese in Europa.\nModalit\u00e0 di gioco.\n\"Dragonball Evolution\" \u00e8 un picchiaduro a incontri diviso in due modalit\u00e0 principali, Storia e Missioni. La prima permetter\u00e0 al giocatore di ripercorrere le vicende descritte nel film mentre la seconda \u00e8 caratterizzata da obiettivi precisi da portare a termine. Differentemente dagli altri due capitoli usciti per PSP, ovvero ' e ', le meccaniche sono improntate maggiormente sugli scontri a breve distanza anzich\u00e9 un misto di entrambe le cose."}
{"id": "3988494", "revid": "1305772", "url": "https://it.wikipedia.org/wiki?curid=3988494", "title": "Hoff", "text": ""}
{"id": "3988499", "revid": "729019", "url": "https://it.wikipedia.org/wiki?curid=3988499", "title": "Strada statale 309 dir Romea", "text": "La strada statale 309 dir Romea (SS 309 dir) \u00e8 una strada statale italiana, diramazione della strada statale 309 Romea.\nPercorso.\nSi tratta del proseguimento in direzione sud-ovest della SS 309 che la collega con l'A14 dir e la strada statale 16 Adriatica.\nProvenendo dall'A14 dir, ci si immette, grazie alla 309 dir, direttamente sulla Romea.\nLa 309 dir passa sopra la SS16 con un cavalcavia; le due strade sono collegate tramite un'intersezione \"a quadrifoglio\".\nForma la parte Nord-Ovest della grande viabilit\u00e0 di scorrimento intorno a Ravenna, di cui l'altra parte Ovest e Sud \u00e8 costituita da un tratto della SS 16 a due carreggiate."}
{"id": "3988500", "revid": "1573940", "url": "https://it.wikipedia.org/wiki?curid=3988500", "title": "Veretillum cynomorium", "text": "Veretillum cynomorium () \u00e8 un ottocorallo della famiglia Veretillidae."}
{"id": "3988503", "revid": "1573940", "url": "https://it.wikipedia.org/wiki?curid=3988503", "title": "Veretillum", "text": "Veretillum \u00e8 un genere di ottocoralli della famiglia Veretillidae.\nTassonomia.\nComprende le seguenti specie:"}
{"id": "3988507", "revid": "1573940", "url": "https://it.wikipedia.org/wiki?curid=3988507", "title": "Veretillidae", "text": "Veretillidae \u00e8 una famiglia di ottocoralli dell'ordine Pennatulacea.\nDescrizione.\nLa famiglia comprende specie coloniali dall'aspetto piumoso, caratterizzate da uno sviluppo a simmetria radiale, formate da polipi interamente retrattili e privi di calice.\nDistribuzione e habitat.\nLa famiglia ha una distribuzione cosmopolita.\nTassonomia.\nComprende i seguenti generi:"}
{"id": "3988508", "revid": "1573940", "url": "https://it.wikipedia.org/wiki?curid=3988508", "title": "Sessiliflorae", "text": "Sessiliflorae \u00e8 un sottordine di coralli alcionari dell'ordine Pennatulacea.\nDescrizione.\nComprende i Pennatulacei i cui polipi si dipartono direttamente dal rachide centrale..\nTassonomia.\nIl sottordine comprende le seguenti famiglie:\nRecenti studi filogenetici hanno evidenziato il carattere parafiletico di questo raggruppamento, mettendone in dubbio la validit\u00e0."}
{"id": "3988510", "revid": "486946", "url": "https://it.wikipedia.org/wiki?curid=3988510", "title": "Sefarim", "text": ""}
{"id": "3988519", "revid": "729019", "url": "https://it.wikipedia.org/wiki?curid=3988519", "title": "Caproni Ca.50", "text": "Il Caproni Ca.50 fu un biplano trimotore in configurazione mista traente-spingente sviluppato dall'azienda italiana Aeronautica Caproni nei tardi anni dieci del XX secolo e rimasto allo stadio di prototipo.\nDirettamente derivato dai bombardieri identificati, durante la Prima guerra mondiale, dal Regio Esercito come serie Ca.5, fu uno dei primi esempi di velivolo specificatamente destinato ad operare come aeroambulanza in territorio di guerra.\nStoria del progetto.\nDurante il primo conflitto mondiale l'impossibilit\u00e0 di poter fornire un'adeguata assistenza ai feriti gravi direttamente sul campo di battaglia a causa delle limitate attrezzature a disposizione degli ospedali da campo determin\u00f2 un elevato numero di perdite di vite umane che, in altre condizioni, si sarebbero potute salvare.\nPer cercare di ovviare al problema Gianni Caproni avvi\u00f2 lo sviluppo di un velivolo specificatamente studiato per trasportare velocemente i feriti gravi dalle zone di battaglia alle retrovie in modo da poter essere ricoverati in strutture ospedaliere e ricevere tutte le cure necessarie tese a salvare loro la vita.\nLa base di partenza furono due varianti della serie dei bombardieri trimotori Ca.5, cos\u00ec genericamente identificate dal Regio Esercito, ed in seguito identificate dall'azienda come Ca.44 e Ca.45. Dei bombardieri il nuovo modello manteneva la struttura generale, una cellula composta da una navicella centrale e due travi di coda posizionate tra le ali superiore ed inferiore, la prima che integrava nella parte posteriore un motore in configurazione spingente, le seconde in cui erano inseriti gli altri due motori all'apice anteriore in configurazione traente e che terminavano posteriormente in un impennaggio dotato di un unico piano orizzontale e tre elementi verticali. La differenza stava nella collocazione di uno scompartimento removibile applicato sopra entrambe le travi di coda, una struttura completamente richiudibile tramite pannelli dove alloggiare una barella per lato evitando cos\u00ec che i militari in gravi condizioni potessero risentire della corrente d'aria provocata dalle eliche, delle intemperie o del sole diretto. Oltre ai due feriti gravi potevano alloggiare altri due feriti leggeri nella navicella centrale assieme all'equipaggio.\nIl prototipo venne realizzato nel corso del 1917 e rimase l'unico costruito, ma non \u00e8 noto se sia mai stato utilizzato sul campo."}
{"id": "3988531", "revid": "1855146", "url": "https://it.wikipedia.org/wiki?curid=3988531", "title": "Soprintendenza Speciale Archeologia Belle Arti e Paesaggio di Roma", "text": "La Soprintendenza Speciale Archeologia, Belle Arti e Paesaggio di Roma \u00e8 un organo periferico del Ministero per i beni e le attivit\u00e0 culturali preposto alla tutela e valorizzazione del patrimonio archeologico, culturale e paesistico sito in Roma e di pertinenza statale, eccettuate le aree appartenenti ai parchi archeologici e ai musei ad autonomia speciale. Ha sede in piazza dei Cinquecento 67, ed \u00e8 attualmente diretta da Daniela Porro.\nEssa non va confusa con la Sovrintendenza capitolina ai beni culturali, cui invece spetta la gestione dei beni archeologici, storico-artistici e monumentali siti a Roma e di propriet\u00e0 comunale.\nOrganizzazione.\nLa Soprintendenza \u00e8 un istituto del MiBAC dotato di autonomia speciale.\nLa Soprintendenza \u00e8 dotata di tre organi amministrativi, che prevedono la figura del Soprintendente, del Consiglio di Amministrazione e del Collegio dei revisori dei conti. Il Soprintendente presiede il consiglio di amministrazione. La Soprintendenza ha un bilancio di previsione per il 2016 pari a 42,3 milioni di euro.\nCompiti e servizi.\nI principali compiti della Soprintendenza sono: \nLa Soprintendenza fornisce una serie di servizi dedicati alla tutela e alla valorizzazione dei beni archeologici, e alla catalogazione e archiviazione della documentazione scientifica che li riguarda:\nLuoghi della cultura.\nLa Soprintendenza gestisce direttamente i seguenti siti:\nSITAR.\nLa Soprintendenza Speciale per i Beni Archeologici di Roma sin dal 2007 ha attivato il progetto \"Sistema Informativo Territoriale Archeologico di Roma\" (SITAR) finalizzato all'analisi, alla conoscenza ed alla valorizzazione di tutto il patrimonio storico e archeologico dell'area metropolitana di Roma. Sviluppato da MiBAC - Soprintendenza Speciale BB.AA. di Roma, con licenza open source, il sistema si compone di quattro livelli informativi primari, necessari alla costruzione ed al mantenimento di un catasto dinamico delle informazioni scientifiche e amministrative:\nScopo del progetto \u00e8 il reperimento dati e la digitalizzazione degli elaborati d'archivio sul patrimonio archeologico della capitale. Il progetto gode anche di una bibliografia scientifica dedicata:\nRicavi da biglietti e servizi aggiuntivi.\nLa biglietteria dei siti gestiti ed i servizi aggiuntivi ivi operanti hanno portato nel 2015 alla Soprintendenza ricavi complessivi per oltre 60 milioni di euro. Per la sola biglietteria i ricavi sono stati pari ad oltre 47 milioni di euro e per questi, al concessionario (Mondadori Electa e Coopculture) \u00e8 riconosciuto dal vigente contratto un aggio del 14%. Segue il dettaglio dei ricavi 2015:"}
{"id": "3988534", "revid": "1573940", "url": "https://it.wikipedia.org/wiki?curid=3988534", "title": "Hypselodoris apolegma", "text": "Hypselodoris apolegma () \u00e8 un mollusco nudibranchio della famiglia Chromodorididae.\nDescrizione.\nCorpo di colore rosa acceso con una linea bianca sul bordo del mantello, che sfuma sul mantello. Rinofori di colore rosa e poi arancio, branchie giallo-arancio; queste ultime sono alte, sopra una cuspide del corpo, caratteristica che lo riconduce al genere \"Hypselodoris\".\nDistribuzione e habitat.\nQuesta specie \u00e8 diffusa nell'Oceano Pacifico occidentale."}
{"id": "3988537", "revid": "400694", "url": "https://it.wikipedia.org/wiki?curid=3988537", "title": "Seaway (gruppo musicale)", "text": ""}
{"id": "3988539", "revid": "385321", "url": "https://it.wikipedia.org/wiki?curid=3988539", "title": "Catalogue Service", "text": ""}
{"id": "3988540", "revid": "1573940", "url": "https://it.wikipedia.org/wiki?curid=3988540", "title": "Felimare bilineata", "text": "Felimare bilineata () \u00e8 un mollusco nudibranchio appartenente alla famiglia Chromodorididae.\nDescrizione.\nMantello di colore nero o blu scuro con linee e punti gialli e punti blu brillante. Al centro del mantello corre una coppia di linee gialle a partire dai rinofori, di colore blu-nero. Le branchie sono di colore blu-nero con una singola linea gialla.\nDistribuzione e habitat.\nQuesta specie \u00e8 diffusa nel mar Mediterraneo occidentale, nell'Africa occidentale e nell'Oceano Atlantico orientale.\nTassonomia.\nSono note le seguenti sottospecie:"}
{"id": "3988541", "revid": "738436", "url": "https://it.wikipedia.org/wiki?curid=3988541", "title": "Mezzuzah", "text": ""}
{"id": "3988542", "revid": "385321", "url": "https://it.wikipedia.org/wiki?curid=3988542", "title": "Catalog Service for Web", "text": ""}
{"id": "3988543", "revid": "287204", "url": "https://it.wikipedia.org/wiki?curid=3988543", "title": "Zhane", "text": ""}
{"id": "3988544", "revid": "1186766", "url": "https://it.wikipedia.org/wiki?curid=3988544", "title": "La camicia di Nesso", "text": "La camicia di Nesso \u00e8 un racconto di genere giallo della scrittrice italoamericana Ben Pastor: narra un'immaginaria avventura che vede la partecipazione del giovane Benito Mussolini. Al suo fianco, l'avvocato Luigi Borgonovo che, pi\u00f9 anziano, compare anche nel romanzo \"Il morto in piazza \", appartenente al ciclo con Martin Bora.In edizione italiana il racconto fa parte di una collana i cui singoli volumi raccolgono ciascuno le opere (racconti lunghi o romanzi brevi) di due diversi autori; il relativo volume affianca al racconto di Ben Pastor un racconto di Enrico Solito.\nTitolo.\nIl titolo del racconto allude alla narrazione mitologica riguardante il centauro Nesso, che con l'inganno indusse Deianira a causare la morte del marito Ercole per mezzo di una tunica avvelenata. \nIn esergo una citazione shakespeariana:\nTrama.\nAll'inizio di luglio del 1913 il giovane avvocato milanese Luigi Borgonovo riceve due pressanti inviti a partire per Dresda dove uno dei suoi ex clienti \u2013 l'ingegnere Duilio Berta \u2013 \u00e8 stato accusato dell'omicidio di una ragazza americana: Mina Sargent, uccisa nella sua stanza d'albergo verso la fine di giugno. Il primo invito gli viene dall'amico e collega nel Partito Socialista Italiano Benito Mussolini, che \u00e8 incline a vedere nella vicenda un tentativo anti italiano da parte dei tedeschi; il secondo invito, corredato dall'offerta delle spese di viaggio e di soggiorno, gli giunge invece da Altiero Alterini, zio dell'accusato, preoccupato soltanto per l'apparente gravit\u00e0 della situazione personale del nipote. A Dresda Borgonovo e Mussolini, affiancati dal commissario in pensione Max Tiedemann, avviano un'indagine informale che grazie all'interessamento di Alterini ha il pieno appoggio delle autorit\u00e0. La posizione di Duilio Berta appare sin dall'inizio molto rischiosa: il giovane \u00e8 stato riconosciuto da testimoni come l'uomo che nel giorno dell'omicidio aveva trascorso con la vittima un pomeriggio dedicato allo shopping; sulle braccia presenta graffi che coincidono con l'ipotesi che Mina \u2013 ragazza atletica \u2013 abbia reagito a un'aggressione a sfondo sessuale: dalla camera infatti non manca nulla, e ci\u00f2 esclude il furto come movente. L'arma del delitto inoltre \u2013 una camicia con la quale Miss Sargent \u00e8 stata strangolata \u2013 reca le iniziali D.B. L'ingegner Berta, che nega il possesso della camicia e sostiene di aver lasciato la ragazza ben prima dell'ora di morte stimata, non \u00e8 per\u00f2 in grado di fornire un alibi convincente.Con metodica pazienza ed un pizzico di fortuna, gli investigatori riescono a trovare altri possibili colpevoli: un militare che aveva frequentato la vittima e che si trovava in citt\u00e0 il giorno dell'omicidio; alcuni anarchici italiani, pregiudicati o in qualche modo legati all'hotel in cui Miss Sargent soggiornava; infine il marchese Dionigi Bobazani, che grazie all'etichetta di sartoria viene identificato come colui che originariamente aveva ordinato la camicia incriminata (bench\u00e9 il nobiluomo sostenga di averla poi rifiutata a causa dell'insufficiente qualit\u00e0).&lt;br&gt; Sar\u00e0 per\u00f2 il casuale ritrovamento di una seconda camicia, fatto da Mussolini in un luogo abbastanza inaspettato, a rivelare l'identit\u00e0 del vero colpevole, che viene arrestato appena in tempo, durante un disperato tentativo di fuga.\nCronologia.\nIl delitto che costituisce l'oggetto dell'indagine \u00e8 avvenuto a Dresda nel tardo pomeriggio del 26 giugno 1913; tuttavia la vicenda principale narrata nel racconto inizia mercoled\u00ec 2 luglio e si conclude il venerd\u00ec successivo.L'epilogo del racconto coincide poi con una lettera datata 13 agosto 1913, che tra le altre cose fa riferimento a un fatto storico realmente avvenuto quel giorno: l'esplosione della polveriera di Monte Mario, a Roma.\nCollegamenti letterari.\nOltre il personaggio dell'avvocato Luigi Borgonovo, che compare come condannato al confino anche nel romanzo \"Il morto in piazza\", il racconto cita altri due personaggi appartenenti all'universo narrativo di Ben Pastor: il famoso direttore d'orchestra Friedrich von Bora, qui impegnato nell'allestimento del \"Gotterdammerung\" ma che di l\u00ec a pochi mesi morir\u00e0 senza aver visto nascere suo figlio Martin, e il colonnello Edwin von Sickingen della Guardia a Cavallo. Quest'ultimo, prima di diventare nel 1917 il patrigno dello stesso Martin Bora, sposandone la madre vedova, nel corso della Prima guerra mondiale avr\u00e0 relazioni pi\u00f9 o meno dirette anche con il dottor Solomon Meisl e il tenente Karel Heida, protagonisti di un altro breve ciclo, comprendente i romanzi \"I misteri di Praga\" e \"La camera dello scirocco\"."}
{"id": "3988546", "revid": "298229", "url": "https://it.wikipedia.org/wiki?curid=3988546", "title": "Al B Sure", "text": ""}
{"id": "3988547", "revid": "298229", "url": "https://it.wikipedia.org/wiki?curid=3988547", "title": "Al B. Sure", "text": ""}
{"id": "3988549", "revid": "1573940", "url": "https://it.wikipedia.org/wiki?curid=3988549", "title": "Hypselodoris capensis", "text": "Hypselodoris capensis () \u00e8 un mollusco nudibranchio della famiglia Chromodorididae.\nDescrizione.\nMantello di colore rosa pallido, bordo caratterizzato da macchie viola con punti rosa pi\u00f9 scuro, quasi rosso, con macchie rosso e striature bianche su tutto il mantello. Rinofori di colore arancio, a \"piuma\", ciuffo branchiale di colore arancio. Molto simile alla colorazione di \"Hypselodoris carnea\".\nDistribuzione e habitat.\nQuesta specie \u00e8 diffusa in Sudafrica da Cape Point a Transkei."}
{"id": "3988550", "revid": "73843", "url": "https://it.wikipedia.org/wiki?curid=3988550", "title": "Daybreak (Ayumi Hamasaki)", "text": "Daybreak \u00e8 un brano musicale della cantante giapponese Ayumi Hamasaki pubblicato come suo venticinquesimo singolo il 6 marzo 2002. Il brano \u00e8 il primo, ed al 2012 l'ultimo, singolo della cantante a non aver raggiunto la vetta della classifica Oricon dei singoli pi\u00f9 venduti in Giappone, fermandosi alla seconda posizione.\nTracce.\nTesti e musiche di Ayumi Hamasaki, D\u30fbA\u30fbI e Matsuda Junichi.\nDurata totale: 58:02"}
{"id": "3988551", "revid": "298229", "url": "https://it.wikipedia.org/wiki?curid=3988551", "title": "Al B Sure!", "text": ""}
{"id": "3988555", "revid": "123545295", "url": "https://it.wikipedia.org/wiki?curid=3988555", "title": "Palazzo Imperiali-Filotico", "text": "Il palazzo Imperiali-Filotico, costruito a Manduria dai principi Imperiali di Francavilla dopo il 1717, passato al ramo Imperiali di Latiano e infine ai Filotico nel 1827, \u00e8 uno dei pi\u00f9 vasti palazzi feudali del Salento.\nDavide Imperiale (1540-1612), patrizio di antica famiglia genovese, al comando di 5 galee partecip\u00f2 alla battaglia di Lepanto, vinta dall'Occidente cristiano contro i Turchi. Come ricompensa per il suo comportamento eroico, ottenne nel 1572 da Filippo II, re di Spagna, il vasto feudo di Oria, Francavilla e Casalnuovo (Manduria) in Terra d'Otranto. La famiglia Imperiali cre\u00f2 in breve tempo una vera e propria corte nel principato di Francavilla, grazie anche al trasferimento, al seguito, di numerose altre famiglie genovesi. L'imponente programma di sviluppo e modernizzazione del feudo, che divenne uno dei pi\u00f9 floridi del Regno di Napoli anche grazie alle rendite derivanti dalle saline sulla costa, fu caratterizzato da un consistente numero di interventi architettonici di rilievo.\nSui ruderi del castello medievale don Michele III Imperiali, principe di Francavilla e signore di Casalnuovo (come si chiam\u00f2 Manduria dal medioevo fino al 1789), commission\u00f2 una nuova residenza feudale nel 1717, (cos\u00ec come riportato dall'iscrizione sul portale di accesso al piano nobile \u00abMichael Imperialis A.D. MDCCXVII\u00bb), costruita poi a partire dal 1719, come elemento fondamentale di un importante piano di rinnovamento urbanistico della citt\u00e0 secondo criteri squisitamente barocchi, perseguito mediante la creazione di nuovi assi prospettici rivolti a occidente, verso l'esterno della cinta muraria antica.\nIl palazzo si articola secondo lo schema classico della dimora urbana, a pianta quadrata e isolato sui quattro lati, con grande atrio centrale collegato, attraverso le scuderie, alla strada retrostante. Per lo stile severo ed austero, risultano evidenti le caratteristiche di unicit\u00e0 nel panorama del tardo barocco salentino, dal quale esso si discosta decisamente; interessanti appaiono, invece, le analogie con esempi tardomanieristici romani a cavallo tra XVII e XVIII secolo. L'unica concessione al gusto rococ\u00f2 del tempo \u00e8 costituita dalla lunga balconata in ferro lavorato \"a petto d'oca\", motivo ispirato al palazzo ducale di Martina Franca.\nDal maestoso portale fiancheggiato da due colonne di ordine toscano, si accede all'androne, proseguendo si giunge all'atrio. Sul fondo, il portale di accesso alle scuderie, poste sul lato orientale del palazzo. Di rilievo \u00e8 la monumentale scalinata barocca a doppia rampa, aperta sull'atrio secondo una tipologia che all'epoca ebbe grande diffusione soprattutto a Napoli.\nDal portale d'ingresso posto alla sommit\u00e0 della scala, si accede direttamente al salone principale (m 17,8 x 9), da cui hanno origine sia l'infilata degli ambienti del piano nobile, che le scale che conducono agli appartamenti del secondo piano.\nL'autore del progetto del palazzo \u00e8 tuttora ignoto, e va ricercato con ogni probabilit\u00e0 nella cerchia degli architetti romani che lavorarono per il cardinale Giuseppe Renato Imperiali, all'epoca responsabile di numerose committenze nello stato pontificio. \u00c8 invece accertato, in base a un documento dell'epoca, il ruolo di direttore dei lavori di Mauro Manieri, architetto leccese, impegnato in uno dei suoi primi incarichi di rilievo. Il disegno dello scalone, quasi certamente ricostruito dopo il terremoto del 1743 su nuovo progetto, presenta evidenti motivi vanvitelliani.\nNella tradizione popolare, il palazzo \u00e8 detto \"delle 99 stanze\": si narra che per volont\u00e0 del Sovrano fosse vietato, per gli edifici feudali, il superamento di tale consistenza. Effettivamente il conteggio risulta verosimile, ma si tratta probabilmente di un caso: il complesso, in base al progetto, avrebbe dovuto superare il numero di 120 vani, ma la costruzione dell'ala sud-est fu interrotta nel 1738, per la morte di Michele III Imperiali.\nIl nipote Michele IV, erede nella successione, trascorse la sua vita per lo pi\u00f9 a Napoli dove mor\u00ec nel 1782 senza lasciare discendenza. L'edificio, non ultimato e probabilmente mai utilizzato dalla famiglia dei feudatari, pass\u00f2 per alcuni anni al Regio Fisco, fu occupato dall'esercito francese nel 1806, infine fu riacquistato da Vincenzo Imperiali, marchese di Latiano e nuovo principe di Francavilla \"in burgensatico\", da questi pass\u00f2 al figlio Federico. Nel 1827 fu acquistato dai Filotico.\nLa famiglia Filotico \u00e8 riportata sul \"Librone magno delle famiglie manduriane\" dalla met\u00e0 del '500 col capostipite Giulio nel ceto civile (un'altra famiglia omonima, ma non imparentata, fu originata nel ceto popolare da un Ottavio, giunto a Manduria nel '600). Alla fine del '700, i discendenti di Giulio Filotico erano parte della cosiddetta \"distinta civilt\u00e0\" cittadina, composta da quelle famiglie che vivevano \"more nobilium\u201d, ascritte al ceto patrizio al tramontare del sistema feudale: il \"Magnifico\" Leonardo, \"doctor utriusque iuris\", ricopriva la carica di \"giudice ai contratti\"; il fratello Vincenzo, proprietario terriero, fu pittore di una certa fama, formatosi a Roma e Napoli (sue tele si conservano nelle principali chiese cittadine, nei centri vicini e in collezioni private). La famiglia risiedeva tra Manduria (nel proprio palazzo, ubicato nel Borgo di Porta Grande, in una traversa dell'attuale Corso XX Settembre) e Portici: Vincenzo Filotico, che ebbe anche intensi rapporti economici con gli Imperiali a Napoli, il 18 agosto 1827 acquist\u00f2 assieme al nipote Raffaele il vasto palazzo, disabitato e privo di arredi e suppellettili, insieme a parte dei possedimenti terrieri ex feudali. \nI Filotico nella generazione successiva completarono e arredarono il palazzo, realizzando le decorazioni interne secondo uno stile improntato all'austerit\u00e0 delle sue linee architettoniche. A met\u00e0 '800 vi dimor\u00f2 la celebre letterata napoletana Virginia Pulli, moglie di Leonardo Filotico, animatrice di un celebre salotto letterario a Napoli. Sempre alla stessa epoca risale la costruzione, sulla facciata nord dell'atrio, dell'ampio loggiato poggiante su arcate, con funzione di collegamento tra lo scalone e l'ala di nord-est. La parte mediana dell'androne al piano terra, che originariamente aveva dimensioni identiche a quelle del soprastante salone d'onore, con due pilastri nel mezzo, fu ridotta in larghezza per creare locali chiusi, sui due lati. L'altissima copertura del salone d'onore, danneggiata secondo alcune fonti gi\u00e0 dal terremoto di Terra d'Otranto del 1743, ma di certo ancora presente nel 1804, fu smantellata nella prima met\u00e0 del secolo XIX, a seguito dei danni causati da una tromba d'aria. Da allora l'ambiente, assai suggestivo, \u00e8 denominato \"salone scoperto\".\nL'immobile \u00e8 residenza privata della famiglia Filotico da ormai da due secoli, nove generazioni; i locali esterni del piano terra, destinati ad attivit\u00e0 commerciali, in seguito ad una divisione tra eredi nel dopoguerra passarono in parte ad altri proprietari, tra cui Unicredit Banca e la famiglia Schiavoni-Daversa.\nSottoposto a vincolo di tutela come \"immobile di rilevante interesse storico-artistico\" fin dal 1917, e denominato ufficialmente \"palazzo Imperiali-Filotico\" nel decreto emesso dal ministero dei Beni Culturali ai sensi della L.1089/1939, \u00e8 iscritto all'ADSI - Associazione Dimore Storiche Italiane - sezione Puglia.\nDi recente (2015) il portale d'accesso, l'androne e lo scalone monumentale sono stati sottoposti ad un intervento di restauro conservativo."}
{"id": "3988560", "revid": "1573940", "url": "https://it.wikipedia.org/wiki?curid=3988560", "title": "Hypselodoris emma", "text": "Hypselodoris emma \u00e8 un mollusco nudibranchio della famiglia Chromodorididae.\nDescrizione.\nCorpo di colore crema o giallo, con bordo violaceo o blu sia sul piede che sul mantello. Tre linee viola corrono lungo il corpo, mentre rinofori e branchie sono di colore bruno-arancio, sui primi talvolta compare un puntino bianco.\nDistribuzione e habitat.\nQuesta specie ha un areale Indo-Pacifico."}
{"id": "3988561", "revid": "29244", "url": "https://it.wikipedia.org/wiki?curid=3988561", "title": "Hypselodoris emmae", "text": ""}
{"id": "3988562", "revid": "48876776", "url": "https://it.wikipedia.org/wiki?curid=3988562", "title": "Unruhstadt", "text": ""}
{"id": "3988563", "revid": "767487", "url": "https://it.wikipedia.org/wiki?curid=3988563", "title": "Crocifisso di San Felice", "text": "Il Crocifisso di San Felice \u00e8 un dipinto a tempera e oro su tavola (343x432 cm) attribuito alla scuola di Giotto, databile al 1330 circa e conservato nella chiesa di San Felice in Piazza di Firenze.\nStoria e descrizione.\nLa croce, di cui non si hanno notizie antiche, fu attribuita a Giotto da Bode, Suida, Venturi, Frabriczy e Coletti, ipotesi oggi quasi unanimemente respinta anche se la lettura critica \u00e8 resa difficile dal cattivo stato di conservazione, col volto del Cristo rifatto.\nStilisticamente appare come una rilettura della \"Croce di Padova\", con una certa dolcezza di modellato nel corpo di Cristo, e in tale veste dovette avere una certa influenza sulla scuola locale, probabilmente pi\u00f9 dell'austera \"Croce di Ognissanti\", che invece \u00e8 oggi ritenuta in larga parte autografa.\nAlle estremit\u00e0 dei bracci della croce sono presenti i dolenti, Maria e Giovanni, a mezza figura, mentre nella cimasa si trova la rappresentazione del pellicano, allusione a Cristo e al suo sacrificio verso gli uomini. In basso appare mutila della parte terminale, in tutta probabilit\u00e0 una piccola rappresentazione simbolica del Golgota. Le forme semplificate dei pannelli accessori, rispetto alle elaborate cornici della \"Croce di Rimini\" o di quella di Padova, hanno fatto pensare anche a una datazione anteriore a quelle prove, magari agli inizi del Trecento, vicina alla Croce di Santa Maria Novella, ipotesi per\u00f2 poco seguita dalla critica pi\u00f9 recente."}
{"id": "3988564", "revid": "48876838", "url": "https://it.wikipedia.org/wiki?curid=3988564", "title": "Z\u00fcllichau", "text": ""}
{"id": "3988565", "revid": "48876867", "url": "https://it.wikipedia.org/wiki?curid=3988565", "title": "Boyadel", "text": ""}
{"id": "3988566", "revid": "599013", "url": "https://it.wikipedia.org/wiki?curid=3988566", "title": "Chazz\u00e0n", "text": ""}
{"id": "3988568", "revid": "1543377", "url": "https://it.wikipedia.org/wiki?curid=3988568", "title": "A Song Is Born", "text": "A Song Is Born \u00e8 un brano musicale interpretato da Ayumi Hamasaki e Keiko per il progetto no profit della Avex \"Song Nation\", istituito per raccogliere fondi per aiutare le vittime degli Attacchi terroristici dell'11 settembre 2001 del World Trade Center. Il brano \u00e8 stato composto da Tetsuya Komuro, ma a differenza degli altri due brani del progetto, \"The Meaning of Peace\" (duetto fra BoA e Koda Kumi) e \"Lovin' It\" (duettro fra Namie Amuro e Verbal degli M-Flo), il testo \u00e8 stato scritto da Ayumi Hamasaki. Nell'album della cantante \"I am...\" \u00e8 presente il brano cantato esclusivamente dalla Hamasaki.\nTracce.\nTesti e musiche di Ayumi Hamasaki e Tetsuya Komuro.\nDurata totale: 12:03"}
{"id": "3988569", "revid": "647919", "url": "https://it.wikipedia.org/wiki?curid=3988569", "title": "Shemin\u00ec 'Atz\u00e8ret", "text": ""}
{"id": "3988570", "revid": "36426", "url": "https://it.wikipedia.org/wiki?curid=3988570", "title": "Croce di San Felice", "text": ""}
{"id": "3988571", "revid": "738436", "url": "https://it.wikipedia.org/wiki?curid=3988571", "title": "Hitboded\u00f9t", "text": ""}
{"id": "3988575", "revid": "196390", "url": "https://it.wikipedia.org/wiki?curid=3988575", "title": "Chiesa di San Giuseppe Artigiano (L'Aquila)", "text": ""}
{"id": "3988577", "revid": "287204", "url": "https://it.wikipedia.org/wiki?curid=3988577", "title": "Mazghuna", "text": "Mazghuna () \u00e8 una localit\u00e0 archeologica nel governatorato di Giza, in Egitto. Si trova circa 5\u00a0km a sud di Dahshur ed \u00e8 nota per i resti di alcune piramidi in mattoni che si presume risalgano alla XII dinastia egizia.\nScoperta ed attribuzione delle piramidi.\nL'area venne esplorata nel 1910 da Ernest Mackay, il quale l'anno successivo collabor\u00f2 insieme a Gerald Wainwright agli scavi intrapresi in loco dall'egittologo britannico Flinders Petrie. I lavori riportarono alla luce i resti di due piramidi che, basandosi sulla semplice affinit\u00e0 nella pianta con la piramide di Amenemhat III ad Hawara, vennero arbitrariamente attribuite ad Amenemhat IV ed a Nefrusobek, gli ultimi due sovrani della XII dinastia, entrambi figli di Amenemhat III.\nTale attribuzione \u00e8 ormai piuttosto ben consolidata anche se non sono mancate obiezioni ad essa, tutte basate su prove altrettanto labili: alcuni studiosi hanno considerato l'eventualit\u00e0 di invertire i suddetti titolari delle due piramidi, mentre l'egittologo americano William C. Hayes ha evidenziato somiglianze strutturali tra i complessi di Mazghuna e la piramide di Khendjer, suggerendo quindi di posticiparne la datazione alla successiva XIII dinastia.\nA prescindere della reale identit\u00e0 dei titolari, nessuno venne mai sepolto in queste due piramidi. Di entrambe oggi non sono rimasti che gli ipogei e pochi blocchi della sovrastruttura.\nPiramide meridionale.\nLa \"piramide meridionale\" \u00e8 quella tradizionalmente attribuita ad Amenemhat IV, figlio e successore di Amenemhat III, e si trova a circa 5\u00a0km di distanza dalla piramide romboidale di Snefru.\nLa base della piramide doveva misurare 52,50\u00a0m di lato; ad essa si accedeva dal lato sud tramite un corridoio discendente sbarrato da un blocco di granito. Superato tale ostacolo il passaggio si interrompe bruscamente per un crollo, oltre il quale si scopr\u00ec l'esistenza di una sala che conduceva a un'anticamera e quindi alla camera funeraria. Questa conteneva un grande monolito in quarzite nel quale venne ricavato il sarcofago, assai simile a quello presente nella piramide di Hawara. Un massiccio blocco in granito pronto per sigillarne l'ingresso non venne mai impiegato. Il percorso d'accesso prevedeva anche dei pozzi per scoraggiare i violatori di tombe.\nAll'esterno dell'edificio sono stati trovati scarsi resti del tempio funerario che doveva avere tre grandi ambienti oltre a molti pi\u00f9 piccoli, e di un santuario. L'intero complesso era circondato da un muro in mattoni in buona parte rinvenuto.\nPiramide settentrionale.\nLa \"piramide settentrionale\" \u00e8 comunemente ritenuta appartenere a Nefrusobek, sorella e succeditrice di Amenemhat IV.\nL'edificio doveva essere pi\u00f9 grande della sua vicina a sud, ma la sovrastruttura non venne nemmeno iniziata. Sul lato nord dell'edificio si poteva accedere a un passaggio ad U, intervallato da due sale e da altrettante sarcinesche in pietra, al termine del quale si accedeva all'anticamera e quindi alla camera funeraria. Questa era quasi completamente occupata da un monolito in quarzite nel quale venne scolpito il sarcofago e la cassa canopica, e dalla pesante (42 tonnellate) lastra dello stesso materiale che ancora attende di essere impiegata per coprire il tutto. Curiosamente, superata la camera funeraria si poteva giungere a un'altra sala, dalla funzione tuttora incompresa.\nAll'esterno della piramide sono state rinvenute le vestigia della rampa processionale, mentre lo stesso non si pu\u00f2 dire del tempio funerario e del tempio a valle, completamente scomparsi."}
{"id": "3988578", "revid": "48877082", "url": "https://it.wikipedia.org/wiki?curid=3988578", "title": "Trebschen", "text": ""}
{"id": "3988579", "revid": "48877103", "url": "https://it.wikipedia.org/wiki?curid=3988579", "title": "Saabor", "text": ""}
{"id": "3988580", "revid": "327943", "url": "https://it.wikipedia.org/wiki?curid=3988580", "title": "Mazguneh", "text": ""}
{"id": "3988581", "revid": "767487", "url": "https://it.wikipedia.org/wiki?curid=3988581", "title": "I Am... (Ayumi Hamasaki)", "text": "I Am... \u00e8 il quarto album studio della cantante giapponese Ayumi Hamasaki, pubblicato il 1\u00ba gennaio 2002 in Giappone.\nL'album segna una evoluzione nello stile musicale della Hamasaki, che si sposta dai temi della \"solitudine e confusione\" che avevano contraddistinto i suoi lavori precedenti per incorporare elementi di musica rock ed elettronica nella sua musica. \"I Am...\" \u00e8 stato un notevole successo commerciale, sia in Giappone, dove ha venduto quasi tre milioni di copie, che nel reso dell'Asia.\nA Singapore \"I Am...\" ha venduto oltre 10.000 copie, un risultato piuttosto raro per un album giapponese.\nTematiche.\n\"I Am...\", pubblicato nel gennaio 2002, stabil\u00ec vari cambiamenti per la Hamasaki. La cantante accrebbe il suo controllo creativo componendo tutte le canzoni dell'album con lo pseudonimo \"Crea\", gi\u00e0 usato nel 2000 per il singolo \"M\". \"Connected\" e \"A Song Is Born\" fanno eccezione. \"I Am...\" mostra inoltre un cambiamento a livello dei testi della Hamasaki, allontanandosi dai temi di \"solitudine e confusione\" che caratterizzavano gli album dell'inizio della sua carriera. Scossa dagli attacchi terroristici dell'11 settembre, Ayumi Hamasaki ri-concep\u00ec \"I Am...\", concentrandosi su temi come la fede e la pace nel mondo. \"A Song Is Born\", nello specifico, \u00e8 direttamente ispirata dalla tragedia.. Il singolo, un duetto con Keiko Yamada, fu pubblicato come parte del progetto di beneficenza della Avex \"Song Nation\".\nCopertina.\nLa cantante decise inoltre di cambiare la copertina dell'album, e si fece ritrarre in veste di \"musa della pace\", spiegando:\nSulla copertina dell'album, la cantante giapponese \u00e8 ritratta su uno sfondo naturale, nuda e coperta di piante rampicanti e con una colomba bianca sulla spalla.\nEsiti internazionali.\nNel 2002, la Hamasaki diede il suo primo concerto al di fuori del Giappone, agli MTV Asia Awards a Singapore, evento durante il quale fu premiata con un premio come \"Cantante giapponese pi\u00f9 influente in Asia\". Per supportare \"I Am...\" Ayumi Hamasaki intraprese due tourn\u00e9e, \"Ayumi Hamasaki Arena Tour 2002 A\" e \"Ayumi Hamasaki Stadium Tour 2002 A\".\nNel novembre 2002 la cantante, con il nome di \"Ayu\", pubblic\u00f2 il suo primo singolo europeo, \"Connected\", una canzone trance da \"I Am...\" composta dal DJ Ferry Corsten. Fu pubblicato in Germania dall'etichetta \"Drizzly\". Ayumi Hamasaki continu\u00f2 a pubblicare singoli remixati in Germania per la \"Drizzly\" fino al 2005.\nTracce.\nTesti e musiche di Ayumi Hamasaki, eccetto dove indicato."}
{"id": "3988588", "revid": "110157", "url": "https://it.wikipedia.org/wiki?curid=3988588", "title": "Protamina cloridrato", "text": "Il cloridrato di protamina \u00e8 una proteina ricca in arginina, utilizzata come farmaco utilizzato per combattere gli eventuali effetti emorragici provocati da somministrazione di eparina.\nLa protamina agisce formando un composto chimico, pertanto non deve essere somministrata insieme ad altri farmaci, in particolare antibiotici. L'eventuale formazione di precipitati, infatti, annullerebbe totalmente l'effetto legante del farmaco.\nA differenza delle altre protamine, nella somministrazione di cloridrato di protamina non si \u00e8 osservato effetto rebound dell'eparina."}
{"id": "3988589", "revid": "110157", "url": "https://it.wikipedia.org/wiki?curid=3988589", "title": "No Doubt (702)", "text": "No Doubt \u00e8 l'album di debutto del gruppo r&amp;b 702, pubblicato per Biv 10 Records - Motown Records l'8 ottobre 1996.\nNel novembre 1997 l'album \u00e8 stato certificato disco d'oro negli Stati Uniti, dopo aver superato le 500.000 copie."}
{"id": "3988591", "revid": "287204", "url": "https://it.wikipedia.org/wiki?curid=3988591", "title": "Emilio Portaluppi", "text": ""}
{"id": "3988593", "revid": "287204", "url": "https://it.wikipedia.org/wiki?curid=3988593", "title": "Xanthichthys", "text": "Xanthichthys \u00e8 un genere di pesci d'acqua salata appartenentei alla famiglia Balistidae.\nDistribuzione e habitat.\nQueste specie sono diffuse nell'Indo-Pacifico (soltanto una specie, \"Xanthichthys ringens\", \u00e8 diffusa nell'Oceano Atlantico). Abitano acque mediamente profonde, intorno a scogliere e reef corallino.\nDescrizione.\nLa forma del corpo \u00e8 quella tipica dei pesci balestra, con corpo a profilo ovaloide, testa grossa, occhi grandi, piccolo peduncolo caudale. La bocca \u00e8 munita di un becco coriaceo. Le pinne dorsale e anale sono opposte e simmetriche, le ventrali quasi atrofizzate, la pinna caudale \u00e8 a delta. Sul dorso \u00e8 presente la tipica pinna a grilletto che d\u00e0 il nome comune alle specie della famiglia.\nLa livrea \u00e8 differente per ciascuna specie.\nTutte le specie raggiungono la lunghezza massima di 25\u201330\u00a0cm.\nPesca.\nTutte le specie sono pescate nei luoghi d'origine per l'alimentazione umana.\nAcquariofilia.\nTutte le specie possono essere ospitate in acquari pubblici: alcune sono commercializzate anche per l'acquariofilia privata.\nSpecie.\nIl genere comprende 6 specie:"}
{"id": "3988595", "revid": "599013", "url": "https://it.wikipedia.org/wiki?curid=3988595", "title": "Lorenzo Modulo", "text": "Carriera.\nGioca con il Padova in Prima Categoria (due stagioni) e in Prima Divisione (quattro stagioni), disputando in totale 95 partite segnando una rete. Debutta il 12 ottobre 1919 nella partita Padova-Hellas Verona (7-0). Gioca la sua ultima partita con i biancoscudati l'11 gennaio 1925 in Milan-Padova (1-3)."}
{"id": "3988600", "revid": "738436", "url": "https://it.wikipedia.org/wiki?curid=3988600", "title": "Hitbonen\u00f9t", "text": ""}
{"id": "3988608", "revid": "1573940", "url": "https://it.wikipedia.org/wiki?curid=3988608", "title": "Hypselodoris festiva", "text": "Hypselodoris festiva () \u00e8 un mollusco nudibranchio della famiglia Chromodorididae.\nDescrizione.\nCorpo di colore blu, con bordo giallo e interno del mantello a striature gialle, che nel centro talvolta formano una linea unica. Presenti chiazze nere. Rinofori di colore rosso-arancio, ciuffo branchiale di colore bianco-rosso chiaro, con striature rosse. Fino a 3 centimetri.\nDistribuzione e habitat.\nQuesta specie \u00e8 diffusa in Giappone e Hong Kong."}
{"id": "3988609", "revid": "834", "url": "https://it.wikipedia.org/wiki?curid=3988609", "title": "Incendio forestale", "text": ""}
{"id": "3988610", "revid": "103909784", "url": "https://it.wikipedia.org/wiki?curid=3988610", "title": "Schweinitz", "text": ""}
{"id": "3988615", "revid": "1573940", "url": "https://it.wikipedia.org/wiki?curid=3988615", "title": "Felimare cantabrica", "text": "Felimare cantabrica () \u00e8 un mollusco nudibranchio della famiglia Chromodorididae.\nDescrizione.\nCorpo di colore blu, con bordo del mantello giallo-bianco. Interno del mantello a striature gialle, che nel centro talvolta formano una linea unica. Rinofori di colore blu con una linea gialla, ciuffo branchiale di colore blu, con striature gialle..\nDistribuzione e habitat.\nQuesta specie \u00e8 diffusa nel mar Mediterraneo, in particolare in Spagna."}
{"id": "3988618", "revid": "726373", "url": "https://it.wikipedia.org/wiki?curid=3988618", "title": "Il segno del toro", "text": "Il segno del toro (\"Taurus Rising\") \u00e8 una soap opera australiana in 21 puntate trasmesse per la prima volta nel 1982.\nOriginariamente destinata ad essere un sostituto di \"I Sullivans\" (1976-1983, 1.114 puntate), \u00e8 incentrata su due ricche famiglie antagoniste di Sydney, i Brent e i Drysdale. A queste si aggiungono altre due famiglie satelliti, i Blake e i Farrer. \u00c8 una \"soap\" di stampo classico condita da gelosie e tradimenti. Fu annullata dopo 21 puntate. La \"soap\" \u00e8 stata poi distribuita in alcuni mercati internazionali ed \u00e8 stata successivamente venduta alla televisione via cavo americana, distribuita come una miniserie in 21 parti.\nProduzione.\nIl serial fu prodotto da Grundy Television Productions. Le musiche furono composte da Garry McDonald e Laurie Stone.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa in Australia nel 1982 sulla rete televisiva Nine Network. In Italia \u00e8 stata trasmessa con il titolo \"Il segno del toro\" a partire dal 27 giugno 1986 in prima serata su Canale 5."}
{"id": "3988619", "revid": "767487", "url": "https://it.wikipedia.org/wiki?curid=3988619", "title": "Roberto Andreoli", "text": "Carriera.\nDebutta in Serie C1 con il Forl\u00ec nel 1981 restandovi per tre anni, prima di passare alla Cavese dove gioca altri due campionati di Serie C1.\nDopo un anno a Parma dove non scende mai in campo in gare di campionato, si trasferisce alla Sambenedettese con cui debutta in Serie B disputando 70 gare nell'arco di due stagioni.\nNel 1989 si accasa all'Empoli. Nel 1991 passa alla Salernitana. L'anno dopo gioca la sua ultima stagione da professionista, al Russi. Nel 1993 si ritira."}
{"id": "3988620", "revid": "46931", "url": "https://it.wikipedia.org/wiki?curid=3988620", "title": "Taurus Rising", "text": ""}
{"id": "3988622", "revid": "599013", "url": "https://it.wikipedia.org/wiki?curid=3988622", "title": "Teodoro Piccinno", "text": "Carriera.\nDopo aver militato nelle giovanili dell'Inter, debutta in Serie C1 con il Brindisi nel 1985 e, dopo un anno al Nola in Serie C2, debutta in Serie B con il Catanzaro nel 1988.\nL'anno successivo passa alla Casertana dove, dopo una lunga rimonta al termine del campionato di Serie C1 1990-1991, raggiunge nuovamente la Serie B. Resta un altro anno a Caserta prima di disputare un'altra stagione in serie cadetta con il Taranto.\nNegli anni successivi \u00e8 in Serie C1 con Casarano, Barletta, Carpi, in Serie C2 con il Nard\u00f2, ed infine chiude la carriera tra i dilettanti con Taurisano, Pro Italia Galatina e Francavilla Fontana."}
{"id": "3988623", "revid": "125015913", "url": "https://it.wikipedia.org/wiki?curid=3988623", "title": "Cucina austriaca", "text": "La cucina austriaca (\"\u00d6sterreichische K\u00fcche\") \u00e8 stata sviluppata in Austria sotto la notevole influenza dei paesi storicamente parte dell'impero austro-ungarico. Pertanto si ritrovano contaminazioni da parte delle tradizioni alimentari di Repubblica Ceca, Ungheria, Germania, Italia, dell'ex Iugoslavia, e in tempi recenti perfino di Grecia e Turchia, gi\u00e0 di per s\u00e9 ancorate alle tradizioni dei popoli di lingua tedesca.\nPrimi piatti.\nPopolare nella cucina austriaca \u00e8 la zuppa. Tra le pi\u00f9 celebri vi sono:\nSecondi piatti.\nTra i secondi piatti ritroviamo il Wiener Schnitzel, pietanza che assomiglia molto alla cotoletta alla milanese; il Kalbsrahmgulasch, uno spezzatino di vitello con canederli a base di pane; lo Zwiebelrostbraten, costata di manzo arrostita accompagnata con della cipolla; il Tiroler Gr\u00f6stl, costituito da carne cotta assieme a uova e patate e la Gef\u00fcllte Paprika, peperoni riempiti con sugo di pomodoro e della carne.\nCome contorni, questo tipo di cucina condivide, con la cucina tedesca e svizzera, la tipica insalata di patate. A base di patate \u00e8 anche il \"Kartoffelk\u00e4se\" (letteralmente, \"formaggio di patate\"), che - nonostante il nome - non contiene formaggio: \u00e8 una crema spalmabile a base di purea di patate e panna acida aromatizzate.\nDolci.\nNella cultura culinaria austriaca, riveste notevole importanza la torta Sacher, nata nel 1832 e la cui ricetta originale \u00e8 segreta. Tipico del paese \u00e8 anche lo strudel oltre ai Marillenkn\u00f6del, ai Germkn\u00f6del e alla Kaiserschmarrn\nBevande.\nTra le bevande analcoliche \u00e8 consumato il succo di mele (Apfelsaft). Tra gli alcolici, il Paese vanta una notevole produzione di vino e birra."}
{"id": "3988625", "revid": "1573940", "url": "https://it.wikipedia.org/wiki?curid=3988625", "title": "Felimare zebra", "text": "Felimare zebra () \u00e8 un mollusco nudibranchio della famiglia Chromodorididae."}
{"id": "3988633", "revid": "110157", "url": "https://it.wikipedia.org/wiki?curid=3988633", "title": "Campionati austriaci di sci alpino 2010", "text": "I Campionati austriaci di sci alpino 2010 si sono svolti a Innerkrems tra il 15 e il 23 marzo. Il programma ha incluso gare di discesa libera, supergigante, slalom gigante, slalom speciale e supercombinata, tutte sia maschili sia femminili.\nTrattandosi di competizioni valide anche ai fini del punteggio FIS, vi hanno partecipato anche sciatori di altre federazioni, senza che questo consentisse loro di concorrere al titolo nazionale austriaco.\nRisultati.\nUomini.\nDiscesa libera.\nData: 23 marzo\nOre: \nPista: Gr\u00fcnleitennock\nPartenza: 2\u00a0128\u00a0m\u00a0s.l.m.\nArrivo: 1\u00a0080\u00a0m\u00a0s.l.m.\nLunghezza: 1\u00a0555\u00a0m\nDislivello: 573\u00a0m\nTracciatore: \nSupergigante.\nData: 20 marzo\nOre: \nPista: Gr\u00fcnleitennock\nPartenza: 2\u00a0128\u00a0m\u00a0s.l.m.\nArrivo: 1\u00a0080\u00a0m\u00a0s.l.m.\nLunghezza: 1\u00a0555\u00a0m\nDislivello: 573\u00a0m\nTracciatore: \nSlalom gigante.\nData: 17 marzo\n1\u00aa manche:\nOre: \nPista: K\u00e4rnten 2006\nPartenza: 1\u00a0908\u00a0m\u00a0s.l.m.\nArrivo: 1\u00a0555\u00a0m\u00a0s.l.m.\nDislivello: 353\u00a0m\nTracciatore:\n2\u00aa manche:\nOre: \nPista: K\u00e4rnten 2006\nPartenza: 1\u00a0908\u00a0m\u00a0s.l.m.\nArrivo: 1\u00a0555\u00a0m\u00a0s.l.m.\nDislivello: 353\u00a0m\nTracciatore:\nSlalom speciale.\nData: 17 marzo\n1\u00aa manche:\nOre: \nPista: K\u00e4rnten 2006\nPartenza: 1\u00a0725\u00a0m\u00a0s.l.m.\nArrivo: 1\u00a0555\u00a0m\u00a0s.l.m.\nDislivello: 170\u00a0m\nTracciatore:\n2\u00aa manche:\nOre: \nPista: K\u00e4rnten 2006\nPartenza: 1\u00a0725\u00a0m\u00a0s.l.m.\nArrivo: 1\u00a0555\u00a0m\u00a0s.l.m.\nDislivello: 170\u00a0m\nTracciatore:\nSupercombinata.\nData: 19 marzo\n1\u00aa manche:\nOre: \nPista: Gr\u00fcnleitennock\nPartenza: 2\u00a0128\u00a0m\u00a0s.l.m.\nArrivo: 1\u00a0555\u00a0m\u00a0s.l.m.\nDislivello: 573\u00a0m\nTracciatore:\n2\u00aa manche:\nOre: \nPista: K\u00e4rnten 2006\nPartenza: 1\u00a0725\u00a0m\u00a0s.l.m.\nArrivo: 1\u00a0555\u00a0m\u00a0s.l.m.\nDislivello: 170\u00a0m\nTracciatore:\nDonne.\nDiscesa libera.\nData: 23 marzo\nOre: \nPista: Gr\u00fcnleitennock\nPartenza: 2\u00a0128\u00a0m\u00a0s.l.m.\nArrivo: 1\u00a0080\u00a0m\u00a0s.l.m.\nLunghezza: 1\u00a0555\u00a0m\nDislivello: 573\u00a0m\nTracciatore: \nSupergigante.\nData: 20 marzo\nOre: \nPista: Gr\u00fcnleitennock\nPartenza: 2\u00a0128\u00a0m\u00a0s.l.m.\nArrivo: 1\u00a0080\u00a0m\u00a0s.l.m.\nLunghezza: 1\u00a0555\u00a0m\nDislivello: 573\u00a0m\nTracciatore: \nSlalom gigante.\nData: 16 marzo\n1\u00aa manche:\nOre: \nPista: K\u00e4rnten 2006\nPartenza: 1\u00a0908\u00a0m\u00a0s.l.m.\nArrivo: 1\u00a0555\u00a0m\u00a0s.l.m.\nDislivello: 353\u00a0m\nTracciatore:\n2\u00aa manche:\nOre: \nPista: K\u00e4rnten 2006\nPartenza: 1\u00a0908\u00a0m\u00a0s.l.m.\nArrivo: 1\u00a0555\u00a0m\u00a0s.l.m.\nDislivello: 353\u00a0m\nTracciatore:\nSlalom speciale.\nData: 15 marzo\n1\u00aa manche:\nOre: \nPista: K\u00e4rnten 2006\nPartenza: 1\u00a0725\u00a0m\u00a0s.l.m.\nArrivo: 1\u00a0555\u00a0m\u00a0s.l.m.\nDislivello: 170\u00a0m\nTracciatore:\n2\u00aa manche:\nOre: \nPista: K\u00e4rnten 2006\nPartenza: 1\u00a0725\u00a0m\u00a0s.l.m.\nArrivo: 1\u00a0555\u00a0m\u00a0s.l.m.\nDislivello: 170\u00a0m\nTracciatore:\nSupercombinata.\nData: 19 marzo\n1\u00aa manche:\nOre: \nPista: Gr\u00fcnleitennock\nPartenza: 2\u00a0128\u00a0m\u00a0s.l.m.\nArrivo: 1\u00a0555\u00a0m\u00a0s.l.m.\nDislivello: 573\u00a0m\nTracciatore:\n2\u00aa manche:\nOre: \nPista: K\u00e4rnten 2006\nPartenza: 1\u00a0725\u00a0m\u00a0s.l.m.\nArrivo: 1\u00a0555\u00a0m\u00a0s.l.m.\nDislivello: 170\u00a0m\nTracciatore:"}
{"id": "3988636", "revid": "1573940", "url": "https://it.wikipedia.org/wiki?curid=3988636", "title": "Hypselodoris kanga", "text": "Hypselodoris kanga \u00e8 un mollusco nudibranchio della famiglia Chromodorididae.\nDescrizione.\nCorpo di colore azzurro, pi\u00f9 chiaro sul piede, con puntini di colore giallo, pi\u00f9 grandi, e neri, pi\u00f9 piccoli, su tutto il corpo. Il bordo del mantello e del piede \u00e8 puntinato, oltre che in giallo e nero, anche in blu brillante. I rinofori sono di colore nero sulla base, poi quasi bianchi e, nella parte terminale, rossi. Il ciuffo branchiale \u00e8 di colore rosso, nero e quasi bianco nella parte interna.\nDistribuzione e habitat.\nSpecie diffusa nell'oceano Indiano, dal Mar Rosso e dalla Tanzania fino ad Hong Kong."}
{"id": "3988638", "revid": "729019", "url": "https://it.wikipedia.org/wiki?curid=3988638", "title": "Tarrant Keyneston", "text": "Tarrant Keyneston \u00e8 un comune (parrocchia civile) inglese nel Nord Dorset, situato nell'omonima valle, 8\u00a0km a sud-est di Blandford Forum. Nel 2011 contava 296 abitanti."}
{"id": "3988639", "revid": "1428919", "url": "https://it.wikipedia.org/wiki?curid=3988639", "title": "Bill Champlin", "text": "Biografia.\nPrimi anni.\nNato a Oakland, California, fin da piccolo dimostra una predisposizione per il pianoforte e la chitarra. Nel 1961, mentre frequenta la Tamalpais High School, nella cittadina di Mid Valley, California, fonda la sua prima band, gli Opposite Six; l'anno successivo incomincia a comporre e scrivere la propria musica. Successivamente si iscrive all'universit\u00e0, ma viene convinto da un suo professore ad abbandonare gli studi e dedicarsi esclusivamente alla professione del musicista.\nSons of Champlin e carriera solista.\nNel 1967 Champlin fonda la band Sons of Champlin, con la quale nel 1969 incide il primo album, \"Loosen Up Naturally\", al quale seguono altri sei, fino al 1977, anno in cui il gruppo si scioglie.\nTrasferitosi a Los Angeles, inizia un'intensa attivit\u00e0 in studio di registrazione, cantando in centinaia di dischi di altri artisti, tra i quali Donna Summer, Alice Cooper, Lee Ritenour, Herbie Hancock, Paulinho Da Costa, Al Jarreau, Patti LaBelle, Elton John e numerosi altri.\nNel 1978 pubblica il suo primo album solista, \"Single\", nel quale suonano importanti artisti quali Bobby Kimball, Jeff Porcaro, Steve Porcaro, Steve Lukather e Jay Graydon.\nNel 1979 vinse il suo primo Grammy Award per aver scritto, insieme a David Foster e Jay Graydon, il brano \"After the Love Has Gone\", inciso dagli Earth, Wind &amp; Fire nell'album \"I Am\".\nNel 1981 vince il suo secondo Grammy, per il brano \"Turn Your Love Around\", scritto per George Benson assieme a Jay Graydon e Steve Lukather.\n\u00c8 dello stesso anno il suo secondo album solista, \"Runaway\", al quale collaborano anche importanti musicisti quali Abraham Laboriel, Steve Lukather, David Foster e Tom Scott.\nNel 1988 incide una propria versione del brano di Quincy Jones \"In the Heat of the Night\", che viene usato come sigla dell'omonima serie televisiva americana.\nNel 1990 pubblica il suo terzo album solista, \"No Wasted Moments\", al quale partecipano anche Jason Scheff, Lee Loughnane e Walt Parazaider, membri dei Chicago.\nAd esso seguono \"Burn Down the Night\" (1992), \"Through It All\" (1994) e \"He Started to Sing\", nei quali collabora con il tastierista-produttore Greg Mathieson e il chitarrista Bruce Gaitsch.\n\u00c8 del 1996 l'album live \"Mayday\", registrato alla Leeds Rehersal Facility a North Hollywood, California.\nNel 1997 i Sons of Champlin si riuniscono, e con essi Champlin registra gli album \"Live at the Luther Burbank Center\" (1998), \"Secret\" e \"Hip Lil' Dreams\" (2002).\nIl successivo e ultimo album soloista di Champlin \u00e8 del 2008, \"No Place Left to Fall\", che vede la partecipazione di artisti quali Peter Cetera, Michael English, Tamara Champlin, Will Champlin, Steve Lukather, Billy Ward, Bruce Gaitsch e tanti altri.\nI Chicago.\nNel 1981 entra a far parte della band Chicago, nel ruolo di tastierista, chitarrista e cantante. Per il gruppo egli compone numerosi brani, e canta da solista in alcuni dei pezzi pi\u00f9 celebri, tra i quali \"Hard Habit to Break\" (1984), \"I Don't Wanna Live Without Your Love\", \"You're Not Alone\" e \"Look Away\" (1989). Nel 1990 Champlin scrive e produce il brano \"Hearts in Trouble\", che registra con i Chicago e che entra a far parte della colonna sonora del film \"Giorni di tuono\" (\"Days of Thunder\"), con Tom Cruise nel ruolo di protagonista.\nNegli anni novanta Champlin svolge un importante e intenso ruolo di arrangiatore negli album dei Chicago \"Night &amp; Day Big Band\" (1995) e \"\" (1998).\nNel 2008, in seguito all'uscita del suo ultimo disco \"No Place Left to Fall\", Champlin decide di lasciare il gruppo, per dedicarsi ai suoi progetti da solista.\nAl suo posto arriva nei Chicago il tastierista-cantante Lou Pardini.\nVita privata.\nChamplin \u00e8 sposato dal 1982 con la sua seconda moglie Tamara Champlin, cantante e compositrice, con la quale ha avuto un figlio, Will Champlin, anch'esso cantante e polistrumentista, laureatosi al Berklee College of Music, a Boston, Massachusetts.\nChamplin ha inoltre altri due figli, dal precedente matrimonio."}
{"id": "3988642", "revid": "767487", "url": "https://it.wikipedia.org/wiki?curid=3988642", "title": "Blood of the Saints", "text": "Blood of the Saints \u00e8 il quarto album studio del gruppo musicale tedesco Powerwolf.\nL'album contiene 11 tracce, \u00e8 stato pubblicato l'8 agosto 2011 sotto la Metal Blade Records e da esso sono stati estratti due singoli: \"We Drink Your Blood\" e \"Sanctified with Dynamite\"."}
{"id": "3988646", "revid": "506294", "url": "https://it.wikipedia.org/wiki?curid=3988646", "title": "S\u0101dhana", "text": ""}
{"id": "3988647", "revid": "336956", "url": "https://it.wikipedia.org/wiki?curid=3988647", "title": "M32 MGL", "text": ""}
{"id": "3988649", "revid": "46931", "url": "https://it.wikipedia.org/wiki?curid=3988649", "title": "Il segno del Toro", "text": ""}
{"id": "3988665", "revid": "729019", "url": "https://it.wikipedia.org/wiki?curid=3988665", "title": "Periartrite", "text": "La periartrite \u00e8 una malattia infiammatoria, degenerativa o mista che coinvolge i tessuti periarticolari."}
{"id": "3988666", "revid": "29244", "url": "https://it.wikipedia.org/wiki?curid=3988666", "title": "Ciuffo branchiale", "text": ""}
{"id": "3988685", "revid": "903558", "url": "https://it.wikipedia.org/wiki?curid=3988685", "title": "Alchechengio", "text": ""}
{"id": "3988689", "revid": "767487", "url": "https://it.wikipedia.org/wiki?curid=3988689", "title": "Lingue maleo-polinesiache occidentali", "text": "Le lingue maleo-polinesiache occidentali fanno parte della famiglia delle lingue austronesiane e costituiscono uno dei sottogruppi del gruppo di lingue maleo-polinesiache. \nClassificazione.\nCollocazione all'interno delle lingue maleo-polinesiane.\nL'esistenza d'un gruppo maleo-polinesiaco occidentale resta una questione aperta, bench\u00e9 questo sottogruppo sia spesso presentato come chiaramente stabilito. Per Robert Blust (1999), il sottogruppo serve soprattutto per collocare le lingue maleo-polinesiache che non si \u00e8 potuto classificare nel sottogruppo centro-orientale. Per Blust, un proto-maleo-polinesiaco-occidentale, se venisse ricostruito non si differenzierebbe dal proto-maleopolinesiaco. Malgrado ci\u00f2, esistono numerose proposte di classificazione interna.\nClassificazione interna.\nPer risolvere il problema, Malcolm Ross (1995), ha abbandonato l'idea di presentare una classificazione genetica. Ha invece introdotto una lista di ventiquattro sottogruppi individuabili dal maleo-polinesiaco occidentale e li ha proposti come un punto di partenza per le ricerche future. Adelaar ha ripreso questa metodologia riducendo a ventitr\u00e9 il numero dei gruppi:\nLe differenze con Ross (1995) sono importanti. Ad esempio, al posto delle lingue filippine, Ross aveva diversi sottogruppi: il batanik, il filippino del Nord, il m\u00e9so-filippino, il filippino del Sud ed il mindanao del Sud, similmente per i sottogruppi del Sulawesi."}
{"id": "3988691", "revid": "140509", "url": "https://it.wikipedia.org/wiki?curid=3988691", "title": "Armando Gallo", "text": "Biografia.\nIncominci\u00f2 la sua attivit\u00e0 giornalistica nel 1967 intervistando i Beatles a Londra per conto del periodico musicale italiano Big. Ispirato dall'esperienza, nel 1970 lasci\u00f2 il suo precedente lavoro da geometra e divenne corrispondente da Londra per il settimanale Ciao 2001, occupandosi della scena pop e rock britannica dell'epoca.\nNal 1971 divenne fotografo al seguito dei Genesis, gruppo di rock progressivo britannico, che aiut\u00f2 con in suoi servizi ad affermarsi soprattutto in Italia. Sue fotografie del gruppo o dei singoli componenti comparvero sulle copertine degli album \"Foxtrot\", \"Genesis Live\" e \"Seconds Out\". Gallo cur\u00f2 anche la traduzione dei loro testi per le edizioni italiane degli album pubblicati dal 1973 al 1980.\nNel 1974 si rec\u00f2 in California con la Premiata Forneria Marconi come addetto stampa. L'anno seguente divenne corrispondente da Los Angeles per il settimanale italiano TV Sorrisi e Canzoni. Nel 1982 fond\u00f2 con il fratello Claudio la Fratelli Gallo Editori, casa editrice che ha pubblicato oltre 40 libri oltre alla rivista mensile PIX Photorock.\nDal 1978 \u00e8 membro della Hollywood Foreign Press Association e, in quanto tale, anche della giuria dei Golden Globe. Nel 1992 diresse il videoclip degli U2 \"Even Better Than the Real Thing\". Vive a Los Angeles e collabora fra l'altro con i periodici italiani \"Grazia\" e \"Oggi\".\nLa sua opera di pi\u00f9 alto profilo fu un libro in inglese sui Genesis, pubblicato nel 1978, dal titolo \"Genesis - the Evolution of a Rock Band,\" il primo in assoluto dedicato alla band britannica. La biografia, aggiornata alla fine del 1979, usc\u00ec di nuovo nel 1980 con il titolo \"Genesis -\" \"I Know What I Like\" per la casa editrice D.I.Y. fondata appositamente dallo stesso Gallo; la prima edizione italiana, tradotta da Marco Ferranti, usc\u00ec sempre per la D.I.Y. nel 1981 col titolo \"Genesis - la loro leggenda\". Ai Genesis Gallo dedic\u00f2 in seguito altri due libri, prevalentemente fotografici, e ne realizz\u00f2 uno analogo su Peter Gabriel, loro cofondatore e frontman sino al 1975, nonch\u00e9 suo amico personale. Nel 2015 ha ideato e corealizzato la app interattiva per iPad \"Genesis - I Know What I Like\", basata sul libro omonimo."}
{"id": "3988693", "revid": "1543377", "url": "https://it.wikipedia.org/wiki?curid=3988693", "title": "Tarvita", "text": "Tarvita \u00e8 un comune (\"municipio\" in spagnolo) della Bolivia nella provincia di Juana Azurduy de Padilla (dipartimento di Chuquisaca) con 14.261 abitanti (dato 2012).\nCantoni.\nIl comune \u00e8 suddiviso in 3 cantoni (popolazione al 2012):"}
{"id": "3988694", "revid": "767487", "url": "https://it.wikipedia.org/wiki?curid=3988694", "title": "\u00c1ngel De Cicco", "text": "Caratteristiche tecniche.\nGiocava come ala destra, ma poteva ricoprire anche il ruolo di mezzala destra. Veloce e abile nell'effettuare i cross anche in corsa, era capace di tiri precisi.\nCarriera.\nClub.\nDe Cicco debutt\u00f2 in Primera Divisi\u00f3n argentina nella stagione 1940 con la maglia del Rosario Central. Rimase a lungo con la formazione giallo-blu, e riusc\u00ec a diventarne l'ala destra titolare con delle prestazioni che salivano di qualit\u00e0 di stagione in stagione. Assomm\u00f2 65 presenze tra il 1940 e il 1948, segnando 14 reti. Nel 1949 pass\u00f2, insieme a Lidoro Soria, dal Rosario Central al River Plate: giunto al nuovo club, sostitu\u00ec per un certo periodo Juan Carlos Mu\u00f1oz nel ruolo d'ala destra. Lasci\u00f2 la societ\u00e0 dopo 9 partite e 4 gol in campionato: per il torneo del 1950 pass\u00f2 al Quilmes, dove gioc\u00f2 per due stagioni."}
{"id": "3988696", "revid": "1543377", "url": "https://it.wikipedia.org/wiki?curid=3988696", "title": "Jared Allen", "text": "Carriera professionistica.\nKansas City Chiefs.\nAllen fu scelto dai Chiefs nel corso del quarto giro (126\u00ba assoluto) del Draft NFL 2004 e firm\u00f2 un contratto annuale del valore di 100.000 dollari. Il 21 maggio 2007, Allen, divenuto un restricted free agent, firm\u00f2 per un altro anno coi Chiefs, questa volta per 2,35 milioni di dollari. Il 2 dicembre 2007, Allen ricevette un passaggio da touchdown contro i San Diego Chargers. Il 23 dicembre 2007, Allen ricevette un altro passaggio da touchdown contro i Detroit Lions.\nAllen fu convocato come defensive end titolare della AFC nel Pro Bowl 2007 e guid\u00f2 la NFL in sack con 15,5, e fu inoltre inserito nella formazione ideale della stagione All-Pro stilata dalla Associated Press.\nNel febbraio 2008, i Chiefs usarono la franchise tag su Allen, facendogli firmare un contratto annuale da 8,8 milioni di dollari per il 2008.\nMinnesota Vikings.\n2008.\nIl 22 aprile 2008, i Chiefs scambiarono Allen coi Minnesota Vikings in cambio di una scelta del primo giro, che essi utilizzarono per scegliere l'offensive tackle Branden Albert, e due scelte del terzo, una delle quali usata per prendere Jamaal Charles, oltre a scambiarsi le scelte del sesto giro del Draft NFL 2008. I Vikings in seguito firmarono con Allen un contratto di sei anni, con quello che fu all'epoca il contratto pi\u00f9 oneroso firmato da un uomo della linea difensiva nella storia della NFL. Ad Allen fu dato un bonus di 8 milioni di dollari nel 2010, mentre il contratto ammont\u00f2 a 72,36 milioni di dollari totali pagati dai Vikings, compreso un bonus alla firma di 15,5 milioni.\nDurante la stagione 2008, Allen mise a segno 54 tackle, 14,5 sack e 3 fumble forzati, malgrado abbia lottato con infortuni ad entrambe le ginocchia e alla spalla per tutta la durata della stagione. Fu inserito nel First-team All-Pro e convocato per il suo secondo Pro Bowl. Il suo primo sack come Viking lo fece registrare in una partita contro gli Indianapolis Colts, quando gett\u00f2 a terra il quarterback Peyton Manning. Nella sua prima gara di playoff coi Vikings, Allen fece registrare 3 tackle, 2 sack ed un fumble forzato. Allen forz\u00f2 inoltre una safety quando ferm\u00f2 Dan Orlovsky nella end zone durante la gara contro i Detroit Lions ed un'altra safety nella settimana 10 contro i Green Bay Packers, quando mise a segno un sack su Aaron Rodgers nella end zone.\n2009.\nIl 5 ottobre 2009, contro i Green Bay Packers, Allen stabil\u00ec il record in carriera con 4,5 sack, oltre a mettere a segno la terza safety in due anni. Una settimana dopo, contro i St. Louis Rams, egli ritorn\u00f2 un fumble per 52 yard, il primo touchdown difensivo della sua carriera. Anche nel 2009 fu convocato come titolare per il Pro Bowl.\n2010.\nAllen inizi\u00f2 la stagione 2010 lentamente, registrando un solo sack nelle prime 7 gare ma mettendone a segno 10 nelle successive nove, portandolo al decimo posto della lega con 11 sack totali. Nell'ultima gara stagionale contro Detroit, Allen segn\u00f2 il secondo touchdown difensivo della carriera, dopo aver ritornato un intercetto per 36 yard.\n2011.\nNel 2011, Allen ritorn\u00f2 a Kansas City, sua vecchia casa. I Vikings persero una partita equilibrata 22-17. Il 1\u00ba gennaio 2012, Jared Allen stabil\u00ec il record di franchigia dei Vikings per il maggior numero di sack stagionali con 22. Nella settimana 17 contro i Chicago Bears, Allen and\u00f2 segno su Josh McCown 3.5 volte, fermandosi a mezzo sack dal record NFL dell'ex defensive end dei New York Giants Michael Strahan. Allen si ferm\u00f2 a sette voti dall'aggiudicarsi il premio di difensore dell'anno della NFL, vinto da Terrell Suggs dei Baltimore Ravens e fu votato al 13\u00ba posto nella NFL Top 100, l'annuale classifica dei migliori cento giocatori della stagione.\n2012.\nNella settimana 3 i Vikings vinsero sorpresa contro i San Francisco 49ers che si erano dimostrati la squadra probabilmente pi\u00f9 forte della lega nelle prime due giornate con Allen che mise a segno il primo sack della stagione su Alex Smith.\nIl sorprendente inizio di stagione dei Vikings prosegu\u00ec con la vittoria nella settimana 4 sui Detroit Lions con Allen che mise a referto il secondo sack dell'anno su Matthew Stafford. Nel quinto turno della stagione Jared mise a segno il terzo sack consecutivo su Matt Hasselbeck dei Tennessee Titans.\nNella settimana 6, la striscia di 3 vittorie consecutive dei Vikings si interruppe in casa dei Washington Redskins con Allen che totalizz\u00f2 un altro sack su Robert Griffin III. Minnesota torn\u00f2 alla vittoria nel turno successivo contro i Cardinals con il giocatore che mise a referto 2 sack su John Skelton.\nNel Thursday Night Football della settimana 8 perso contro i Tampa Bay Buccaneers, il giocatore estese la sua striscia di partite consecutive con un sack a 6 mettendone a segno uno su Josh Freeman nel terzo periodo, subito dopo uno screzio con Donald Penn che l'aveva colpito mentre Allen era privo del casco facendolo sanguinare al naso. Allen torn\u00f2 a mettere a segno 2 sack su Aaron Rodgers nella settimana 13, ma i Vikings furono sconfitti dai Packers.\nIl decimo sack stagionale Allen lo mise a segno nella settimana 16 coi Vikings che ottennero una vittoria fondamentale sugli Houston Texans. Tre giorni fu convocato per il quinto Pro Bowl in carriera.\nNell'ultima gara di stagione regolare, i Vikings necessitavano di una vittoria per raggiungere i loro primi playoff dal 2009 a causa della vittoria dei Bears poche ore prima. Allen mise a segno un sack su Aaron Rodgers e Minnesota vinse con un field goal all'ultimo secondo di gara.\nNel primo turno di playoff, Minnesota ritrov\u00f2 i Packers ma questa volta fu sconfitta nettamente, anche a causa dell'assenza del quarterback titolare Christian Ponder, malgrado 6 tackle e un sack di Aaron Rodgers. A fine anno fu classificato al numero 60 nella classifica dei migliori cento giocatori della stagione.\n2013.\nAllen inizi\u00f2 la stagione 2013 con 4 tackle (2 solitari e 2 assistiti) nella settimana di debutto contro i Lions. La settimana seguente mise a segno un secondo sack ai danni del quarterback dei Chicago Bears Jay Cutler, forzando nella stessa azione un fumble ritornato in touchdown per 61 yard dal defensive end Brian Robison, oltre a mettere a segno altri 6 tackle (5 solitari e 1 assistito).\nNella settimana 4 Allen contribu\u00ec con 2,5 sack, 3 tackle solitari ed uno assistito alla prima vittoria stagionale dei Vikings, impegnati contro gli Steelers al Wembley Stadium di Londra in una delle due gare delle NFL International Series della stagione 2013. Dopo la settimana di riposo i Vikings tornarono alla sconfitta contro i Carolina Panthers (35-10 il punteggio finale) mentre Allen, dopo l'ottima gara di Londra, mise a segno soli 3 tackle (2 solitari ed uno assistito). Nel Monday Night della settimana 7 contro i Giants, Jared mise a referto 4 tackle (3 solitari ed uno condiviso) e soprattutto un sack con una sola mano in una delle azioni difensive pi\u00f9 spettacolari della stagione, ma Minnesota sub\u00ec la quinta sconfitta stagionale. Il sack, inizialmente assegnato come condiviso tra Allen e il compagno di squadra Kevin Williams, fu in seguito accreditato unicamente ad Allen. Nella settimana 8, contro i Green Bay Packers, Allen non riusc\u00ec a replicare la performance messa in mostra nel Monday Night e per la seconda volta in stagione chiuse la partita (persa da Minnesota 44-31) senza mettere statistiche a referto, nonostante si fosse trovato a fronteggiare una offensive line rimaneggiata dalle assenze.\nNella settimana 9 Allen disput\u00f2 ancora una volta una gara opaca, mettendo a segno 1 solo tackle solitario, e allo stesso modo i Vikings continuarono a rimediare sconfitte, perdendo, contro i Dallas Cowboys 23-27, la settima partita su otto. La settimana seguente invece, nella gara di Thursday Night Football che vide i Vikings sconfiggere 27-34 i Washington Redskins tra le mura amiche del Mall of America Field e tornare alla vittoria a distanza di un mese dal primo e fino a quel momento unico successo stagionale, Allen (che festeggiava il traguardo delle 150 partite in carriera) assieme al resto della defensive line riusc\u00ec a mettere grande pressione sull'offensive line di Washington e sal\u00ec a quota 5 sack stagionali, mettendo a segno con Kevin Williams 0,5 sack su Robert Griffin III, oltre a mettere a referto altri 3 tackle (uno solitario e 2 assistiti). Nella settimana 11, nella quale i Vikings furono sconfitti 20-41 dai Seattle Seahawks padroni di casa, Allen, relegato in panchina al termine del 3\u00ba quarto a risultato oramai gi\u00e0 ampiamente acquisito dai Seahawks, mise a referto altri 5 tackle assistiti ed un passaggio deviato faticando, come tutto il resto della linea di difesa, nel mettere pressione a Russell Wilson.\nUna settimana dopo, al Lambeau Field di Green Bay contro i Packers padroni di casa, mise a segno 5 tackle (4 solitari ed uno assistito) ed un passaggio deviato, disputando un ottimo tempo supplementare nel quale la difesa limit\u00f2 i Packers a soli 3 punti su field goal in tre possessi palla, consentendo a Minnesota di uscire imbattuta 26-26 dal Lambeau Field e di portare cos\u00ec a casa il primo pareggio in stagione. La settimana seguente, nell'incontro casalingo contro i Chicago Bears, Allen fu protagonista assieme a tutta la difesa (per la prima volta nel capace di non concedere pi\u00f9 di 20 punti agli avversari) di una delle migliori gare disputate dall'inizio della stagione, in cui mise a segno 4 tackle (3 solitari ed uno assistito) ma soprattutto, agli inizi dei tempi supplementari, un sack ai danni di Josh McCown ed il seguente fumble forzato (poi recuperato dall'offensive tackle Jermon Bushrod) in situazione di \"terzo down&amp;11\" che costrinse Chicago a restituire nello snap successivo il possesso della palla ai Vikings, i quali nel drive successivo arrivarono a tentare la realizzazione di un field goal da 57 yard, fallendo per\u00f2 il tentativo. Nel secondo possesso palla di Chicago, Allen fu ancora una volta decisivo nell'impedire ai Bears di guadagnare yard che sarebbero potute risultare determinanti per l'esito della gara, quando, placcando Matt Fort\u00e9 in situazione di \"primo down&amp;10\", costrinse gli avversari a ricorrere ad un proibitivo field goal da 47 yard fallito dal kicker Robbie Gould. Minnesota riusc\u00ec alla fine ad avere ragione dei Bears segnando con Blair Walsh allo scadere dei tempi regolamentari il field goal della vittoria che fiss\u00f2 il punteggio sul definitivo 20-23.\nNella settimana 14, in un innevato M&amp;T Bank Stadium di Baltimora, contro i Ravens padroni di casa Allen mise a referto due tackle solitari ed il secondo sack consecutivo, il settimo in stagione, esercitando assieme all'intera defensive line una grande pressione su Joe Flacco, che tuttavia non bast\u00f2 ai Vikings per evitare la nona sconfitta stagionale, maturata allo scadere del 4\u00ba quarto, quando i Ravens con un touchdown si portarono sul 26-29 finale. La settimana seguente, contro i Philadelphia Eagles che venivano da 5 vittorie consecutive, i Vikings tornarono alla vittoria nell'incontro casalingo terminato 30-48. Allen disput\u00f2 ancora una partita di spessore, mettendo continuamente pressione su Nick Foles ai danni del quale mise a segno ben 2 sack.\nNel penultimo incontro della stagione regolare Allen mise a segno un sack condiviso con Everson Griffen (che gli permise di salire a quota 126,5 in carriera ed agganciare cos\u00ec Derrick Thomas al 13\u00ba posto nella classifica di tutti i tempi) e 4 tackle (uno solitario e 3 condivisi), ma i Vikings persero per 14-42 in casa dei Cincinnati Bengals il decimo incontro della stagione. Nella settimana 16 che vide i Vikings avere ragione dei Lions per 13-14 nell'ultima gara disputata al Metrodome prima della sua demolizione, Allen, che necessitava di solo 0,5 sack per chiudere la settima stagione consecutiva in doppia cifra, raggiunse agevolmente l'obiettivo al termine del 1\u00ba quarto mettendo a segno un sack ai danni di Matthew Stafford per una perdita di 6 yard. Un altro sack lo mise poi a segno nel 3\u00ba quarto guidando cos\u00ec la propria squadra in sack sia relativamente alla partita che alla stagione (11,5 sack complessivi in 16 incontri). Nel 2\u00ba quarto fu poi protagonista di un particolare episodio: designato come eleggibile per la ricezione, con i Vikings giunti sulla linea delle due yard dei Lions, Allen fu lasciato libero dalla marcatura degli avversari e manc\u00f2 per poco la ricezione di un passaggio da touchdown da parte di Cassel.\nA fine anno, Allen fu votato al 68\u00ba posto nella NFL Top 100 dai suoi colleghi.\nChicago Bears.\n2014.\nTerminato il contratto che lo legava ai Vikings, Allen divenne un free agent ed il 26 marzo 2014 firm\u00f2 con i Chicago Bears un contratto quadriennale del valore di 32 milioni di dollari di cui 15,5 garantiti. Allen debutt\u00f2 con la maglia dei Bears il 7 settembre 2014, quando schierato come defensive end destro titolare riusc\u00ec a mettere a referto un solo tackle nel primo incontro stagionale, perso da Chicago in casa ed ai tempi supplementari 23-20 contro i Buffalo Bills. Una settimana dopo contribu\u00ec, con 3 tackle ed un fumble forzato ai danni di Colin Kaepernick, alla vittoria dei Bears per 28-20 in casa dei San Francisco 49ers.\nIl primo sack della stagione lo mise a segno (assieme a 2 tackle) il 12 ottobre ai danni di Matt Ryan, quarterback degli Atlanta Falcons, nella settimana 6 in cui i Bears conseguirono la terza vittoria stagionale sconfiggendo i padroni di casa per 27-13. La settimana seguente Allen and\u00f2 nuovamente a sack, condividendone uno col compagno di squadra Jeremiah Ratliff, ma i Bears furono sconfitti al Soldier Field 27-14 dai Miami Dolphins.\nNella settimana 11, contro gli ex compagni di squadra dei Vikings mise a segno il terzo sack stagionale (ai danni del rookie quarterback Teddy Bridgewater), collezionando inoltre altri 5 tackle solitari con i quali aiut\u00f2 Chicago a tornare alla vittoria (veniva da 3 sconfitte consecutive) sconfiggendo 21-13 Minnesota. Due settimane dopo in casa dei rivali divisionali di Detroit mise a segno altri 2 sack ed un fumble forzato ai danni di Matthew Stafford, ma Chicago torn\u00f2 alla sconfitta con un passivo di 34-17. L'ultimo sack stagionale Allen lo mise a segno (assieme a 2 tackle solitari) ancora una volta contro Detroit ma Chicago usc\u00ec ancora una volta sconfitta dalle mura amiche del Soldier Field per 20-14. Quel sack comunque permise ad Allen di scavalcare l'infortunato John Abraham nella classifica per sack di tutti i tempi, insediandosi a quota 134 al 9\u00ba posto assoluto, 1\u00ba giocatore ancora in attivit\u00e0. Nell'ultima gara della stagione Allen fece ritorno in Minnesota per la prima volta dal precedente trascorso come avversario, ma venne efficacemente limitato dall'ex compagno di squadra Matt Kalil e mise a segno solamente 2 tackle ed un passaggio deviato, chiudendo cos\u00ec la sua stagione con 55 tackle, 4 passaggi deviati, 2 fumble forzati e 5,5 sack, non raggiungendo per la prima volta dopo 7 anni la doppia cifra in quest'ultima statistica.\nIl 31 gennaio 2015, durante la 4\u00aa edizione della serata di gala durante la quale vengono consegnati i premi NFL, Allen venne premiato col Salute to Service Award per il suo contributo con la fondazione Homes for Wounded Warriors, tramite la quale fornisce assistenza finanziaria per rendere accessibili le case dei veterani degli Stati Uniti divenuti disabili a seguito delle ferite di guerra.\n2015.\nCon l'arrivo di Vic Fangio a ricoprire il ruolo di coordinatore difensivo, i Bears passarono dalla difesa 4-3 utilizzata nelle ultime stagioni alla difesa 3-4 ed Allen fu conseguentemente spostato nel ruolo di outside linebacker edge rusher. Nella prima gara dell'anno egli mise a segno 3 tackle solitari, mentre i Bears vennero sconfitti al Soldier Field 23-31 dai Packers. La settimana seguente mise invece a referto un tackle solitario, un passaggio difeso e soprattutto, ai danni di Carson Palmer, il sesto intercetto in carriera nonch\u00e9 il primo con la maglia di Chicago, che per\u00f2 venne nuovamente sconfitta 48-23 nel match casalingo contro Arizona.\nCarolina Panthers.\nIl 28 settembre 2015, Allen fu scambiato coi Carolina Panthers per una scelta del sesto giro del Draft 2016. Nel settimo turno, con due sack nell'ultimo drive su Sam Bradford (gli unici due stagionali), contribu\u00ec a preservare la vittoria della sua squadra sugli Eagles. I Panthers terminarono col miglior record della NFL, 15-1. Il 7 febbraio 2016 part\u00ec come titolare nel Super Bowl 50, dove i Panthers furono sconfitti per 24-10 dai Denver Broncos. Quella fu l'ultima partita della sua carriera dopo di che, il 18 febbraio 2016, annunci\u00f2 il ritiro. La sua carriera termin\u00f2 con 136 tackle, il massimo per un giocatore da quando era entrato a far parte della lega nel 2004 e il massimo in quel momento tra i giocatori in attivit\u00e0 alla pari di Julius Peppers.\nIl 14 aprile 2016, Allen firma un contratto di un giorno con i Vikings per potersi ritirare ufficialmente da membro della squadra."}
{"id": "3988705", "revid": "682087", "url": "https://it.wikipedia.org/wiki?curid=3988705", "title": "Malattia di Duplay", "text": ""}
{"id": "3988706", "revid": "1543377", "url": "https://it.wikipedia.org/wiki?curid=3988706", "title": "Villa Serrano", "text": "Villa Serrano \u00e8 un comune (\"municipio\" in spagnolo) della Bolivia nella provincia di Belisario Boeto (dipartimento di Chuquisaca) con 12.336 abitanti (dato 2010).\nCantoni.\nIl comune \u00e8 suddiviso in 3 cantoni (popolazione al 2001):"}
