{"id": "4112514", "revid": "293377", "url": "https://it.wikipedia.org/wiki?curid=4112514", "title": "Gu\u00f0mundur Benediktsson", "text": "Biografia.\nHa sposato Kristbj\u00f6rg Helga Ingadottir, calciatrice della nazionale femminile islandese e nipote del calciatore professionista Albert Gu\u00f0mundsson. Il figlio Albert \u00e8 anche lui calciatore.\nCarriera.\nSoprannominato Gummi, ha iniziato la sua carriera nel 1990, all'et\u00e0 di 16 anni, giocando due partite di \u00darvalsdeild con il \u00de\u00f3r; in seguito gioca in Belgio per due anni, dove ha giocato 4 partite in Pro League. Ha fatto il suo debutto per l'Islanda nel 1994 contro la nazionale degli Emirati Arabi Uniti, segnando anche una rete. La sua ultima partita per la nazionale dell'Islanda (con cui ha giocato 10 incontri) \u00e8 avvenuta nel gennaio 2001 contro il Cile.\nViene poi reclutato dal KR Reykjiavik, dove gioca per quasi un decennio, con cui arriva secondo in campionato nel 1995 (vincendo lo stesso anno la Coppa d'Islanda), nel 1996 e nel 1998 e vincendo poi tre scudetti nel 1999, 2000 e 2002. Dopo un breve ritorno in Belgio, \u00e8 tornato a Reikjavik, questa volta nel Valur, con cui vince la Coppa d'Islanda nel 2005 e lo scudetto del 2007. Dopo il ritorno nel KR, si ritira dal gioco nel 2009 ed inizia la carriera di allenatore di calcio.\nNel 2010 viene incaricato come allenatore dell'Ungmennaf\u00e9lag Selfoss. Nel 2011-2013 diventa l'assistente di \u00d3lafur Kristj\u00e1nsson sulla panchina del Brei\u00f0ablik K\u00f3pavogur e dopo la partenza di quest'ultimo per il Nordsj\u00e6lland, diventa primo allenatore concludendo al 7\u00ba posto del campionato (a causa del risultato deludente viene sostituito da Arnar Gr\u00e9tarsson). Nel 2014-2016 viene nominato vice allenatore del KR Reykjiavik, ma viene licenziato nel giugno 2016 per i cattivi risultati nell'\u00darvalsdeild 2016.\nDopo il ritiro.\nGu\u00f0mundur ha commentato per la televisione islandese R\u00daV le partite della propria nazionale durante il Campionato europeo di calcio 2016 e, grazie alle sue colorite esultanze in occasione delle reti segnate dai calciatori islandesi (in particolare la rete islandese segnata all'ultimo minuto nell'incontro contro l'Austria), \u00e8 diventato conosciuto a livello internazionale ed \u00e8 stato soprannominato il \"commentatore folle\"."}
{"id": "4112519", "revid": "1573940", "url": "https://it.wikipedia.org/wiki?curid=4112519", "title": "Ghost!", "text": " \u00e8 uno \"sh\u014djo\" manga di genere \"sh\u014dnen'ai\" scritta da Shuri Shiozu e pubblicato in quattro volumi tra il 1999 e il 2003.\nTrama.\nLa storia ruota attorno a Mitsuo, un solitario studente di scuola superiore che possiede la capacit\u00e0 psichica di vedere gli spiriti, e la utilizza come forma di interazione e comunicazione tra i due mondi. Gli spiriti, inoltre, lo manovrano per portare a termine dei loro obiettivi, anche se Mitsuo non \u00e8 consenziente. Inoltre, il ragazzo si trova a dover fronteggiare schiere di ammiratori maschili.\nPersonaggi.\nIl protagonista della serie, \u00e8 uno studente delle superiori con una specialissima abilit\u00e0, quella di poter comunicare con i fantasmi. Purtroppo quando ci\u00f2 accade viene posseduto completamente dagli spiriti lasciandolo cos\u00ec del tutto vulnerabile. I fantasmi difatti utilizzano frequentemente il suo corpo per adempiere ai loro scopi.\nMa oltre ad attirare a s\u00e9 i fantasmi Mitsuo riesce anche ad attrarre inavvertitamente le attenzioni degli altri ragazzi della scuola: la sua spiccata ingenuit\u00e0 non fa che renderlo ancora pi\u00f9 bello ai loro occhi, finendo cos\u00ec per esser corteggiato da tutti quelli che gli girano intorno. \nSviluppa in seguito una cotta per Hasunuma, anche se per molto tempo non ne \u00e8 cosciente; tuttavia Mitsuo diventa stranamente aggressivo ogni volta che qualcuno flirta con Hasunuma. In tutto il manga cerca di dimostrar la propria mascolinit\u00e0 (ponendosi protettivamente nei confronti di Hasunuma) senza per\u00f2 mai riuscirci completamente.\nQuando Mitsuo si trova posseduto dal fantasma di una ragazza, Kiyomi, la quale mentre era in vita aveva una cotta per Hasunuma ma che si rammarica per non averglielo mai confessato, questa usa il corpo fisico del ragazzo per esplicitare finalmente i propri sentimenti nei confronti di Hasunuma. \nNaturalmente a questo punto tutti i suoi compagni di classe pensano che in realt\u00e0 sia stato lui stesso a confessarsi innamorato dell'amico, convinzione contro cui Mitsuo si batter\u00e0 invano. Solo Hasunuma riesce a comprendere la situazione e a far evaporare lo spirito di Kiyomi dal corpo del compagno. \nEgli dimostra in tal modo da avere una buona quantit\u00e0 di conoscenze spirituali, e comincia ad aiutare Mitsuo nel suo compito. Mitsuo un poco alla volta inizia a provare dei sentimenti romantici verso l'amico, ma cerca di nasconderli per paura di rimanere deluso.\nCompagno di scuola di Mitsuo. \u00c8 ossessionato dal suo passato e si crede un assassino, perch\u00e9 una volta giocando a calcio lanci\u00f2 la palla in strada e Natsuko, suo fidanzatino segreto, rimase investito da un camion mentre cercava di recuperarla.\nIchi continua ad accusare se stesso per la morte di Natsuko, fino a quando il ragazzino ritorna come un fantasma nel corpo di Mitsuo, rassicurandolo di essere stato perdonato ormai da molto tempo e supplicandolo di smetterla di sentirsi in colpa per questo. Dopo questo fatto Ichi diventa buon amico di Mitsuo, sviluppando in seguito anche una cotta per lui.\nUn fantasma che infesta la scuola frequentata da Mitsuo. Ha avuto una morte tragica: lui e il suo senpai avevano concordato di commettere un doppio suicidio lanciandosi gi\u00f9 da un ponte; tuttavia all'ultimo momento il ragazzo pi\u00f9 grande non ha avuto il coraggio di farlo, lasciando cos\u00ec Hibiki morire da solo. \nMostra d'essere geloso dell'amore intenso che Mitsuo prova per Hasunuma, lo stesso tipo d'amore che a lui \u00e8 stato negato in vita; cercher\u00e0 di distruggerlo, ma verr\u00e0 infine redento.\nSacerdote capo in un tempio shintoista; possiede enormi poteri spirituali ed ha un carattere molto arrogante. Tra tutti \u00e8 il personaggio pi\u00f9 aperto e chiaro nei confronti dei propri sentimenti, in quanto esplicita immediatamente la sua preferenza nei confronti dei ragazzi. Il suo interesse principale \u00e8 sedurre tutti gli adolescenti che si recano al tempio."}
{"id": "4112520", "revid": "79968", "url": "https://it.wikipedia.org/wiki?curid=4112520", "title": "SprutCAM", "text": "SprutCAM (32/64 bit) \u00e8 un software CAM (Computer-Aided Manufacturing) di fascia alta basato su piattaforma Microsoft Windows con gestione diretta di superfici NURBS sviluppato da SPRUT Technology, JSC.\n\u00c8 dedicato a operazioni industriali come tornitura, fresatura, elettroerosione a filo, incisione o taglio laser da parte di macchine utensili e robot multi-tasking. Il campo di applicazione del software \u00e8 molto vasto, e va dall\u2019automotive all\u2019oreficeria, dall\u2019aerospaziale alla falegnameria, fino a lavori di assoluta precisione come la produzione di strumenti musicali.\nStoria.\nSPRUT Technology, JSC. \u00e8 stata fondata nel 1987 da Aleksandr Charadziev, che ha formato un team di ingegneri per dare vita ad una compagnia concentrata sullo sviluppo di software CAx. L'azienda ha sede a Nabere\u017enye \u010celny, Russia, ed ha sviluppato la prima versione di SprutCAM nel 1997. SPRUT Technology, JSC. \u00e8 stato uno dei primi sviluppatori di software CAx PC-based della Russia.\nRequisiti di sistema.\nI requisiti di sistema di SprutCAM variano a seconda della complessit\u00e0 e della dimensione del progetto. Tuttavia, i requisiti di base sono un PC con processore Intel Core2 Duo, 4GB RAM, 5GB HDD, scheda video con supporto OpenGL 1.5, Windows 7 o successivo e Microsoft Internet Explorer 6 SP2 o successivo.\nFormati file.\nSprutCAM apre/salva i seguenti formati file: file SprutCAM (*.stc, *.stcx), file operazione/parametri (*.sto), file di disegno (*.eps, *.ps, *.txt), DXF (*.dxf), percorsi utensile (*.xml, *.txt), template (*.html), postprocessor (*.spp, *.ppp, *.inp), IGES (*.igs, *.iges), VRML (*.wrl), STL (*.stl).Permette inoltre di esportare/convertire ed importare i seguenti formati file: Rhinoceros (*.3dm), Cobalt (*.co), PowerShape (*.fic, *.model, *.psmodel, *.dgk, *.pfm, *.x_b, *.xmt_bin, *.x_t, *.xmt_txt, *.stp, *.step, *.prt, *.par, *.sldprt, *.vda), Autodesk (*.iam, *.idw, *.ipt, *.ipn, *.ide, *.prt, *.asm, *.sat, *.ste, *.step, *.dwg, *.dxf, *.iges, *.igs), Kompas (*.a3d, *.m3d, *.cdw, *.frw), Rhinoceros (*3dm, *.rws, *.3ds, *.stp, *.step, *.raw, *.wrl, *.vrml, *.ai, *.eps, *.lwo, *.spl, *.vda, *.dwg, *.dxf, *.dgn, *.sldprt, *.sldasm), SolidEdge (*asm, *.dft, *.par, *.psm, *.mds, *.pwd, *.dgn, *.dxf, *.dwg, *.prt, *.sat, *.stp, *.step, *.x_b, *.xmt_bin, *.x_t, *.xmt_txt), SolidWorks (*sldasm, *.asm, *.sldprt, *.prt, *.slddrw, *.drw, *.x_b, *.xmt_bin, *.x_t, *.xmt_txt, *.stp, *.step)."}
{"id": "4112524", "revid": "767487", "url": "https://it.wikipedia.org/wiki?curid=4112524", "title": "Karl B\u00f6gelein", "text": ""}
{"id": "4112525", "revid": "1522738", "url": "https://it.wikipedia.org/wiki?curid=4112525", "title": "Partei der Vernunft", "text": ""}
{"id": "4112526", "revid": "121812045", "url": "https://it.wikipedia.org/wiki?curid=4112526", "title": "Maria Cocchetti", "text": "Biografia.\nIl risultato principale ad oggi \u00e8 rappresentato dalla vittoria della Maratona di Roma edizione 2002 con il tempo di 2h 33'06\" (migliore prestazione italiana del 2002).\nAutodidatta, per quanto riguarda gli allenamenti, ha debuttato nella maratona a Cesano Boscone (MI) nel 1999 piazzandosi al 6\u00ba posto. Indossata pi\u00f9 volte la maglia azzurra di corsa in montagna, dove ha vinto anche nel 2011 un altro titolo italiano a Piancavallo (PN), ha ottenuto il miglior tempo personale sulla mezza maratona a Villa Lagarina (TN) nel 2003 con 1h 13'53\".\nNumerosi sono i piazzamenti sia nelle corse in montagna che su strada. Convocata per i colori azzurri per i mondiali nella maratona a , non ha potuto parteciparvi a causa di un infortunio tendineo.\nIn carriera ha corso per le societ\u00e0 Tre Stelle Nautica Bolis, con la quale ha iniziato l'avventura atletica, SNAM Milano, Cover Sportiva Mapei, Atletica Lumezzane CSP, e tuttora fa parte dell'ASD Atletica Paratico.\nVita privata.\n\u00c8 sposata ed ha una figlia ."}
{"id": "4112530", "revid": "219110", "url": "https://it.wikipedia.org/wiki?curid=4112530", "title": "Universal Character Set", "text": "Universal Character Set (UCS) \u00e8 una codifica di caratteri definita nell'ISO/IEC 10646."}
{"id": "4112531", "revid": "22475", "url": "https://it.wikipedia.org/wiki?curid=4112531", "title": "ISO 10646", "text": ""}
{"id": "4112532", "revid": "22475", "url": "https://it.wikipedia.org/wiki?curid=4112532", "title": "ISO/IEC 10646", "text": ""}
{"id": "4112534", "revid": "767487", "url": "https://it.wikipedia.org/wiki?curid=4112534", "title": "Felix Zwolanowski", "text": ""}
{"id": "4112535", "revid": "599013", "url": "https://it.wikipedia.org/wiki?curid=4112535", "title": "\u00d3lafur Gottsk\u00e1lksson", "text": ""}
{"id": "4112537", "revid": "327773", "url": "https://it.wikipedia.org/wiki?curid=4112537", "title": "Zona batipelagica", "text": "La zona batipelagica, (dal greco \u03b2\u03b1\u03b8\u03cd\u03c2 (bath\u00fds), profondo), \u00e8 quella parte del dominio pelagico che si estende da 1000 a 4000 metri di profondit\u00e0 al di sotto della superficie oceanica. \u00c8 compresa tra la zona mesopelagica e la zona abissopelagica.\nLa sua temperatura media \u00e8 abbastanza costante attorno ai 4\u00a0\u00b0C. Anche se il suo volume \u00e8 molto superiore a quello della zona eufotica, la zona abissopelagica \u00e8 molto meno densamente popolata. \nData la sua profondit\u00e0, la luce non riesce a penetrare, per cui \u00e8 permanentemente buio e non \u00e8 possibile l'attivit\u00e0 fotosintetica. Rientra cio\u00e8 nella zona afotica. A causa della mancanza di luce, la maggior parte delle specie che vivono permanentemente in questa zona non ha occhi ed \u00e8 caratterizzata da una colorazione scarsa o nulla; la sensibilit\u00e0 \u00e8 legata per lo pi\u00f9 alla bioluminescenza.\nNella zona abissopelagica vivono molte forme appartenenti al necton tra cui i calamari giganti e vi si avventurano occasionalmente i capodogli per cacciarli. Gli abitatori di questa zona hanno in genere un tasso metabolico rallentato per minimizzare il consumo energetico; inoltre non hanno sviluppato grandi muscolature e la loro pelle \u00e8 piuttosto soffice. La scarsit\u00e0 di luce e la sostanziale assenza di grandi predatori fa s\u00ec che non sia necessaria una grande muscolatura, come \u00e8 richiesto quando si deve sfuggire agli assalitori o per la predazione attiva. L'alimentazione \u00e8 infatti basata per lo pi\u00f9 sulla pioggia di detriti che cadono dalle zone soprastanti.\nLa mancanza di luce e l'impossibilit\u00e0 della sintesi clorofilliana, impediscono anche la crescita delle piante."}
{"id": "4112542", "revid": "50959922", "url": "https://it.wikipedia.org/wiki?curid=4112542", "title": "Rauf Mammadov", "text": ""}
{"id": "4112544", "revid": "23", "url": "https://it.wikipedia.org/wiki?curid=4112544", "title": "Sulfotsumoite", "text": ""}
{"id": "4112545", "revid": "588403", "url": "https://it.wikipedia.org/wiki?curid=4112545", "title": "Viktor Bulatov", "text": ""}
{"id": "4112548", "revid": "767487", "url": "https://it.wikipedia.org/wiki?curid=4112548", "title": "Enrico II di Gorizia", "text": "Biografia.\nNel 1297 spos\u00f2 Beatrice da Camino figlia di Gherardo III da Camino. Schierato con i ghibellini, godette della fiducia di Federico I d'Asburgo, duca d'Austria e pretendente al trono imperiale. Oltre a dominare la politica friulana del Trecento, il conte pens\u00f2 di allargare i suoi possedimenti in Italia. Voleva diventare indiscusso padrone del Friuli e di buona parte del Veneto. Si alle\u00f2 con il veronese Cangrande della Scala conquistando Treviso nel 1319.\nNel novembre dello stesso anno, Padova, da lungo tempo attaccata dagli Scaligeri, pur di non sottomettersi prefer\u00ec affidare la signoria cittadina a Enrico II, facendo atto di sottomissione a Federico I. Quest'ultimo gli affianc\u00f2 alla guida di Padova Ulderico di Valse, che ricevette i poteri dal signore Giacomo I da Carrara. Si schier\u00f2 quindi contro gli ex alleati veronesi, contribuendo alla sconfitta dell'esercito scaligero che stava assediando Padova.\nEnrico II e Ulderico furono sostituiti a Padova nel settembre del 1321 da Enrico di Carinzia e Tirolo, nuovo inviato di Federico I con il titolo di vicario imperiale. Giacomo I da Carrara mantenne il controllo della citt\u00e0 e i due inviati dell'Asburgo lo sostituirono solo nominalmente per proteggere Padova dalle aggressioni degli Scaligeri."}
{"id": "4112549", "revid": "23", "url": "https://it.wikipedia.org/wiki?curid=4112549", "title": "Tellurobismutite", "text": ""}
{"id": "4112551", "revid": "69794", "url": "https://it.wikipedia.org/wiki?curid=4112551", "title": "Per\u00e8 Golon", "text": "Secondo alcune fonti il suo vero nome era Bath\u00e0 Golom.\nFu il primo fantino straniero nella storia plurisecolare del Palio di Siena, ed \u00e8 ancora oggi l'unico fantino di colore ad aver preso parte alla corsa senese.\nBiografia.\nNon si conoscono le ragioni della sua presenza a Siena; secondo alcune fonti era un venditore ambulante, secondo altre lavorava come saltimbanco al circo. Alcune ricerche effettuate dagli storici del Palio hanno permesso di scoprire che i suoi genitori erano di origine maliana, nonostante lo stesso \"Al\u00ec\" fosse poi nato in Eritrea.\n\"Al\u00ec\" prese parte alla \"tratta\" del Palio del 2 luglio 1927: venne scelto dalla Contrada del Bruco, che aveva avuto in sorte un sauro dalle scarse potenzialit\u00e0. Nel corso della prima prova cadde, e fu costretto a recarsi in ospedale per le cure del caso. Ci\u00f2 non gli imped\u00ec di disputare le prove successive, e il Bruco conferm\u00f2 la sua monta anche per il Palio.\nPer\u00e8 Golon ebbe l'ordine di ostacolare la partenza del Nicchio, all'epoca contrada rivale del Bruco; l'eritreo era cos\u00ec deciso a rispettare le consegne della propria contrada da voler portare con s\u00e9 addirittura un coltello. \"Al\u00ec\" riusc\u00ec comunque nel suo intento: blocc\u00f2 alla mossa Ferruccio Funghi detto \"Porcino\", fantino del Nicchio che aveva avuto in sorte uno dei migliori cavalli, e lo costrinse a partire ultimo.\nIl fantino eritreo continu\u00f2 la corsa con molto impeto, ma non aveva alcuna speranza di successo; a vincere fu infatti il Valdimontone con Angelo Meloni detto \"Picino\". Alla fine della corsa \"Al\u00ec\" non riusc\u00ec a frenare il proprio cavallo e travolse una guardia di pubblica sicurezza.\nNell'agosto dello stesso anno corse la prima prova del Palio dell'Assunta, ancora nel Bruco; fu l'ultima volta che venne visto in citt\u00e0."}
{"id": "4112555", "revid": "767487", "url": "https://it.wikipedia.org/wiki?curid=4112555", "title": "Theo Breuer", "text": ""}
{"id": "4112556", "revid": "23", "url": "https://it.wikipedia.org/wiki?curid=4112556", "title": "Gruppo della tetradimite", "text": "Il gruppo della tetradimite \u00e8 un gruppo di minerali."}
{"id": "4112557", "revid": "767487", "url": "https://it.wikipedia.org/wiki?curid=4112557", "title": "The Inn of the Winged Gods", "text": "The Inn of the Winged Gods \u00e8 un cortometraggio muto del 1914 diretto da Jacques Jaccard.\n\u00c8 il primo episodio del serial cinematografico \"The New Adventures of Terence O'Rourke\".\nTrama.\nO'Rourke, povero soldato di ventura, \u00e8 innamorato di Beatrix, principessa de Grandieu, una delle pi\u00f9 ricche dame di Francia. Per meritarsela, decide di partire, andando a caccia di fortuna. Prima di lasciare l'amata, per\u00f2, le affida la met\u00e0 di un franco spezzato in due, di cui lui tiene l'altra met\u00e0: se Beatrix avr\u00e0 bisogno di lui, non dovr\u00e0 far altro che fargli avere la sua parte di moneta e Terence correr\u00e0 in suo aiuto. Adolph Chambret, amico di O'Rourke, riceve una lettera da una sua vecchia fiamma, la duchessa di Lutzemburg, il cui figlio lei sospetta sia stato rapito dal giovane cognato che vorrebbe, in tal modo, sbarazzarsi del legittimo erede al trono. La donna implora il suo aiuto. Chambret fissa con lei un appuntamento in una locanda di campagna dove si presenter\u00e0 insieme all'amico O'Rourke. Il principe, per\u00f2, venuto a sapere dei loro piani, progetta di catturarli. Mentre Chambret \u00e8 ancora per strada, O'Rourke si presenta da solo all'appuntamento con la duchessa che si \u00e8 travestita da domestica. Non riconoscendola, O'Rourke si mette a corteggiarla. Viene per\u00f2 sorpreso dal principe e dai suoi uomini che insultano da donna. Lui prende le sue difese e ingaggia un duello con gli assalitori che stanno per sopraffarlo quando arriva finalmente anche Chambret. Il principe, per\u00f2, riesce a chiudere in un angolo O'Rourke che adesso sembra non avere pi\u00f9 scampo. Ma si apre una porta segreta e la duchessa porta in salvo O'Rourke.\nProduzione.\nIl film fu prodotto dalla Victor Film Company.\nDistribuzione.\nDistribuito dall'Universal Film Manufacturing Company, il film, un cortometraggi in due rulli, usc\u00ec nelle sale cinematografiche statunitensi il 7 dicembre 1914."}
{"id": "4112559", "revid": "124808", "url": "https://it.wikipedia.org/wiki?curid=4112559", "title": "Wrong Turn at Tahoe", "text": ""}
{"id": "4112562", "revid": "599013", "url": "https://it.wikipedia.org/wiki?curid=4112562", "title": "\u00de\u00f3r\u00f0ur Gu\u00f0j\u00f3nsson", "text": "Biografia.\nFiglio del noto Gu\u00f0j\u00f3n \u00de\u00f3r\u00f0arson, \u00e8 fratello di Bjarni e Joey Gu\u00f0j\u00f3nsson."}
{"id": "4112565", "revid": "599013", "url": "https://it.wikipedia.org/wiki?curid=4112565", "title": "Wim Addicks", "text": ""}
{"id": "4112568", "revid": "834", "url": "https://it.wikipedia.org/wiki?curid=4112568", "title": "The Brimstone Wedding", "text": ""}
{"id": "4112571", "revid": "101260", "url": "https://it.wikipedia.org/wiki?curid=4112571", "title": "Sator Arepo tenet opera rotas", "text": ""}
{"id": "4112572", "revid": "767487", "url": "https://it.wikipedia.org/wiki?curid=4112572", "title": "The Road to Paradise", "text": "The Road to Paradise \u00e8 un cortometraggio muto del 1915 diretto da Otis Turner.\n\u00c8 il terzo episodio del serial cinematografico \"The New Adventures of Terence O'Rourke\" e ha il titolo seriale di \"The New Adventures of Terence O'Rourke #3: The Road to Paradise\".\nProduzione.\nIl film fu prodotto dall'Universal Film Manufacturing Company.\nDistribuzione.\nDistribuito dall'Universal Film Manufacturing Company, il film - un cortometraggio in due bobine - usc\u00ec nelle sale cinematografiche statunitensi il 6 dicembre 1915."}
{"id": "4112573", "revid": "599013", "url": "https://it.wikipedia.org/wiki?curid=4112573", "title": "Steingr\u00edmur J\u00f3hannesson", "text": ""}
{"id": "4112575", "revid": "339392", "url": "https://it.wikipedia.org/wiki?curid=4112575", "title": "Scotch bonnet", "text": ""}
{"id": "4112576", "revid": "1149807", "url": "https://it.wikipedia.org/wiki?curid=4112576", "title": "Stephanie Graziano", "text": "Biografia.\nNata e cresciuta nella Contea di Los Angeles, subito dopo essersi diplomata al liceo, nel 1972, Stephanie incomincia a lavorare come inchiostratrice freelance per \"Hanna-Barbera\" pur continuando gli studi al Los Angeles Valley College ed in seguito all'Universit\u00e0 della California, conseguendo una laurea in materie pubblicitarie. \nDopo aver lavorato come inchiostratice e supervisore artistico per la \"Ruby-Spears\", nel 1984 viene assunta a tempo pieno alla \"Marvel Productions\" dove conosce Jim Graziano che sposa quattro anni dopo, nel 1988. La coppia nel 1992 avvia un proprio studio di animazione; la \"Graz Entertainment\".\nDurante la sua carriera \u00e8 stata produttrice di: \"Skeleton Warriors\", \"Street Fighter\", \"The Tick\", \"\", \"Jem\", \"G.I. Joe\", \"Roswell Conspiracies\" e \"Insuperabili X-Men\"."}
{"id": "4112577", "revid": "1305772", "url": "https://it.wikipedia.org/wiki?curid=4112577", "title": "Monster Hunter Dynamic Hunting", "text": "Monster Hunter Dynamic Hunting \u00e8 un videogioco di combattimenti sviluppato e distribuito da Capcom per iOS. \u00c8 stato distribuito a livello internazionale il 1\u00ba giugno 2011. Si tratta di uno spin-off della serie di videogiochi \"Monster Hunter\" e si pu\u00f2 giocare sia in singolo che in modalit\u00e0 cooperativa a pi\u00f9 giocatori."}
{"id": "4112578", "revid": "23", "url": "https://it.wikipedia.org/wiki?curid=4112578", "title": "Gruppo della thortveitite", "text": "Il gruppo della thortveitite \u00e8 un gruppo di minerali."}
{"id": "4112588", "revid": "1305772", "url": "https://it.wikipedia.org/wiki?curid=4112588", "title": "Commissum Nobis", "text": ""}
{"id": "4112590", "revid": "23", "url": "https://it.wikipedia.org/wiki?curid=4112590", "title": "Gruppo della titanite", "text": "Il gruppo della titanite \u00e8 un gruppo di minerali."}
{"id": "4112591", "revid": "767487", "url": "https://it.wikipedia.org/wiki?curid=4112591", "title": "Guram Cchovrebov", "text": ""}
{"id": "4112593", "revid": "87499", "url": "https://it.wikipedia.org/wiki?curid=4112593", "title": "Sprutcam", "text": ""}
{"id": "4112594", "revid": "461603", "url": "https://it.wikipedia.org/wiki?curid=4112594", "title": "Guram Tskhovrebov", "text": ""}
{"id": "4112595", "revid": "287204", "url": "https://it.wikipedia.org/wiki?curid=4112595", "title": "Phillip Dillard", "text": "Carriera professionistica.\nNew York Giants.\nDillard fu scelto nel corso del quarto giro del Draft 2010 dai New York Giants. Con essi nella sua stagione da rookie disput\u00f2 sette partite, nessuna delle quali come titolare, mettendo a segno 3 tackle. Il 3 settembre 2011 fu tagliato dai Giants.\nCarolina Panthers.\nL'8 novembre 2011, Dillard firm\u00f2 per far parte della squadra di allenamento dei Panthers. Con la nuova squadra non scese mai in campo nella stagione regolare 2011.\nVittorie e premi.\nNessuno"}
{"id": "4112596", "revid": "126257", "url": "https://it.wikipedia.org/wiki?curid=4112596", "title": "Allenatori del Milan", "text": ""}
{"id": "4112597", "revid": "461603", "url": "https://it.wikipedia.org/wiki?curid=4112597", "title": "Vadim Ti\u0161\u010denko", "text": ""}
{"id": "4112600", "revid": "110157", "url": "https://it.wikipedia.org/wiki?curid=4112600", "title": "Tsuki to Sandal", "text": " \u00e8 un manga \"josei\" di genere \"yaoi\" scritto ed illustrato da Fumi Yoshinaga. Si tratta della prima opera di quest'autrice ed \u00e8 stata serializzata dal 1996 al 2000. I capitoli della serie sono stati raccolti in due volumi \"tank\u014dbon\". La storia narra la relazione romantica intercorrente tra Ida, un insegnante di storia, un suo studente di nome Kobayashi che s'innamora di lui ed un altro ragazzo pi\u00f9 grande con cui Ida ha una duratura relazione.\nTrama.\nLo studente di liceo Kobayashi si appresta ad andar a casa del suo sensei, ha finalmente trovato il coraggio di confessargli il proprio amore. Appena giunto, ascolta la conversazione tra Ida ed un suo amante, Hashizume, uno chef di talento che sta progettando di trasferirsi a Kyoto per lavorare in un famoso ristorante.\nHashizume vorrebbe che Ida lo seguisse, ma i suoi tentativi di convincerlo risultano vani, che in questo caso verrebbe a perdere il lavoro e non pu\u00f2 davvero permetterselo, oltretutto insegnare \u00e8 sempre stata la sua passione pi\u00f9 grande e non \u00e8 disposto a rinunciarvi a nessun prezzo.\nKobayashi comincia da allora in poi ad andar spesso a trovare Ida, finendo per cucinargli regolarmente i pasti. Riescono a baciarsi e a progettar una qualche forma di convivenza assieme, ma proprio nel pi\u00f9 bello torna Hashizume: ha lasciato il lavoro di Kyoto per tornare da lui.\nIl ragazzo, seppur deluso, rimane buon amico di Ida e continua a fargli visita in qualit\u00e0 di confidente. Nel frattempo Hashizume e Ida iniziano a cercare un appartamento in cui poter andar a vivere assieme, ma la cosa si rivela pi\u00f9 difficile e complicata del previsto, in quanto nessuno sembra voler affittare un appartamento ad una coppia di uomini.\nIda allora suggerisce che uno dei due venga adottato legalmente dall'altro assumendone il cognome, il che sarebbe l'equivalente del matrimonio omosessuale. Inoltre questo permetterebbe di dire che sono fratelli, favorendo in tal modo la possibilit\u00e0 di trovar casa. Hashizuma inizialmente rifiuta portando Ida a pensare che non lo ami abbastanza, hanno una discussione in cui Ida lo accusa di non avergli mai detto \"\"ti amo\", Hashizume finisce per prenderlo a schiaffi e scappa.\nAl suo ritorno si riconciliano e riflettono con calma su tutta la situazione venutasi a creare. Nel frattempo il giovane Kobayashi dovr\u00e0 affrontare le insistenti avances di una bella ragazza, da lui respinta in quanto gli preferisce di molto il fratello. Cos\u00ec passa un anno ed Hashizume riesce ad aprire un proprio ristorante che chiama \"Ida\"\".\nMan mano che il tempo passa il locale acquista sempre pi\u00f9 popolarit\u00e0 e fama positiva; una bella ragazza, Kaori, viene assunta per aiutare a servire in sala, facendo crescere a dismisura il disagio di Ida. Passano altri due anni e il giovane Kobayashi, ormai laureato, viene assunto come supplente di storia proprio dalla sua ex-scuola accanto ad Ida.\nQui Kobayashi chiarisce subito coi colleghi il fatto di essere gay, ottenendo delle reazioni tutto sommato positive e per nulla problematiche. Verso la fine della serie Ida porta Hashizume a visitare il paese dove \u00e8 nato, presentandolo ai genitori come proprio compagno di vita: finalmente \u00e8 giunto a fare coming out e dopo ci\u00f2 si sente sollevato e felice.\nPubblicazione.\nOriginariamente serializzati sulla rivista \"Hanaoto\", i singoli capitoli della serie sono stati raccolti e pubblicati in due volumi in formato \"tank\u014dbon\" da H\u014dbunsha nel marzo 1996 e nel febbraio 2000, rispettivamente. Digital Manga Publishing ha acquistato i diritti per la distribuzione nel Nord America e ha pubblicato i due volumi rispettivamente il 14 marzo e il 4 luglio 2007. A Taiwan il manga \u00e8 stato pubblicato da Sharp Point Press."}
{"id": "4112601", "revid": "282094", "url": "https://it.wikipedia.org/wiki?curid=4112601", "title": "Slavofilia", "text": ""}
{"id": "4112604", "revid": "254059", "url": "https://it.wikipedia.org/wiki?curid=4112604", "title": "Comunit\u00e0 ebraica di Castel Goffredo", "text": "Castel Goffredo \u00e8 stata sede, fino al 1730 circa, di una comunit\u00e0 ebraica, oggi scomparsa.\nLa storia.\nGli ebrei iniziarono a stabilirsi a Castel Goffredo e in altre localit\u00e0 del mantovano sotto il dominio dei Gonzaga, che concessero loro la possibilit\u00e0 di istituire un banco di prestito.\n\u00c8 del 1468 il primo documento che attesta una richiesta inviata a Ludovico II Gonzaga, secondo marchese di Mantova, da parte di un certo Leone ebreo di aprire un banco di prestito nella citt\u00e0.\nNel 1480 venne documentata la presenza della famiglia Norsa come prestatrice di danaro e la sede della loro attivit\u00e0 si svolgeva nel Torrazzo, che affiancava il Palazzo Gonzaga-Acerbi dei signori.\nNel 1540 Aloisio Gonzaga, marchese di Castel Goffredo, diede a Deodaro Norsa una concessione decennale per aprire un banco di prestito. Ma la popolazione castellana non manc\u00f2 di segnalare al marchese che gli ebrei praticavano tassi troppo alti e chiesero la chiusura dell'attivit\u00e0.\nAnche dopo la morte di Aloisio, con il figlio Alfonso Gonzaga, l'attivit\u00e0 degli ebrei prosegu\u00ec.\nA seguito dell'apertura a Castel Goffredo del Monte di Piet\u00e0, l'attivit\u00e0 degli ebrei and\u00f2 scemando e nel 1588 questi si trasferirono nel ghetto di Mantova.\nCon il passaggio di Castel Goffredo sotto il ducato di Mantova, nel 1602, gli ebrei ottennero la proroga ad esercitare in citt\u00e0 l'attivit\u00e0 di prestito, che dur\u00f2 sino al 1730 circa.\nSinagoga.\nL'edificio della sinagoga sorgeva nella zona compresa tra il vecchio ospedale e vicolo Cannone, corrispondente all'attuale vicolo Remoto e qui era anche insediata la sinagoga ebraica. \nDella presenza della sinagoga non resta neppure una lapide e le stanze che accoglievano il luogo di culto sono andate irrimediabilmente perdute nel corso del 2010, durante l'abbattimento dell'edificio che le ospitava."}
{"id": "4112605", "revid": "23", "url": "https://it.wikipedia.org/wiki?curid=4112605", "title": "Gruppo della triplite", "text": "Il gruppo della triplite \u00e8 un gruppo di minerali."}
{"id": "4112610", "revid": "23", "url": "https://it.wikipedia.org/wiki?curid=4112610", "title": "Gruppo della trippkeite", "text": "Il gruppo della trippkeite \u00e8 un gruppo di minerali."}
{"id": "4112613", "revid": "124359255", "url": "https://it.wikipedia.org/wiki?curid=4112613", "title": "Massimo Bellinzoni", "text": "Biografia.\nNel grande schermo esordisce nel film \"Evelina e i suoi figli\" a cui seguono \"Nottataccia\" e \"Magnificat\".\nSul piccolo schermo aveva iniziato l'attivit\u00e0 nella fiction \"Non siamo soli\" cui fanno seguito \"Per amore o per amicizia\" e \"Un inviato molto speciale\". Nel 2002 \u00e8 stato il protagonista del film \"Da zero a dieci\" di Luciano Ligabue nel ruolo di \"Libero\". Dal 2001 al 2003 ha recitato nella serie televisiva \"Il bello delle donne\". \u00c8 poi stato il protagonista assoluto nel sequel del 2017."}
{"id": "4112617", "revid": "1342360", "url": "https://it.wikipedia.org/wiki?curid=4112617", "title": "IHF Cup 1986-1987 (pallamano maschile)", "text": "La IHF Cup 1986-1987 \u00e8 stata la 6\u00aa edizione del terzo torneo europeo di pallamano maschile per ordine di importanza dopo la Coppa dei Campioni e la Coppa delle Coppe. \u00c8 stata organizzata dall'International Handball Federation, la federazione internazionale di pallamano. La competizione \u00e8 iniziata nell'ottobre 1986 e si conclusa a maggio 1987.\nIl torneo \u00e8 stato vinto dalla compagine sovietica del Granitas Kaunas per la 1\u00aa volta nella sua storia."}
{"id": "4112618", "revid": "599013", "url": "https://it.wikipedia.org/wiki?curid=4112618", "title": "Gruppo della wagnerite", "text": "Il gruppo della wagnerite \u00e8 un gruppo di minerali."}
{"id": "4112621", "revid": "1924342", "url": "https://it.wikipedia.org/wiki?curid=4112621", "title": "Channel Orange", "text": "Channel Orange (reso graficamente come channel ORANGE) \u00e8 l'album di debutto del cantautore statunitense Frank Ocean, pubblicato il 10 luglio 2012 dall'etichetta Def Jam.\nL'album \u00e8 stato pubblicato in versione digitale in esclusiva su iTunes; la pubblicazione su altre piattaforme di distribuzione \u00e8 avvenuta il 17 luglio dello stesso anno.\nPubblicazione e promozione.\nL'8 giugno 2012, Ocean pubblic\u00f2 un trailer, diretto da Nabil Elderkin, annunciando l'album, anche se diede poche informazioni sul progetto. Pi\u00f9 tardi quel giorno Ocean annunci\u00f2 un tour, dal titolo the channel ORANGE Tour, che coincider\u00e0 con l'uscita dell'album e present\u00f2 in anteprima una nuova canzone intitolata \"Pyramids\". Ocean annunci\u00f2 l'uscita dell'album il 9 giugno 2012, con un post sul suo account Tumblr personale. Il 6 luglio Ocean pubblic\u00f2 su SoundCloud \"Sweet Life\".\n\"channel ORANGE\" \u00e8 stato pubblicato come download digitale in esclusiva su iTunes il 10 luglio 2012, una settimana prima della sua uscita nel formato fisico.\nAccoglienza.\nImmediatamente dopo la pubblicazione del disco, \"channel ORANGE\" ricevette il plauso generale dalla critica musicale. Per il sito di recensioni Metacritic, che assegna punteggi su 100 tramite le recensioni di critici influenti, l'album ha raggiunto un punteggio di 92 su 100 calcolato tramite 32 recensioni, questo punteggio segnala \"acclamazione universale\". Inoltre, \u00e8 il disco R&amp;B col maggior punteggio di sempre sul sito. Ryan Dombal di Pitchfork defin\u00ec l'album \"completo e variegato\", trovando nei testi delle canzoni \"un ampio respiro in quanto coinvolgenti, sempre beneficiando dell'occhio di Ocean per i dettagli e per la specificit\u00e0.\"\nTracce.\nLa lista delle canzoni proviene dall'account ufficiale di Frank Ocean su Tumblr.\nSuccesso commerciale.\nNegli Stati Uniti l'album debutt\u00f2 al secondo posto nella Billboard 200 e primo nella Top R&amp;B/Hip-Hop Albums, con 131.000 copie. Dato che l'album era stato pubblicato inizialmente solo su iTunes, le copie fisiche furono solo 3.000. In Regno Unito ed in Canada debutta rispettivamente in seconda e terza posizione. L'album \u00e8 stato il primo nella storia a entrare nella classifica dei 20 album pi\u00f9 venduti in Regno Unito esclusivamente in base alle vendite digitali, con 13.173 copie."}
{"id": "4112622", "revid": "1442080", "url": "https://it.wikipedia.org/wiki?curid=4112622", "title": "Danny Pudi", "text": "Biografia.\nI primi anni.\nFiglio di un\u2019immigrata polacca e di un immigrato indiano, Danny Pudi \u00e8 nato e cresciuto a Chicago, dove ha frequentato il \"Notre Dame College Prep\", e dove ha studiato danza popolare polacca. Dopo il divorzio dei genitori ha vissuto quasi esclusivamente con il lato materno della famiglia, avvicinandosi alla cultura della famiglia e alla lingua polacca, che parla fluentemente. Ha frequentato la Marquette University di Milwaukee, nel Wisconsin, laureandosi in Comunicazione e Teatro nel 2001.\nCarriera.\nAlla Marquette University, Pudi ha vinto la borsa di studio Chris Farley che, oltre a pagare un anno di scuola, \u00e8 servita alla realizzazione di una commedia improvvisata con Jim Breuer e Dave Chappelle, aumentando l'interesse di Pudi per lo studio dell'improvvisazione. Pudi in seguito ha studiato per il The Second City Theatre di Chicago. Nel 2005 si \u00e8 trasferito a Los Angeles alla ricerca di ruoli televisivi e cinematografici. Ha recitato in diversi episodi di serie televisive, prima di entrare a far parte del cast di \"Community\", dove ricopre il ruolo di Abed Nadir in tutte e sei le stagioni realizzate. Acquista fama internazionale con questo ruolo, con il quale emergono le capacit\u00e0 poliedriche dell\u2019attore.\nNel 2014 ha il suo esordio come regista con il cortometraggio - documentario \"Untucked\" per la serie ESPN: 30 for 30. Scritto dallo stesso Pudi, insieme a Chris Marrs, il cortometraggio parla dell\u2019origine della divisa della squadra di basket dell\u2019universit\u00e0 Marquette, l\u2019alma mater di Pudi. La particolarit\u00e0 della divisa, dove la maglia veniva portata fuori dai pantaloni, d\u00e0 il titolo al film. \nNel 2016 riveste il ruolo di Sami Malik, un giovane immigrato indiano che si trasferisce in America negli anni \u201870, come protagonista nella commedia indipendente \"The Tiger Hunter\", diretta dalla regista Lena Khan. Si tratta del primo ruolo da protagonista, in una pellicola dove cast, regista e scrittori sono composti in gran parte da professionisti di origini indiane. \nPudi presta la voce al personaggio Qui nel reboot di \"DuckTales\".\nPudi \u00e8 inoltre apparso in alcuni spot televisivi per Snickers, Verizon, McDonald's, T-Mobile, e Pok\u00e9mon.\nVita privata.\n\u00c8 sposato con Bridget Showalter, da cui ha avuto due figli gemelli: James Timothy e Fiona Leigh, nati il 12 gennaio 2012. Ha corso quattro maratone.\nDoppiatori italiani.\nCome doppiatore, viene sostituito da:"}
{"id": "4112627", "revid": "50961275", "url": "https://it.wikipedia.org/wiki?curid=4112627", "title": "Dion (cantante)", "text": ""}
{"id": "4112631", "revid": "23", "url": "https://it.wikipedia.org/wiki?curid=4112631", "title": "Orebroite-III", "text": ""}
{"id": "4112632", "revid": "88740", "url": "https://it.wikipedia.org/wiki?curid=4112632", "title": "Monster Hunter 4", "text": " \u00e8 il secondo videogioco prodotto da Capcom della serie \"Monster Hunter\" a essere distribuito per Nintendo 3DS e il primo della quarta generazione del franchise.\nIl gioco \u00e8 uscito in Giappone il 14 settembre 2013.\nUna versione espansa del gioco, intitolata \"Monster Hunter 4 Ultimate\" in Giappone, \u00e8 stata pubblicata in Europa e in Nord America il 13 febbraio 2015, e il giorno dopo in Australia.\nIl game director Kaname Fujioka ha affermato che \"Monster Hunter 4\" \u00e8 un gioco pi\u00f9 incentrato sull'avventura rispetto ai precedenti.\nTrama.\nIl protagonista \u00e8 un aspirante cacciatore diretto al villaggio di Val Habar per iscriversi ufficialmente nel registro dei cacciatori. Lungo la strada, il solcadune su cui si trova viene attaccato da un \"Dah'ren Mohran\", un drago anziano gigantesco. Il protagonista riesce, utilizzando i cannoni e il gong da caccia della nave, a tenerlo a bada fino all'arrivo dei Grancaccia, cacciatori esperti che riescono ad allontanare il mostro.\nDopo essere giunto a destinazione, il cacciatore viene avvicinato dal Carovaniere, un uomo a bordo della nave che, colpito dal suo talento, lo integra nella sua carovana (la \"Carovana con la C Maiuscola\"), della quale fanno parte un fabbro soprannominato il Mastro, e una Dama della Gilda. Il Carovaniere sta ancora cercando un cuoco e un mercante che si uniscano al gruppo e, per integrare ufficialmente il cacciatore, decide di fargli completare due semplici missioni di prova (riguardanti la consegna di una bistecca e di una Mega-Pozione). Prima di fargliele incominciare, tuttavia, gli mostra la Scheggia un oggetto misterioso che brilla incredibilmente in suo possesso da anni e del quale sta cercando di scoprire le origini.\nDopo aver completato i test, il protagonista viene a sapere che il Cuoco Ambulante (il \"Felyne\" responsabile della cucina di Val Habar) ha intenzione di unirsi alla Carovana, ma che non vi riesce a causa di alcuni problemi con il suo fattorino, che viene continuamente attaccato nella Steppa ancestrale da dei \"Konchu\" e da un \"Seltas\". Il cacciatore lo aiuta eliminando i mostri e permettendogli cos\u00ec di entrare a tutti gli effetti nel gruppo, ricevendo, inoltre, l'autorizzazione necessaria per uscire in Esplorazione in una zona conosciuta come Bosco eterno.\nDopo essere uscito in esplorazione due volte, imbattendosi prima in un \"Velocidrome\" e poi in uno \"Yian Kut-Ku\", il protagonista scopre che il Mercante Wyverniano di Val Habar \u00e8 interessato a unirsi alla Carovana ma sta avendo dei problemi con un \"Kecha Wacha\", che distrugge tutti i suoi carri di merci prima che possano raggiungere la citt\u00e0. Dopo aver eliminato il primate, il Mercante Wyverniano pu\u00f2 finalmente unirsi alla Carovana, che parte alla volta del villaggio di Harth, dove potr\u00e0 farsi costruire una nave.\nDopo essere arrivati, tuttavia, i membri della Carovana si trovano davanti a un villaggio completamente diverso da ci\u00f2 che si aspettavano: la lava ha smesso di scorrere per qualche oscuro motivo tempo prima, e gli abitanti, i Troveriani, sono tutti con il morale a terra a causa di un \"Tetsucabra\" che si \u00e8 insediato nella Fossa abissale, impedendo loro di raccogliere materiali. Il cacciatore riesce ad abbatterlo, guadagnandosi il rispetto degli abitanti, che accettano di aiutare la Carovana a costruire la nave. Il materiale principale da utilizzare \u00e8 la pelle di \"Gypceros\", estremamente impermeabile. Dopo averne cacciato uno, il protagonista viene contattato dal Cuoco Ambulante, il quale gli rivela che il suo fornitore di pesce \u00e8 rimasto bloccato da un \"Gendrome\" mentre si dirigeva a Harth. Tuttavia, se il mostro verr\u00e0 catturato e non ucciso, il fornitore, oltre a consegnare gli ingredienti, li potenzier\u00e0. Il cacciatore riesce quindi a catturare il mostro, venendo poi richiamato dal Capo di Harth. Questo gli rivela di avere scoperto il motivo per cui la lava ha smesso di scorrere: un \"Nerscylla\" ha fatto il nido lungo il canale principale, ostacolando il flusso. Dopo aver eliminato il ragno e aver permesso alla lava di tornare a Harth, il cacciatore, insieme alla Carovana e ai Troveriani, riesce a ultimare la costruzione della nave, che il Carovaniere battezza \"Arluq\" (ovvero \"Balena\"). Prima di partire, il Capo di Harth rivela al Carovaniere che la Scheggia proviene da un villaggio wyverniano chiamato Cathar. All'ultimo momento, tuttavia, la Giovincella della Forgia, figlia del capo, si unisce al gruppo per imparare dal Mastro tutti i segreti della forgiatura.\nDurante il viaggio, la Carovana viene attaccata da un misterioso mostro nero che attacca utilizzando un virus che riduce il recupero della salute. Il protagonista riesce a respingerlo ed il gruppo viene salvato dai Grancaccia e riesce ad approdare sulla spiaggia della Riviera di Cheeko, isola nel bel mezzo de nulla (si dice che l'unico modo per trovarla sia perdersi) abitata solo da \"Felyne\" e da una simpatica anziana (il Capo di Cheeko). Qui il Grancomandante, leader dei Grancaccia, aggiorna il Carovaniere sulla situazione: quel mostro \u00e8 noto come \"Gore Magala\" ed \u00e8 il loro attuale obiettivo; hanno infatti ricevuto ordine dalla Gilda di inseguirlo per studiarlo ed infine abbatterlo. Successivamente, i Grancaccia partono ed il Grancomandante dimostra di non fidarsi del protagonista, consigliando al Carovaniere di trovarsi un cacciatore pi\u00f9 competente.\nIl gruppo decide cos\u00ec di aiutare il capo della Riviera di Cheeko per ricambiare l'ospitalit\u00e0, prima eliminando un \"Congalala\" che stava seminando il panico nel villaggio di \"Felyne\" vicino e poi salvando i Cacciatori Di Miaostri (\"Felyne\" cacciatori) da uno \"Zamtrios\". In seguito, il capo della Riviera promette di supportare la Carovana con i propri ingredienti se riuscir\u00e0 a eliminare un \"Najarala\" che si aggira intorno al villaggio.\nRisolto il problema, il cacciatore scopre che dei quattro Grancaccia andati ad occuparsi del \"Gore Magala\" solo due sono tornati, mentre gli altri sono rimasti in balia del mostro nel Bosco eterno. Dopo averli salvati, il protagonista riesce finalmente a ottenere dalla Gilda il permesso per eliminare il \"Gore Magala\". Dopo una dura lotta, il protagonista riesce finalmente a eliminare il mostro, ponendo (apparentemente) fine alla minaccia e guadagnandosi la stima del Grancomandante.\nLa Carovana pu\u00f2 cos\u00ec finalmente ripartire alla volta di Cathar, facendo prima tappa ad Harth per poter trasformare la Arluq in un'aeronave (siccome il Carovaniere ha scoperto dagli abitanti della Riviera che il villaggio che stanno cercando \u00e8 situato sulle montagne). Qui, il cacciatore elimina un \"Gravios\" che stava intralciando i lavori in miniera.\nDopo essere giunto a Cathar, il gruppo scopre che gli abitanti del luogo non hanno intenzione di rivelare loro le origini della Scheggia e tentano di cacciarli via. Nel mentre, il protagonista affronta un \"Congalala\" stranamente infettato dal virus del \"Gore Magala\". Questo, oltre a sorprendere la Carovana, terrorizza gli abitanti di Cathar, convinti che una misteriosa calamit\u00e0 che si abbattuta su di loro secoli prima (e che chiamano la \"Malvaggezza\") stia per ripetersi.\nPer dimostrare la propria fiducia nei confronti degli abitanti, il cacciatore \u00e8 costretto ad abbattere uno \"Zinogre\", una \"Seltas Regina\" ed un \"Rathalos\" sul vicino Monte paradiso. Nel mentre, il virus incomincia a espandersi sempre di pi\u00f9, obbligando il protagonista a cacciare un \"Tigrex\" malato che terrorizzava la Steppa ancestrale. Solo a questo punto, grazie all'arrivo del Grancomandante, si scopre la verit\u00e0: Il \"Gore Magala\" non \u00e8 morto, ma \u00e8 mutato nella sua forma adulta, lo \"Shagaru Magala\". \nIl mostro si rivela quindi essere la progenie di un terribile drago anziano che, secoli prima, scaten\u00f2 il virus (che padroneggia con incredibile maestria) nella zona limitrofa a Cathar, facendo impazzire i mostri per poi sparire lasciandosi dietro una scia di cadaveri. L'unica cosa ritrovata in mezzo al massacro fu proprio la Scheggia, ora in possesso del Carovaniere. Ora che il mostro \u00e8 tornato spetta al cacciatore eliminarlo una volta per tutte. Dopo un leggendario duello, il protagonista riesce a ucciderlo definitivamente nel Santuario, il luogo dove era comparso il suo antenato secoli prima, ponendo quindi fine alla minaccia una volta per tutte. Prima della partenza, tuttavia, il Carovaniere scopre che le scaglie dell'ormai defunto \"Shagaru Magala\" sono tutte identiche alla Scheggia, la quale si rivela quindi essere una scaglia lasciata dall'antico drago anziano. L'uomo regala quindi l'oggetto al protagonista come segno della loro amicizia.\nLa storia prosegue in \"Monster Hunter 4 Ultimate\"\nPersonaggi.\n\"Monster Hunter 4\" e \"Monster Hunter 4 Ultimate\" sono i due giochi della saga di Monster Hunter con il maggior numero di personaggi non giocabili. Di seguito la lista completa di tutti i personaggi presenti all'interno del gioco e in ogni villaggio.\nPersonaggi principali.\nI personaggi principali sono i componenti della Carovana e i compagni del protagonista.\nGrancaccia.\nI Grancaccia sono dei cacciatori esperti assunti dalla Gilda per proteggere prima Val Habar e, successivamente, Dundorma. Durante gli eventi del gioco, sono stati incaricati di seguire, studiare e uccidere il misterioso \"Gore Magala\".\nVal Habar.\nDi seguito, la lista di tutti quanti i personaggi presenti a Val Habar (esclusi, ovviamente, i personaggi principali):\nFiloni narrativi secondari.\nA differenza di tutti gli altri capitoli della saga, \"Monster Hunter 4\" e \"Monster Hunter 4 Ultimate\" presentano delle missioni secondarie collegate fra loro e che formano dei veri e propri filoni narrativi. Queste \"trame in miniatura\" possono essere continuate proseguendo con la storia o facendo aumentare il proprio Grado Cacciatore. Di seguito, la lista completa:\nModalit\u00e0 di gioco.\n\u00c8 stato rivelato che la totalit\u00e0 di ci\u00f2 che si poteva vedere nel primo trailer pubblicato da Capcom era giocabile.\nMonster Hunter 4 mostra visibili aggiornamenti e migliorie rispetto ai precedenti capitoli: il gioco comprende maggiori caratteristiche come platform, i muri possono ora essere scalati con pi\u00f9 fluidit\u00e0 e in tutte le direzioni, e per la prima volta il cacciatore pu\u00f2 aggrapparsi ai mostri e attaccarli tramite una modalit\u00e1 chiamata \"rodeo\". L'ambiente inoltre sembra essere pi\u00f9 ampio dei precedenti capitoli e viene usato dai mostri a proprio vantaggio per affrontare il cacciatore. Il gioco presenta una storia e una trama pi\u00f9 articolate delle precedenti e il campo base \u00e8 mobile e. Il gioco non presenta aree subacquee e ha il pi\u00f9 alto numero di personaggi non giocanti finora apparsi. Il gioco include inoltre la modalit\u00e0 online multigiocatore come da tradizione.\nArmi.\nIn Monster Hunter 4 sono state introdotte due nuove armi:\nIl \"\"\nLa \"\"\nCapcom ha inoltre rivisto e aggiornato i moveset delle vecchie armi presenti in Monster Hunter 4.\nAccoglienza.\nIl titolo ha venduto, dal 14 settembre 2013 al 4 dicembre 2013, 4 milioni di copie in tutto il mondo diventando cos\u00ec il gioco sviluppato da terze parti pi\u00f9 venduto in assoluto su 3DS."}
{"id": "4112639", "revid": "23", "url": "https://it.wikipedia.org/wiki?curid=4112639", "title": "Gruppo della welinite", "text": "Il gruppo della welinite \u00e8 un gruppo di minerali."}
{"id": "4112643", "revid": "767487", "url": "https://it.wikipedia.org/wiki?curid=4112643", "title": "Burai-ha", "text": "La Burai-ha o scuola decadente (\u7121\u983c\u6d3e buraiha) era un gruppo di scrittori dissoluti che esprimevano la mancanza di scopi e la crisi di identit\u00e0 nel Giappone post-seconda guerra mondiale. Anche se non comprendono una vera scuola letteraria, gli scrittori della Burai-ha erano uniti da un simile approccio alle tematiche e allo stile. I personaggi principali dei romanzi di questa scuola incarnano la figura dell'antieroe, debosciato e senza scopi.\nLe opere di questi scrittori sono incentrate sulla critica di tutta la letteratura giapponese pre-guerra e dei valori sociali statunitensi che erano stati introdotti in Giappone con l'occupazione.\nLe opere che costituiscono questa scuola non fanno appello a una corrente stilistica in particolare e i confini di questo movimento risultano quindi indefiniti.\nScrittori.\nVengono soprattutto associati a questo gruppo Ango Sakaguchi, Osamu Dazai e Sakunosuke Oda; tuttavia, spesso vengono associati anche altri scrittori, come Jun Ishikawa, Ito Sei, Jun Takami, Tanaka Hidemitsu e Kazuo Dan.\nVanno inoltre aggiunti, secondo il biografo e critico letterario Takeo Okuno, Miyoshi Juro e Taiko Hirabayashi.\nIl termine.\nIl termine \"burai\", che \u00e8 stato conferito a questo gruppo dai critici conservatori, significa letteralmente \"inaffidabile\" e fa riferimento a un individuo la cui condotta va contro convenzioni sociali tradizionali. Data la natura sovversiva delle loro opere, i membri di questo gruppo venivano inizialmente chiamati \"Shingesakuha\" (\u65b0\u622f\u4f5c\u6d3e, lett: \"la nuova scuola Gesaku\", dove il termine \"gesaku\" indica opere leggere scritte per il divertimento), da un movimento letterario del periodo Edo, ma il termine fu rimpiazzato quando opere meno irriverenti divennero popolari sotto quel nome.\nStile di vita.\nIl gruppo viene chiamato in Occidente come \"scuola decadente\" a causa dello stile di vita dissoluto che questi scrittori conducevano, passando il tempo nei bar, facendo uso di droga e avendo una vita sessuale sregolata. Un perfetto esempio di questo stile di vita fu dato da Ango Sakaguchi che sciocc\u00f2 il pubblico giapponese con la pubblicazione di un saggio intitolato \"Sulla decadenza\" (\u5815\u843d\u8ad6 \"darakuron\"). Questo, secondo la critica, \"permise al popolo giapponese, specialmente ai giovani, di riscattare il proprio senso di s\u00e9 e iniziare la vita nel dopoguerra\".\nVoci correlate.\nAngo Sakaguchi&lt;br&gt;\nOsamu Dazai"}
{"id": "4112644", "revid": "23", "url": "https://it.wikipedia.org/wiki?curid=4112644", "title": "Gruppo della wickmanite", "text": "Il gruppo della wickmanite \u00e8 un gruppo di minerali."}
{"id": "4112650", "revid": "23", "url": "https://it.wikipedia.org/wiki?curid=4112650", "title": "Gruppo della wicksite", "text": "Il gruppo della wicksite \u00e8 un gruppo di minerali."}
{"id": "4112654", "revid": "23", "url": "https://it.wikipedia.org/wiki?curid=4112654", "title": "Gruppo della wilkmanite", "text": "Il gruppo della wilkmanite \u00e8 un gruppo di minerali."}
{"id": "4112658", "revid": "767487", "url": "https://it.wikipedia.org/wiki?curid=4112658", "title": "When a Queen Loved O'Rourke", "text": "When a Queen Loved O'Rourke \u00e8 un cortometraggio muto del 1915 diretto da Otis Turner.\n\u00c8 il secondo episodio del serial cinematografico \"The New Adventures of Terence O'Rourke\" ed \u00e8 conosciuto anche con il titolo seriale \"The New Adventures of Terence O'Rourke #2: When a Queen Loved O'Rourke\".\nProduzione.\nIl film fu prodotto dall'Universal Film Manufacturing Company.\nDistribuzione.\nDistribuito dall'Universal Film Manufacturing Company, il film - un cortometraggio in due bobine - usc\u00ec nelle sale cinematografiche USA il 29 novembre 1915."}
{"id": "4112661", "revid": "119483579", "url": "https://it.wikipedia.org/wiki?curid=4112661", "title": "Sentenza della Corte Costituzionale della Repubblica Italiana del 20 novembre 2002, n. 466", "text": "La sentenza della Corte Costituzionale della Repubblica Italiana del 20 novembre 2002, n. 466 fu un pronunciamento in tema di garanzia del pluralismo televisivo in Italia. In particolare con essa venne chiamata a esprimersi sulla questione di legittimit\u00e0 di alcuni articoli della legge Maccanico, in merito a presunte questioni di incostituzionalit\u00e0.\nIl quadro normativo generale.\nDalla met\u00e0 degli anni 1970, quando, a causa della mancanza di norme specifiche, la prima rete privata della holding Fininvest, Telemilano 58, aveva iniziato a trasmettere su tutto il territorio nazionale in simultanea, sebbene non fosse permesso a reti private. Astutamente la restrizione venne aggirata trasmettendo con orari sfasati di pochi minuti, il che creava un precedente storico significativo: per la prima volta (almeno nei fatti) una rete televisiva privata trasmetteva su tutto il territorio nazionale in simultanea (nonostante la legge sancisse un monopolio pubblico).\nNegli anni 1980 intervennero alcuni pretori di citt\u00e0 capoluogo (Torino, Roma e Pescara) che ingiunsero alla Fininvest di interrompere l'interconnessione tra i suoi ripetitori. La Fininvest reag\u00ec oscurando di propria iniziativa i ripetitori in Piemonte, Lazio e Abruzzo, e creando un caso mediatico. Il governo Craxi I con i \"decreti Berlusconi\" autorizz\u00f2 in via temporanea le reti nazionali private a trasmettere. Il sistema necessitava sempre pi\u00f9 di una normativa, ma il Parlamento non si mosse e la vacatio legis continu\u00f2.\nSino agli anni 1990 la normativa della radiotelevisione terrestre prevedeva in via generale un regime transitorio ma di fatto duraturo, grazie alle continue proroghe concesse dalle camere e dalle leggi che ne consolidavano la stabilit\u00e0. Tale regime transitorio consisteva in un duopolio in cui la maggior parte delle frequenze era divisa tra l'emittente pubblica Rai (in possesso di tre frequenze per concessione pubblica ) e le societ\u00e0 del gruppo privato RTI (Reti Televisive Italiane), societ\u00e0 del gruppo Mediaset (e fondata nel 1984 dal Silvio Berlusconi, che sarebbe poi diventato Presidente del Consiglio), in possesso anch'essa di tre reti (Canale 5, Rete 4 e Italia 1). Nel 1990 la legge Mamm\u00ec fu concepita come una sanatoria della situazione che si era creata. Inoltre la legge consentiva ai privati l'interconnessione, lungamente desiderata dalla Fininvest. L'articolo 15, comma quarto, della norma vietava a un privato di controllare pi\u00f9 del \u00ab25 per cento del numero di reti nazionali previste\u00bb e comunque non pi\u00f9 di tre reti radiotelevisive (una sorta di istantanea della situazione). Il Parlamento per\u00f2 rinunci\u00f2 ad assegnare le frequenze tramite una regolare gara; le imprese emittenti erano autorizzate a trasmettere fino all'agosto 1996. Il 7 dicembre 1994 la Corte Costituzionale (sentenza n. 420) bocci\u00f2 la legge Mamm\u00ec definendola \u00abincoerente, irragionevole\u00bb e inidonea a garantire il pluralismo in materia televisiva. La Consulta sollecit\u00f2 quindi il legislatore a trovare una soluzione definitiva entro l'agosto 1996. Secondo il pronunciamento, la legge del 1990 non risolveva i problemi di concentrazione che la Corte aveva evidenziato nella sua sentenza del 1988, in quanto le 3 reti possibili, su un massimo di 12, di cui 9 date in concessione ai privati, avrebbero continuato a permettere a un unico soggetto di controllare un terzo delle reti (superando il tetto del 25% fissato dalla legge Mamm\u00ec), ma anzi li aggravava, impedendo quindi l'accesso a possibili nuovi concorrenti che porterebbero un maggiore pluralismo. Il 22 maggio 1997 il Parlamento approv\u00f2 la \u201clegge Maccanico\"; recependo il dettato della Corte, la legge vietava a uno stesso soggetto di essere titolare di concessioni o autorizzazioni che consentissero di irradiare pi\u00f9 del 20 per cento delle reti televisive analogiche in ambito nazionale. La norma istituiva l'Autorit\u00e0 per le Garanzie nelle Comunicazioni e, colmando una lacuna decennale, prevedeva l'approvazione di un \u00abPiano nazionale delle frequenze\u00bb. Nell'attesa dell'approvazione del Piano, il termine ultimo del regime di prorogatio, fissato dalla legge Mamm\u00ec all'agosto 1996, era posticipato all'aprile 1998.\nOggetto della questione.\nLe dispisizioni della norma del 1997 erano contenute negli articoli n. 2 (comma 6), n. 3 (commi 6 e 7), con conseguenti ripercussioni sugli articoli n. 9 e n. 11. Esaminando nello specifico le misure contenute in detti articoli, questi avrebbero:\nIl contenuto.\nDopo un esame attento dell'istruttoria fornita, delle precedenti leggi formulate per regolare il sistema radiotelevisivo italiano e delle memorie difensive depositate dalle parti, la Corte ha cos\u00ec deciso di pronunciarsi:\nEd inoltre:\nIn sintesi, la Corte Costituzionale accolse le questioni sollevate solo in parte, ribadendo che il regime transitorio vigente non poteva protrarsi senza una data ultima di scadenza che fosse improrogabile, e che non fosse fissata oltre il 31 dicembre 2003. Il regime transitorio non venne quindi dichiarato incostituzionale, n\u00e9 la coesistenza degli stessi operatori parallelamente sulle reti dell'etere e sulle reti via cavo e/o satellite.\nLa transizione al digitale terrestre.\nUn ruolo centrale nell'esito della sentenza \u00e8 stato giocato dai tempi con cui allora era stimato il passaggio alla televisione digitale. Secondo la difesa erariale, e in generale secondo le parti che sostenevano l'inammissibilit\u00e0 della questione, lo scenario digitale avrebbe compiuto la sua definizione entro l'anno 2006 (non specificando tuttavia che la concessione di cui avrebbe dovuto godere Centro Europa 7 s.r.l. scadeva l'anno precedente, ossia il 2005). Pertanto, con il significativo aumento di canali (con cui si invocava una disponibilit\u00e0 potenzialmente illimitata di nuove frequenze) il mercato sarebbe stato allargato alle altre emittenti aspiranti a trasmettere. Di conseguenza ritenevano idoneo il termine fissato del 31 dicembre 2003 per il definitivo abbandono dell'etere terrestre da parte delle reti eccedenti.\nTuttavia, la previsione di completamento del panorama televisivo digitale per il 2006 era considerata irrealmente ottimista dalle parti che invocavano l'accoglimento della questione, le quali avevano autonomamente condotto analisi di mercato che avrebbero smentito tale previsione.\nRitenevano inoltre non credibile il termine fissato al 31 dicembre 2003, per la possibilit\u00e0 di proroga concessa all'Autorit\u00e0 garante delle comunicazioni. Recitava in merito una delle memorie difensive che detto termine era: \u201ca) eccessivamente lontano in relazione alla situazione di illegittimit\u00e0; b) non \"credibile\" alla luce della facolt\u00e0 di proroga; c) \"smentito\" da altre analisi di mercato\u201d.\nInoltre veniva ribadito il principio secondo il quale una condizione gi\u00e0 dichiarata incostituzionale anni prima dalla stessa Corte Costituzionale non avrebbe dovuto e potuto protrarsi cos\u00ec a lungo (complici le numerose proroghe concesse dalle camere e dal governo) e che di conseguenza non poteva perdurare fino all'avvento del digitale.\nPer fare luce sulla questione del digitale, la Corte Costituzionale dispose appositamente un'istruttoria: \"ai fini di una pi\u00f9 completa valutazione di tutti gli aspetti della controversia e delle tesi contrapposte illustrate dalle parti\".\nDall'esito dell'istruttoria appariva chiaro che il quadro normativo delineato dalla legge n. 249 del 1997 aveva \"lasciato pressoch\u00e9 immutato il precedente assetto\", attraverso l'ulteriore proroga del periodo transitorio e il rilascio di titoli abilitativi alle reti eccedenti. Veniva inoltre specificato che la proroga era stata disposta sino al 31 luglio 1999.\nAltro punto fondamentale, dall'istruttoria emergeva che la previsione stimata per il completamento della copertura della tv digitale (fine 2006) era inattendibile.\nIl dibattito.\nSoggetti favorevoli.\nTra le parti costituite che invocavano l'accoglimento della questione troviamo le societ\u00e0 Centro Europa 7 s.r.l. e Rete A s.r.l., l'Adusbef (Associazione difesa consumatori ed utenti bancari, finanziari ed assicurativi), le societ\u00e0 TV Internazionale S.p.A. e Beta Television s.r.l., che adducevano tra i motivi di incostituzionalit\u00e0:\nSoggetti contrari.\nTra le parti invece che richiedevano il rigetto dell'istanza: l'Avvocatura di Stato in difesa dell'allora Presidente del Consiglio Silvio Berlusconi, RTI (Reti Televisive Italiane), societ\u00e0 del gruppo Mediaset (e fondata nel 1984 dallo stesso Silvio Berlusconi), Rai (concessionaria pubblica di tre sulle 11 reti disponibili), Prima TV S.p.A. ed Europa TV S.p.a. Tra le ragioni di inammissibilit\u00e0 della questione elencavano le seguenti:"}
{"id": "4112666", "revid": "110157", "url": "https://it.wikipedia.org/wiki?curid=4112666", "title": "Gerard &amp; Jacques", "text": " \n \u00e8 un manga di genere \"sh\u014dnen'ai\" creata da Fumi Yoshinaga e pubblicata a partire dal 2000. \nTrama.\nLa storia inizia quando il giovane Jacques viene venduto ad un bordello riservato ad esponenti dell'alta classe sociale. Suo padrone diventa Gerard, un ricco borghese. Poco dopo questi riesce a far riacquistare la libert\u00e0 al ragazzo, portandolo infine a scegliere di star a convivere assieme. \nPassano cos\u00ec diversi anni e Jacques s'\u00e8 ormai stabilito nella residenza di Gerard, lavorando prima come cameriere e poi come suo segretario ed assistente particolare. Il loro rapporto \u00e8 col tempo via via cresciuto, diventando una vera e propria relazione d'amore, questo nonostante gli alti e bassi derivanti dalle loro differenti e radicalmente separate posizioni sociali assunte nella vita. \nGiunge il 1789 e l'aria rivoluzionaria comincia ad accendere i cuori del popolo francese; la famiglia di Jacques giunge a Parigi e reclama il ritorno del figlio. L'amore tra i due inizia ad essere sempre pi\u00f9 un problema. "}
{"id": "4112676", "revid": "599013", "url": "https://it.wikipedia.org/wiki?curid=4112676", "title": "Diego Nicoletti", "text": "Carriera.\nClub.\nTrissino.\nInizia a pattinare all'et\u00e0 di 4 anni con il Trissino. Passa tutte le giovanili nel Trissino fino all'et\u00e0 di 19 anni. Nel 2004 all'et\u00e0 di 21 anni ritorna a Trissino dove gioca in serie B. Dopo una stagione passata in prestito al Hockey Thiene in serie A2 ritorna al Trissino dove rimarr\u00e0 per 3 anni nella massima serie. Un ottavo, un quarto ed un quinto posto rispettivamente nei tre anni in questa societ\u00e0 e 3 play off scudetto. Oltre 30 reti in questi 3 anni.\nThiene.\nPassa al Hockey Thiene nel 2005 per acquisire un po' di esperienza in pi\u00f9 mettendo a segno una ventina di gol. La squadra si classificher\u00e0 sesta alla fine della regular season.\nBreganze.\nPassa al Hockey Breganze nel 2009 e rimarr\u00e0 per due anni molto importanti per la crescita professionale. Un quarto ed un quinto posto,2 semifinali scudetto ed una quarantina di gol in due anni.\nValdagno.\nPassa al Valdagno nel 2011.Una stagione importante quella del 2011-2012 per lui nel Valdagno: una supercoppa ed uno scudetto. Venti gol alla fine della stagione sar\u00e0 il suo bottino tra campionato ed Eurolega. In Eurolega si qualifica per la CERH European League 2011-2012 a lodi arrivando fino in semifinale persa con il Liceo la Coruna.\nNella stagione 2012-2013 sempre con il Valdagno conquista una supercoppa Italiana, una coppa Italia e il suo secondo scudetto. Protagonista nella stagione con 24 reti. Nei play off mette a segno la bellezza di 10 reti,6 delle quali nella finale con il Viareggio(record per lui). Disputa la final four a Porto uscendo proprio con i padroni di casa. La coppa se l'aggiudicher\u00e0 alla fine il Benfica.\nTrissino.\nRitorna al Trissino nel 2014 per il campionato 2014-2015.\nBassano.\nPassa al Bassano per la stagione 2015-2016.\nValdagno.\nRitorna a Valdagno per la stagione 2016-2017\nTrissino.\nRitorna al Trissino per due stagioni, ma poi \u00e8 costretto a lasciare il club.\nSandrigo.\nPassa al Sandrigo, ma la stagione non viene portata a termine a causa del Covid-19.\nMontebello.\nPassa al Montebello per la stagione 2020-2021."}
{"id": "4112682", "revid": "110157", "url": "https://it.wikipedia.org/wiki?curid=4112682", "title": "Cissoide", "text": "In geometria, una cissoide \u00e8 una curva generata in base a due curve date \"C\"1, \"C\"2 e un punto \"O\" (polo). Data una qualsiasi retta \"L\" passante per \"O\" e intersecante \"C\"1 in \"P\"1 e \"C\"2 in \"P\"2, e dato P il punto su L tale che \"OP\" = \"P\"1\"P\"2 (ci sono in realt\u00e0 due di tali punti, ma P \u00e8 scelto nella stessa direzione rispetto a \"O\" in cui si trova \"P\"2 rispetto a \"P\"1), allora il luogo dei punti \"P\" \u00e8 definito cissoide delle curve \"C\"1 e \"C\"2 relativamente a \"O\".\nLa parola cissoide deriva dal greco \"kissoeid\u0113s\" \"forma di edera\" da \"kissos\" \"edera\" e -\"oeid\u0113s\" \"simile a\"."}
{"id": "4112683", "revid": "57872", "url": "https://it.wikipedia.org/wiki?curid=4112683", "title": "Salto (Avegno)", "text": "Salto \u00e8 una frazione di 402 abitanti del comune di Avegno, da cui dista circa 2\u00a0km, ed \u00e8 situata ad un'altitudine di 247\u00a0m s.l.m.\nLa frazione - comprendente i quartieri di Posato, Maggiolo, Ponte di Salto e Salto Chiesa - \u00e8 ubicata lungo la strada provinciale 333.\nIl nome deriverebbe dalla parola latina \"Saltus\", toponimo genericamente usato per indicare gli abitanti del luogo.\nStoria.\nLa frazione storicamente seguir\u00e0 le vicende del comune capoluogo, Avegno, quest'ultimo citato gi\u00e0 nel XIII secolo e che il suo territorio diverr\u00e0 signoria feudale della famiglia Malaspina.\nSoggetto territorialmente alla municipalit\u00e0 di Uscio, nel capitaneato di Recco e quindi nei domini della Repubblica di Genova, solamente con la dominazione napoleonica del Primo Impero francese (1797-1815) il borgo di Salto andr\u00e0 a costituire il nuovo ente municipale di Avegno seguendone le sorti storiche come frazione riconosciuta anche dallo statuto comunale assieme alle localit\u00e0 principali di Testana e Vescina.\nMonumenti e luoghi d'interesse.\nArchitetture religiose.\nLa locale chiesa parrocchiale \u00e8 dedicata a sant'Antonio.\nCultura.\nEventi.\nLa prima domenica di agosto ricorre la festivit\u00e0 religiosa della Madonna della Salute, patrona della frazione."}
{"id": "4112690", "revid": "1442080", "url": "https://it.wikipedia.org/wiki?curid=4112690", "title": "Francesco Giampietri", "text": " \nBiografia.\nNato a Bollita (l'attuale Nova Siri, provincia di Matera), ricevette i primi insegnamenti da uno zio arciprete. Spostatosi a Napoli, consegu\u00ec la laurea in giurisprudenza e si dedic\u00f2 all'attivit\u00e0 di giureconsulto. Fedele suddito della dinastia borbonica, Ferdinando I gli confer\u00ec l'incarico di deputato di polizia, per poi elevarlo a giudice e, infine, a caporuota della medesima funzione. Con l'arrivo dei francesi di Giuseppe Bonaparte, Giampietri fu arrestato ed esiliato nel 1807 ma pot\u00e9 ritornare con la salita al trono di Gioacchino Murat, che gli permise di esercitare l'avvocatura.\nDopo la seconda restaurazione borbonica, nel 1816 Ferdinando I gli affid\u00f2 la carica di prefetto di Polizia e di membro della commissione delle annone e, nel 1819, divenne direttore generale di polizia. \nDotato di solida e raffinata cultura classica, si dilett\u00f2 nel pubblicare dotte dissertazioni, tra cui la \"Lettera intorno alle monete aragonesi ultimamente trovate nella Cupa di S. Efrem\", dedicata a Luigi de'Medici, e \"Sul miglioramento delle nostre Commedie\" (1819), dedicata al Duca d'Ascoli.\nCome direttore di polizia, Giampietri si ritrov\u00f2 con grandi responsabilit\u00e0 a causa degli imminenti moti carbonari che si sarebbero avuti l'anno seguente. Agli albori della rivoluzione e agendo secondo la legge, fece arrestare ed esiliare dal regno numerosi insorti, senza giudizio e difesa. Quando nel 1820 scoppi\u00f2 la ribellione, Giampietri si era gi\u00e0 dimesso, anche per motivi di salute, e si ritir\u00f2 nella sua casa di campagna a Mergellina.\nAlcuni rivoltosi non digerirono i provvedimenti dell'ex direttore di polizia e, unitamente alla ferma dichiarazione del re borbonico di non concedere un regime costituzionale nel regno, prepararono una ritorsione contro Giampietri. Si radunarono cinquanta persone armate di fucili e pugnali, sotto la guida di un capitano della guardia nazionale soprannominato Oglioraro. Giunti alla dimora di Giampietri, alcuni di loro lo intimarono, con l'inganno di un controllo di polizia, a venire con loro. Condotto in un luogo isolato, venne assalito da tutti gli aggressori e ucciso. I rei vennero arrestati; tre vennero condannati a morte mentre i restanti in carcere o in libert\u00e0 provvisoria. Il re Ferdinando I assegn\u00f2 un vitalizio alla vedova Francesca Palazzi e ai figli, e assegn\u00f2 alla famiglia il titolo di Marchesi della Bollita.\nI discendenti si distinsero come giuristi, alti funzionari dello stato e diplomatici, come il nipote Carlo Giampietri, e si imparentarono con nobili e importanti famiglie aristocratiche, quali i conti Piromallo di Montebello, i conti Jannitti Pironallo, i Marchesi Mezzacapo di Moterosso, i conti Sibu\u00e9 du Col, i baroni Corrado di Altamura. La famiglia si \u00e8 estinta nel 1979 alla morte di Donna Rosa Giampietri, vedova dell'illustre chimico prof. Ernesto de' Conno."}
{"id": "4112696", "revid": "74415", "url": "https://it.wikipedia.org/wiki?curid=4112696", "title": "Ferrovia Pescolanciano-Agnone", "text": ""}
{"id": "4112698", "revid": "1305772", "url": "https://it.wikipedia.org/wiki?curid=4112698", "title": "Morrona", "text": "Morrona \u00e8 una frazione del comune italiano di Terricciola, nella provincia di Pisa, in Toscana.\nGeografia fisica.\nSorge a nord-ovest di Terricciola, su una collina cretosa tra la valle dell'Era e quella del fiume Cascina.\nStoria.\nL'origine di Morrona come nucleo abitato si fa risalire al periodo etrusco, come testimoniato dalla presenza di numerosi ipogei alle pendici della collina su cui sorge il paese.\nLe prime notizie scritte del borgo risalgono all'anno Mille, quando sappiamo che la sua badia, situata a nord rispetto al nucleo abitativo del paese, era sotto il controllo dei conti Cadolingi. In data 19 luglio 1138 Morrona viene menzionata in un documento in cui l'imperatore Corrado III confermava all'arcivescovo di Pisa Balduino i beni che erano stati venduti precedentemente dall'abate di Morrona all'arcivescovo Uberto Rossi Lanfranchi suo predecessore.\nNel 1144 presso il Castello di Morrona si svolse una battaglia tra Lucchesi e Pisani, finita con la vittoria di questi ultimi.\nIl 30 agosto 1152 l'arcivescovo di Pisa in carica Villano Villani acquis\u00ec dall'abate di Morrona Jacopo ulteriori possedimenti terrieri nei pressi del Monte Vaso e di Collemontanino.\nIn un altro documento datato 17 marzo 1199 l'arcivescovo Ubaldo Lanfranchi ordin\u00f2 ai consoli di Morrona di ubbidire ai precetti dell'Arcidiocesi di Pisa. Una volta che Morrona fu stabilmente sotto l'influenza dell'Arcidiocesi di Pisa, i suoi abitanti iniziarono a sostenere la parte ghibellina sostenuta dal Comune di Pisa.\nNel 1294, Morrona fu rifugio dei ghibellini della Valdera guidati da Neri d'Janni da Donoratico, i quali, al seguito di Guido da Montefeltro podest\u00e0 di Pisa, intrapresero una sanguinosa battaglia con i guelfi stabilitisi a Peccioli.\nNel 1496 cadde sotto il dominio fiorentino. Morrona nel 1833 contava 460 abitanti."}
{"id": "4112699", "revid": "1305772", "url": "https://it.wikipedia.org/wiki?curid=4112699", "title": "Bobby Bumps", "text": "Bumps Bobby era il personaggio principale di una serie di cortometraggi animati muti prodotti principalmente dalla Bray Productions dal 1915 al 1925. Ispirato dal fumetto Buster Brown di Richard Felton Outcault e dalla striscia a fumetti di Earl Hurd: Brick Bodkins.\nL'ideatore della serie \u00e8 stato Earl Hurd.\nTrama episodi.\nBobby Bumps era un ragazzino che, accompagnato dal suo cane Fido, regolarmente si ficcava in guai di ogni genere.\nTecnica.\nLa serie va menzionata soprattutto per essere stata la prima serie d'animazione a usare la tecnica del rodovetro o cel.\nProduzione.\nNel 1915 la serie fu prodotta dalla Universal poi dal 1916 al 1919 dalla Bray Productions ,seguita poi negli anni fino al 1925 dalla Paramount e dalla Educational Film Exchange."}
{"id": "4112700", "revid": "2034231", "url": "https://it.wikipedia.org/wiki?curid=4112700", "title": "Beata Della Frattina", "text": " \nBiografia.\nPrimogenita di Gustavo della Frattina, di nobile antichissimo casato friulano, ufficiale di fanteria, e di Eugenia Brizzi (figlia di Eugenio, noto impresario teatrale di fine secolo di origine romana e comandante durante il primo conflitto del 206\u00ba reggimento Fanteria ll\u00b0 battaglione della brigata Lambro), fu nipote dell'attore Armando Falconi, di cui la nonna materna Elvira Falconi Brizzi (Napoli, 1870- Milano, 1947) era sorella.\nDopo gli studi classici compiuti al Liceo Beccaria a Milano si laure\u00f2, nell'immediato dopoguerra, in lettere moderne presso l'Universit\u00e0 Statale di Milano. Ottima conoscitrice della lingua inglese, lavor\u00f2 per molti anni per Arnoldo Mondadori Editore, traducendo un gran numero di romanzi della collana di narrativa fantascientifica Urania."}
{"id": "4112701", "revid": "179980", "url": "https://it.wikipedia.org/wiki?curid=4112701", "title": "Beata della Frattina", "text": ""}
{"id": "4112707", "revid": "101793802", "url": "https://it.wikipedia.org/wiki?curid=4112707", "title": "Hannu-Pekka Bj\u00f6rkman", "text": "Biografia.\nNasce l'11 febbraio 1969 a Kannonkoski, Finlandia.\nFra il 1991 e il 1992 studia presso il \"Lahden kansanopiston teatterilinj\". Ha recitato in produzioni cinematografiche e teatrali e fa parte del Teatro COM.\nDal 2013 \u00e8 professore di recitazione presso il \"Teatterikorkeakoulu\".\nVita privata.\nHa sposato l'attrice Minna Haapkyl\u00e4 dalla quale ha avuto due figli: Eliel, nato nel 2004, e Luukas, nato nel 2008.\nRiconoscimenti e premi.\nNel 2010 \u00e8 stato insignito del Premio Finlandia."}
{"id": "4112709", "revid": "767487", "url": "https://it.wikipedia.org/wiki?curid=4112709", "title": "Franzl Lang", "text": "Oltre a cantare (in bavarese), Lang suonava la chitarra e la fisarmonica, ed \u00e8 stato inoltre autore di alcuni libri sullo jodel.\nBiografia.\nCresciuto a Monaco di Baviera, Lang inizi\u00f2 a lavorare come attrezzista. Impar\u00f2 a suonare la fisarmonica all'et\u00e0 di nove anni.\nNel 1968 ottenne il pi\u00f9 suo grande successo con la canzone \"Kufstein-Lied\", legata alla citt\u00e0 tirolese. Questo motivo \u00e8 divenuto ormai un pezzo noto ed apprezzato a livello internazionale ed \u00e8 sempre riproposto come musica folcloristica anche da musicisti successivi.\nA partire dal 1970 fu ospite come intrattenitore musicale nella trasmissione \"Lustige Musikanten\" della televisione tedesca-occidentale ZDF, proponendo motivi perlopi\u00f9 legati al suo genere artistico.\nLang vendette oltre 10 milioni di dischi, conquistando 20 dischi d'oro e un disco di platino all'interno dell'industria discografica tedesca.\nUna seconda vita gli \u00e8 stata data dalla riproposizione dei suoi video nella rete internet, che ne ha fatto un campione di visualizzazioni. Ad oggi il suo video 'Einen Jodler h\u00f6r i gern' conta pi\u00f9 di 150 milioni di visite sul canale Youtube, mentre il suo video 'Yodelling' \u00e8 arrivato a quasi 18 milioni di visualizzazioni.\nVita privata.\nDalla moglie Johanna ebbe un figlio (Franz Herbert) e una figlia (Christl)."}
{"id": "4112719", "revid": "124128198", "url": "https://it.wikipedia.org/wiki?curid=4112719", "title": "Pac (wrestler)", "text": "Satterley \u00e8 noto per i suoi trascorsi tra il 2012 e il 2018 nella World Wrestling Entertainment, dove ha detenuto una volta l'NXT Championship, due volte l'NXT Cruiserweight Championship e due volte l'NXT Tag Team Championship (una volta con Corey Graves e una volta con Oliver Grey).\nCarriera.\nCircuito indipendente (2004\u20132006).\nDopo essersi allenato sotto la guida di Dragon Asiu, Satterly fa il suo debutto nel 2005 come Pac. Dopo essere entrato nella One Pro Wrestling, ne diviene il primo campione nel novembre 2006. Perde il titolo contro James Wallace il 30 giugno 2007 in un match iniziato subito dopo che lo stesso PAC aveva difeso il titolo in un Fatal 4-Way. Il 29 dicembre, perde contro Darren Burridge non riuscendo a riconquistare l'alloro.\nNel 2007, partecipa anche ad un tour in Portogallo per la Total Nonstop Action Wrestling combattendo qualche match. Poco dopo, debutta nella Ring of Honor a Liverpool il 3 e 4 marzo, dove fallisce l'assalto al FIP World Heavyweight Championship di Roderick Strong e nel secondo viene sconfitto da Evan Bourne. Il 22 aprile, ad un evento della Chikara, prende parte allo show del Rey de Voladores perdendo un Fatal 4-Way a eliminazione in favore di Chuck Taylor.\nVerso la fine di aprile, rappresenta l'Inghilterra nella King of Europe Cup. Sconfigge l'americano Trent Acid al primo round, prima di perdere contro Nigel McGuinness ai quarti di finale.\nNell'agosto dello stesso anno, ritorna nella Chikara per l'International Invaders weekwnd. La prima sera, viene sconfitto da Ricochet e la sera dopo, anche da Claudio Castagnoli. Il 23 agosto, partecipa all'ottavo Ballpark Brawl, dove perde un 6-way elimination match che comprendeva Trent Acid, El Generico, Xtreme, John McChesney e Sterling James Keenan, che vince il match. Il giorno dopo, ad un evento della ROH, perde contro Bryan Danielson e a Manhattan Mayem, perde contro Davey Richards.\nPro Wrestling Guerrilla (2006\u20132007).\nIl 17 novembre 2006, fa il suo debutto per la Pro Wrestling Guerrilla perdendo contro AJ Styles. La sera dopo, combatte un match con El Generico che \u00e8 stato candidato a diventare match dell'anno. Dopo qualche mese di assenza, ritorna il 24 febbraio 2007, sconfiggendo Kevin Steen e ottenendo la prima vittoria nella promotion. Successivamente, sfida El Generico con il PWG World Championship in palio, ma perde, e viene sconfitto anche da Kaz Hayashi. Al Dynamite Duumvirate Tag Team Title Tournament del 20 maggio 2007, doveva combattere un match singolo, ma viene chiamato a sostituire Jack Evans come partner di Roderick Strong: i due, a sorpresa, sconfiggono Super Dragon e Davey Richards nel primo round, Naruki Doi e Masato Yoshino nel secondo e i Briscoe Brothers in finale, vincendo il torneo e conquistando i PWG World Tag Team Championship. Difendono i titoli contro Ricky Reyes e Rocky Romero. Dal 15 al 22 luglio, PAC rappresenta la PWG a Wrestle JAM, insieme a El Generico. Il 29 luglio, Pac e Strong perdono i titoli quando Kevin Steen e El Generico glieli strappano in un match a caduta singola. Partecipa poi anche alla Battle of Los Angeles dal 31 agosto al 2 settembre, dove batte Jack Evans al primo round, Claudio Castagnoli al secondo, e perde contro Cima nella semi-finale.\nDragon Gate (2007\u20132012).\nDopo aver partecipato alla Battle of Los Angeles, viene invitato dalla Dragon Gate per il Dragon Storm Tour 2007. Sostituisce Evan Bourne dopo il suo passaggio in WWE. Il 15 settembre, vince il wXw World Lightweight Championship sconfiggendo Dragon Kid. Il 25 aprile 2008, perde contro Gamma il primo round per il Dragon Gate Open the Brave Gate Championship. Insieme a Dragon Kid, fallisce l'assalto anche al Twin Gate Championship e, insieme a Kid e Anthony W. Mori, non riesce a vincere il Triangle Gate Championship venendo sconfitti da Gamma, Yamato e Yasushi Kanda.\nNel 2009, si unisce alla WORLD-1. Il 22 marzo, Pac, BxB Hulk e Naoki Tanisaki non riescono a vincere i Triangle Gate Championships perdendo un Triple Treath che comprendeva Dragon Kid, Shingo Takagi e Taku Iwasa e Keni'chiro Arai, Yamato e Yasushi Kanda. I WORLD-1 riescono a vincere i titoli il 7 giugno sconfiggendo Warriors-5. Difendono i titoli il 19 giugno contro Akira Tozawa, Dragon Kid e Taku Iwasa. Il 14 ottobre, perdono i titoli contro Akebono, Fujii e Mochizuki.\nIl 7 febbraio 2010, perde contro K-ness un match per l'Open the Brave Gate Championship. Il titolo viene poi reso vacante il 29 agosto 2010 e Pac lo vince sconfiggendo Susumu Yokosuka nella finale di un torneo per la riassegnazione. Nel frattempo, riprova a vincere il Triangle Gate Championship insieme a Susumu Yokosuka e BxB Hulk ma non ci riesce e, dopo questo match, la WORLD-1 si sfascia. Forma una nuova alleanza insieme a BxB Hulk, Yokosuka e Masaaki Mochizuki e, successivamente, insieme a Dragon Kid, vince gli Open the Twin Gate Championship. Perdono i titoli il 17 luglio contro CIMA e Ricochet. Il 19 novembre, dopo 447 giorni di regno, perde il Brave Gate Championship contro Ricochet. Il 9 febbraio 2012, La Junction Three si sfascia dopo aver perso un 14-man Elimination Tag Team Match. Il 4 marzo, riceve una shot per il massimo titolo della Dragon Gate, l'Open the Dream Gate Championship, ma viene sconfitto dal campione CIMA.\nWorld Wrestling Entertainment (2012\u20132018).\n\"NXT\" (2012\u20132015).\nL'8 luglio 2012, Satterly firma un contratto con la WWE, dove viene mandato nel territorio di sviluppo di \"NXT\". Debutta nello \"show giallo-nero\" in un 2-on-1 Handicap match, con il ring name di Frances Ramedorian, perdendo il match insieme a Aiden English contro Ryback. Poi adotta il nuovo ring name Adrian Neville, debuttando il 16 gennaio 2013 ad \"NXT\" sconfiggendo Sakamoto. Prende parte, insieme ad Oliver Grey, al torneo per decretare i primi detentori dell'NXT Tag Team Championship, e sconfiggono al primo turno Heath Slater e Drew McIntyre. Al Royal Rumble Fan-Axxess, partecipa al torneo fra talenti di \"NXT\" nel quale il vincitore avrebbe potuto partecipare alla Royal Rumble stessa, ma non riesce a vincere, dato che il torneo viene infine vinto da Bo Dallas. Il 31 gennaio Grey e Neville riescono poi a vincere l'NXT Tag Team Championship, divenendo i primi campioni, sconfiggendo Erick Rowan e Luke Harper della Wyatt Family. Nell'edizione di \"NXT\" trasmessa il 24 aprile, denominata Clash of Champions, Neville sfida Antonio Cesaro con lo United States Championship in palio, ma viene sconfitto. Il 2 maggio Neville e Grey perdono i titoli contro Erick Rowan e Luke Harper, in un match dove Bo Dallas sostituiva l'infortunato Grey (\"legit\"). Riconquista poi le cinture insieme a Corey Graves sconfiggendo Harper e Rowan. I due iniziano poi una rivalit\u00e0 contro gli Ascension (Conor O'Brian e Rick Victor), perdendo contro i titoli nella puntata del 2 ottobre.\nDopo aver vinto una Beat the Clock Challenge, Neville diventa il primo sfidante all'NXT Championship detenuto da Bo Dallas. Riesce a battere il campione ad NXT Arrival in un Ladder match, diventando cos\u00ec NXT Champion. Difende il titolo anche il 29 maggio, a NXT Takeover, contro Tyson Kidd. L'8 settembre, insieme a Sami Zayn, debutta a \"Raw\", in un tag team match contro Tyson Kidd e Tyler Breeze, incontro vinto da Neville e Zayn, grazie proprio al pin vincente dell'inglese dopo aver eseguito la \"Red Arrow\" su Breeze.\nPerde il titolo NXT contro Zayn a NXT TakeOver: R Evolution, e, dopo aver perso anche il rematch, partecipa al 1# contender tournament per decretare lo sfidante al titolo NXT. Sconfigge ai quarti di finale Tyson Kidd e in semifinale Baron Corbin. Affronta quindi, uscendo sconfitto dalla contesa, Finn B\u00e1lor nella finale del torneo a Special Event NXT TakeOver: RIVAL. Perde il titolo NXT contro Zayn a NXT TakeOver: R Evolution, e, dopo aver perso anche il rematch, partecipa al 1# contender tournament per decretare lo sfidante al titolo NXT. Sconfigge ai quarti di finale Tyson Kidd e in semifinale Baron Corbin. Affronta quindi, uscendo sconfitto dalla contesa, Finn B\u00e1lor nella finale del torneo.\n\"Roster\" principale e varie faide (2015\u20132016).\nNella puntata di \"Raw\" del 30 marzo ha debuttato con il nome abbreviato in Neville sconfiggendo Curtis Axel. La settimana successiva a \"Raw\", ha affrontato il WWE World Heavyweight Champion Seth Rollins, venendo sconfitto a causa dell'intervento della J&amp;J Security (Jamie Noble e Joey Mercury). Neville ha fatto il suo debutto in pay-per-view ad Extreme Rules sconfiggendo Bad News Barrett nel Kick-off. Nella puntata di Raw del 27 aprile, ha sconfitto Luke Harper al primo round del torneo King of the Ring. La settimana seguente, ha sconfitto Sheamus avanzando alla finale dove \u00e8 stato sconfitto da Bad News Barrett. Nella puntata di \"Raw\" dell'11 maggio, Neville ha risposto all'open challenge di John Cena per lo United States Championship, in cui ha vinto per squalifica a causa dell'interferenza di Rusev. La faida con Barrett \u00e8 continuata a Payback, dove Neville lo ha sconfitto per count-out. La sera successiva a \"Raw\", \u00e8 stato sconfitto da Barrett terminando loro faida.\nDopo il match, Neville \u00e8 stato attaccato dall'ex rivale Bo Dallas. Neville ha poi sconfitto Dallas a Elimination Chamber. Pi\u00f9 tardi nella stessa sera, \u00e8 stato annunciato come uno dei partecipanti al Money in the Bank ladder match di Money in the Bank. Nella puntata di Raw dell'8 giugno, Neville ha accettato l'open challenge di Kevin Owens per l'NXT Championship, in cui ha perso. All'evento speciale The Beast in the East, Neville ha affrontato Chris Jericho perdendo nell'occasione. Neville ha affrontato Kalisto per lo United States Championship nella puntata di \"SmackDown\" del 28 gennaio 2016, ma \u00e8 stato sconfitto. Durante il match con Chris Jericho nella puntata di \"Raw\" del 14 marzo si infortuna alla caviglia.\nCon la \"Draft Lottery\" avvenuta nella puntata di \"SmackDown\" del 19 luglio, Neville \u00e8 stato trasferito nel roster di \"Raw\". Neville \u00e8 tornato nella puntata di \"Raw\" del 25 luglio dove ha sconfitto Curtis Axel. Nella puntata di \"Raw\" dell'8 agosto Neville e Sin Cara hanno sconfitto i Dudley Boyz (Bubba Ray Dudley e D-Von Dudley). Nella puntata di \"Raw\" del 15 agosto continua a vincere battendo Jinder Mahal. Il 21 agosto, a SummerSlam, Neville e Sami Zayn hanno sconfitto i Dudley Boyz nel \"Kick-off\". Nella puntata di \"Raw\" del 22 agosto Finn B\u00e1lor ha reso vacante l'Universal Championship vinto la sera prima a SummerSlam e cos\u00ec \u00e8 stato indetto un Fatal 4-Way match per la successiva puntata di \"Raw\" del 28 agosto; Neville ha affrontato Kevin Owens in un match di qualificazione a questo Fatal 4-Way ma, a causa dell'interferenza di Chris Jericho, \u00e8 stato sconfitto, segnando la sua prima sconfitta dopo il suo ritorno. Il 29 agosto a \"Raw\" \u00e8 stato sconfitto proprio da Jericho. Nella puntata di \"Superstars\" del 9 settembre Neville ha sconfitto per la seconda volta Curtis Axel. Sempre a \"Superstars\", il 16 settembre, Neville e Darren Young hanno sconfitto Curtis Axel e Titus O'Neil. Ancora a \"Superstars\", il 30 settembre, Neville ha sconfitto Jinder Mahal. Il 7 ottobre a \"Superstars\" Neville ha sconfitto Curtis Axel per la terza volta. Nella puntata di \"Raw\" del 10 ottobre Neville e Sami Zayn hanno sconfitto Curtis Axel e Bo Dallas. Nella puntata di \"Raw\" del 17 ottobre Neville \u00e8 stato sconfitto da Bo Dallas. Nella puntata di \"Superstars\" del 28 ottobre Neville ha sconfitto Titus O'Neil. Nella puntata di \"Raw\" del 31 ottobre Neville ha partecipato ad una Battle Royal per determinare l'ultimo membro del \"Team Raw\" per Survivor Series ma \u00e8 stato eliminato da Braun Strowman. Nella puntata di \"Superstars\" dell'11 novembre Neville ha sconfitto Titus O'Neil.\nCruiserweight Champion (2016\u20132017).\nNeville ha fatto il suo ritorno il 18 dicembre 2016 a , effettuando un turn heel: \u00e8 infatti intervenuto alla fine del Triple Treath match valevole per il Cruiserweight Championship tra il campione Rich Swann, Brian Kendrick e T.J. Perkins (vinto da Swann) attaccando lui e Perkins. Nella successiva puntata di \"Raw\" del 19 dicembre Neville ha giustificato il suo gesto dicendo di essere lui il vero re della divisione Cruiserweight e che non ha mai accettato la \"piet\u00e0\" delle persone nei suoi confronti; in seguito si \u00e8 autoproclamato \"King of the Cruiserweights\" (\"re dei pesi leggeri\"). Successivamente, Neville e The Brian Kendrick hanno attaccato Rich Swann e TJ Perkins. Nella puntata di \"205 Live\" del 20 dicembre Neville e The Brian Kendrick hanno sconfitto Rich Swann e TJ Perkins. Nella puntata di \"Raw\" del 26 dicembre Neville ha sconfitto TJ Perkins e, successivamente, ha attaccato Rich Swann alla fine del suo match vinto contro Ariya Daivari. Nella puntata di \"205 Live\" del 27 dicembre Neville ha sconfitto Rich Swann in un match non titolato. Nella puntata di \"205 Live\" del 3 gennaio 2017 Neville ha sconfitto TJ Perkins.\nIl 29 gennaio, alla Royal Rumble, Neville ha sconfitto Rich Swann conquistando il Cruiserweight Championship per la prima volta in carriera. Due giorni pi\u00f9 tardi Neville e Noam Dar sono stati sconfitti da Cedric Alexander e Gentleman Jack Gallagher, con il campione che ha abbandonato Dar sul ring, permettendo ad Alexander di schienarlo. Nella puntata di \"Raw\" del 6 febbraio Neville, Noam Dar e Tony Nese sono stati sconfitti da Cedric Alexander, Gentleman Jack Gallagher e TJ Perkins; anche in questo caso, Neville ha abbandonato Nese e Dar sul ring, permettendo sempre ad Alexander di schienarlo. Nella puntata di \"205 Live\" del 14 febbraio Neville ha sconfitto TJ Perkins e, nel post match, \u00e8 stato attaccato da Gentleman Jack Gallagher. Nella puntata di \"Raw\" del 27 febbraio Neville e Tony Nese sono stati sconfitti da Gentleman Jack Gallagher e TJ Perkins. Il 5 marzo, a Fastlane, Neville ha difeso con successo il titolo contro Gentleman Jack Gallagher. Nella puntata di \"Raw\" del 6 marzo Neville ha difeso con successo il titolo contro Rich Swann. Dopo il match, \u00e8 stato intervistato da Austin Aries. Irritato, il campione lo provoca, ma viene attaccato da Aries che lo costringe alla ritirata. Nella puntata di \"205 Live\" del 21 marzo Neville ha sconfitto Mustafa Ali. Nella puntata di \"Raw\" del 27 marzo Neville ha sconfitto Gentleman Jack Gallagher. Il 2 aprile, nel \"Kick-off\" di WrestleMania 33, Neville ha difeso con successo il titolo contro Austin Aries. Nella puntata di \"Raw\" del 3 aprile Neville ha sconfitto Mustafa Ali in un match non titolato. Nella puntata di \"Raw\" del 24 aprile Neville e TJ Perkins sono stati sconfitti da Austin Aries e Gentleman Jack Gallagher. Nella puntata di \"205 Live\" del 25 aprile Neville ha sconfitto Gentleman Jack Gallagher. Il 30 aprile, a Payback, Neville \u00e8 stato sconfitto da Austin Aries per squalifica, senza tuttavia il cambio di titolo (che \u00e8 rimasto a Neville). Nella puntata di \"Raw\" del 15 maggio Neville e TJ Perkins hanno sconfitto Austin Aries e Gentleman Jack Gallagher. Nella puntata di \"Raw\" del 29 maggio Neville e TJP sono stati sconfitti da Austin Aries e Gentleman Jack Gallagher. Il 4 giugno, ad Extreme Rules, Neville ha difeso con successo il titolo contro Austin Aries in un Submission match.\nNella puntata di \"205 Live\" del 6 giugno Neville ha difeso con successo il titolo contro TJP. Nella puntata di \"205 Live\" del 20 giugno Neville ha sconfitto Rich Swann in un match non titolato. Nella puntata di \"Raw\" del 26 giugno Neville ha sconfitto Lince Dorado in un match non titolato. Nella puntata di \"Raw\" del 3 luglio Neville ha sconfitto Mustafa Ali in un match non titolato. Nella puntata di \"205 Live\" del 4 luglio Neville ha sconfitto Lince Dorado in un match non titolato. Il 9 luglio, nel \"Kick-off\" di Great Balls of Fire, Neville ha difeso con successo il titolo contro Akira Tozawa. Nella puntata di \"Raw\" del 10 luglio Neville e Noam Dar sono stati sconfitti da Akira Tozawa e Cedric Alexander. Nella puntata di \"205 Live\" del 25 luglio Neville \u00e8 stato sconfitto da Ariya Daivari per count-out in un match non titolato. Nella puntata di \"Raw\" del 14 agosto Neville ha perso il Cruiserweight Championship a favore di Akira Tozawa dopo 197 giorni di regno. Il 20 agosto, nel \"Kick-off\" di Summerslam, Neville ha sconfitto Akira Tozawa riconquistando cos\u00ec il WWE Cruiserweight Championship per la seconda volta. Nella puntata di \"205 Live\" del 22 agosto Neville ha difeso con successo il titolo contro Akira Tozawa. Nella puntata di \"Raw\" del 18 settembre Neville ha sconfitto Gran Metalik in un match non titolato. Il 24 settembre, a No Mercy, Neville ha perso il titolo contro Enzo Amore dopo 35 giorni di regno (Amore ha approfittato di una distrazione dell'arbitro per colpire Neville con un colpo basso e schienarlo).\nInattivit\u00e0 e abbandono (2017\u20132018).\nIl 9 ottobre 2017 ha abbandonato senza permesso l'arena dove si sarebbe svolta la settimanale puntata di \"Raw\" a causa di alcuni contrasti con la dirigenza riguardo al suo utilizzo. Da quel momento in poi non \u00e8 pi\u00f9 apparso nei programmi della WWE, risultando di fatto inattivo per quasi un anno.\nIl 24 agosto 2018 ha rescisso consensualmente il suo contratto con la WWE.\nRitorno in Dragon Gate (2018\u20132019).\nDopo aver lasciato la WWE, Satterley \u00e8 tornato nella Dragon Gate, riprendendo il suo ring name Pac. Il 4 dicembre 2018, all'evento Fantastic Gate, ha battuto Masato Yoshino valido per l'Open the Dream Gate Championship.\nAll Elite Wrestling (2019\u2013presente).\nIl 25 maggio 2019 avrebbe dovuto affrontare Adam Page nel primo pay-per-view della neonata All Elite Wrestling, ma l'incontro non \u00e8 stato disputato a causa di divergenze sull'esito dello stesso; i due si sono comunque affrontati una settimana prima dell'evento in uno show della Wrestle Gate Pro, nel corso del quale Pac \u00e8 stato squalificato dopo aver infortunato il suo avversario ad un ginocchio (kayfabe). Nella prima puntata di, \"Dynamite\", ha sconfitto Page per sottomissione con la \"Brutalizer\"."}
{"id": "4112725", "revid": "287204", "url": "https://it.wikipedia.org/wiki?curid=4112725", "title": "Viktor Mihajlovi\u010d \u017ddanov", "text": "Biografia.\n\u017ddanov nacque nel villaggio ucraino di Shtepino. Dopo essersi laureato in medicina nel 1936, pass\u00f2 dieci anni a lavorare come medico militare e interessandosi all'epidemiologia e presentando una tesi di dottorato sull'epatite A. Nel 1946 fu messo a capo del dipartimento di epidemiologia dell'istituto Mechnikoff di epidemiologia e microbiologia a Charkiv, del quale divenne direttore due anni dopo. Per il suo lavoro di classificazione dei virus fu nominato membro a vita del comitato internazionale sulla tassonomia dei virus (International Committee on Taxonomy of Viruses).\nNel 1958, in qualit\u00e0 di ministro della sanit\u00e0 dell'Unione Sovietica, invit\u00f2 l'Organizzazione mondiale della sanit\u00e0 a intraprendere un'iniziativa globale per debellare il vaiolo. La sua proposta fu accettata nel 1959 con la risoluzione \"WHA 11.54\". \u017ddanov lasci\u00f2 il Ministero nel 1961, impegnandosi per il resto della sua carriera unicamente sulla ricerca scientifica, in particolare sullo studio dell'influenza, dell'epatite virale e, dagli anni ottanta, sull'AIDS."}
{"id": "4112728", "revid": "111711176", "url": "https://it.wikipedia.org/wiki?curid=4112728", "title": "Dissezione del collo", "text": "La dissezione del collo (\"neck dissection\") \u00e8 una procedura chirurgica cui si fa ricorso nell'ambito della gestione delle metastasi linfonodali insorte nella regione del collo.\nPrincip\u00ee generali.\nOrigine e comportamento delle metastasi del collo.\nLe metastasi ai linfonodi del collo originano prevalentemente da carcinomi squamocellulari e carcinomi a cellule di Merkel nati nei tessuti limitrofi della testa e dello stesso collo. Nello specifico, le neoplasie che pi\u00f9 frequentemente danno metastasi linfonodali del collo sono quelle della cavit\u00e0 orale, della lingua, del nasofaringe-orofaringe-ipofaringe, della laringe, della tiroide, della parotide e della cute della regione occipitale.\n\u00c8 forte l'evidenza che la presenza di metastasi linfonodali in questa sede riduce significativamente la sopravvivenza del paziente affetto da tumore, rappresentando questa evenienza la discriminante principale per la diffusione della malattia. Sulla base di questo presupposto, il procedimento di dissezione del collo atto a rimuovere le stazioni linfonodali \u00e8 intuibilmente giustificato: in questo modo, infatti, si pu\u00f2 scongiurare la possibile ed ulteriore diffusione sistemica a partire dai linfonodi, nel caso in cui essi fossero abitati da metastasi.\nOrganizzazione linfatica del collo.\nI linfonodi in una determinata regione anatomica sono numerosi e variamente dislocati: \u00e8, dunque, prassi comune considerarli in gruppi. Nella fattispecie, quando ci si riferisce ai livelli linfonodali del collo si prende in considerazione la pi\u00f9 diffusa schematizzazione topografica del drenaggio linfatico del collo, proposta dal Memorial Sloan-Kettering Cancer Center. Essa prevede la suddivisione dei gruppi linfonodali in sei \"livelli\" principali (indicati con numeri romani crescenti in senso cefalo-caudale), con alcuni \"sottolivelli\".\nI linfonodi cos\u00ec distribuiti nei diversi \"livelli\", non possono prescindere dalle strutture circostanti, cui sono intimamente connessi ed embricati. Ecco che, dunque, la dissezione del collo assume le caratteristiche di una resezione \"en-bloc\" di tutti i tessuti molli della regione, i quali includeranno anche i linfonodi del distretto in questione, a seconda del \"livello\" di estensione desiderato; da ci\u00f2 si evince che la \"neck dissection\" interesser\u00e0 tutto il piano sottostante la lamina superficiale della fascia cervicale (\"lamina superficialis fasciae cervicalis\"). Strutture importanti di questo distretto - a parte l'arteria carotide, il nervo frenico, etc., che solitamente vengono risparmiati durante la procedura, pure in caso di \"micrometastasi\" a loro carico - sono la vena giugulare interna, il muscolo sternocleidomastoideo e il nervo accessorio (XI).\nClassificazione delle dissezioni del collo.\nLo schema di riferimento \u00e8 quello proposto nel 2001 dalla \"American Head and Neck Society (AHNS)\" e dalla \"American Academy of Otolaryngology-Head and Neck Surgery (AAO-HNS)\".\nRadical Neck Dissection (RND).\n\u00c8 la dissezione radicale del collo. Prevede l'exeresi di tutti i linfonodi cervicali compresi nei livelli I-V, con rimozione del nervo accessorio spinale (NAS, o SAN secondo l'acronimo inglese), del muscolo sternocleidomastoideo (SCM), della vena giugulare interna (VGI, o IJV), della ghiandola salivare sottomandibolare e di parte della ghiandola parotide. Non \u00e8 prevista la rimozione dei linfonodi suboccipitali e periparotidei (ad eccezione di quelli infraparotidei situati nel versante posteriore del triangolo sottomandibolare), di quelli buccali, retrofaringei n\u00e9 di quelli paratracheali.\nModified Radical Neck Dissection (MRND).\n\u00c8 la dissezione radicale del collo modificata. Simile alla RND, risparmia una o pi\u00f9 strutture non-linfatiche (SAN, SCM o IJV). Questa procedura riduce il dolore post-operatorio e la disfunzione di spalla, assicurando \u2013 in aggiunta \u2013 un miglior risultato estetico. Secondo Medina, riconosciamo tre tipi di MRND:\nSelective Neck Dissection (SND).\n\u00c8 la dissezione selettiva del collo. Consta di una linfadenectomia cervicale con risparmio di uno o pi\u00f9 gruppi linfonodali normalmente asportati secondo la RND. Riconosciamo quattro tipi principali di SND:\nExtended Radical Neck Dissection.\nOssia, dissezione radicale estesa del collo. Prevede la rimozione di una o pi\u00f9 stazioni linfonodali e/o strutture non-linfatiche non comprese nei limiti della RND (ad esempio: linfonodi parafaringei, mediastinici superiori, paratracheali). \u00c8, per esempio, indicata in caso di infiltrazione neoplastica carotidea."}
{"id": "4112730", "revid": "682087", "url": "https://it.wikipedia.org/wiki?curid=4112730", "title": "Viktor Zhdanov", "text": ""}
{"id": "4112734", "revid": "767487", "url": "https://it.wikipedia.org/wiki?curid=4112734", "title": "Tommaso Gherardi del Testa", "text": "Biografia.\nTommaso Gherardi del Testa, nobile di nascita, figlio di un cavaliere e ufficiale napoleonico, comp\u00ec gli studi presso l'Universit\u00e0 di Pisa e successivamente consegu\u00ec l'avvocatura a Firenze, esercitando la professione di avvocato penalista.\nQuando era ancora studente, cominci\u00f2 a scrivere racconti e commedie, sospinto per l'ammirazione per Walter Scott e Carlo Goldoni. \nEsord\u00ec nel 1844 con \"Una folle ambizione\" riscuotendo un buon successo di pubblico e di critica.\nNel 1848 partecip\u00f2 alla prima guerra d'indipendenza combattendo nella Battaglia di Curtatone e Montanara, dove cadde prigioniero degli Austriaci.\nUna volta rientrato in patria, non grad\u00ec la restaurazione dei Lorena, al punto da isolarsi spesso nel suo castello di Terricciola.\nSvolse l'attivit\u00e0 di giornalista parallelamente a quella letteraria, collaborando con \"La Settimana illustrata\", \"La Vedetta\" e \"La Speranza\".\nScrisse romanzi, poesie, ma soprattutto commedie, che gli diedero la fama.\nIl suo esordio risal\u00ec al 1844 con \"Una folle ambizione\" e la sua carriera si concluse con \"La carit\u00e0 pelosa\" del 1879.\nRicevette quattro volte il premio governativo con i lavori \"Le due sorelle\" (1854), \"L'egoista e l'uomo di cuore\" (1860), \"Il vero blasone\" (1863), \"La vita nuova\" (1873).\nNel 1856 ottenne la medaglia d'oro come miglior autore drammatico nello Stato Pontificio con il lavoro intitolato \"Il padiglione delle mortelle\".\nSi mise in evidenza anche per alcuni lavori per la maschera di Stenterello.\nSi pu\u00f2 considerare come uno dei commediografi del suo tempo pi\u00f9 amati dal pubblico, e si caratterizz\u00f2 per l'ironia con la quale riprese e riaggiorn\u00f2 alcuni elementi tradizionali del teatro del Settecento, legandoli a tematiche sociali a lui contemporanee..\nSe la prima parte si caratterizz\u00f2 per la produzione di lavori di contenuto pi\u00f9 leggero, per lo pi\u00f9 incentrato sulla vita della borghesia, le opere della maturit\u00e0 risentirono fortemente dell'influenza goldoniana e descrissero pi\u00f9 decisamente le tematiche sociali con intenti pedagogici o moraleggianti.\nLe sue opere pi\u00f9 popolari furono:"}
{"id": "4112735", "revid": "287204", "url": "https://it.wikipedia.org/wiki?curid=4112735", "title": "Futbol'nyj Klub Petrotrest", "text": "Il Petrotrest San Pietroburgo, ufficialmente Futbol'nyj Klub Petrotrest, () \u00e8 stata una societ\u00e0 di calcio con sede a San Pietroburgo, in Russia.\nStoria.\nLa societ\u00e0 fu fondata il 15 dicembre 2001 per iniziativa dell'impresa edile \"Petrotrest\", da cui prese il nome. Nel 2004, sotto la guida dell'allenatore Sergej Vedeneev, riusc\u00ec a conquistarsi la prima promozione in Pervyj divizion. Appena un anno dopo per\u00f2 torn\u00f2 in Pervenstvo Professional'noj Futbol'noj Ligi. Nel marzo 2007 lasci\u00f2 il titolo sportivo alla , continuando a militare nelle terza serie fino al 2009, anno in cui fu promossa. Nel novembre 2010, a seguito della nuova retrocessione, il presidente Leonid Capu decise di restituire alla squadra il nome originario. Il ricostituito Petrotrest continu\u00f2 a militare in Vtoroj divizion, mentre venne creata una nuova e distinta societ\u00e0 che tenne in vita il nome e che ripart\u00ec dalle leghe dilettanti. Nella stagione 2011-2012 il Petrotrest ingaggi\u00f2 il tecnico Leonid Tka\u010denko, resosi protagonista del ritorno in Pervyj divizion.\nNell'estate del 2013 il club si fuse con la , chiudendo la sua storia.\nStrutture.\nStadio.\nGiocava le partite casalinghe presso la \"Malaja Sportivnaja Arena\", un piccolo impianto facente parte del pi\u00f9 ampio complesso sportivo Petrovskij.\nSociet\u00e0.\nSettore giovanile.\nTra il 2002 e il 2007 la societ\u00e0 ha avuto anche una sezione giovanile denominata \"Fakel Petrotrest\".\nOrganico.\nRosa 2012-2013.\nRosa, numerazione e ruoli sono aggiornati al 7 luglio 2012."}
{"id": "4112736", "revid": "219110", "url": "https://it.wikipedia.org/wiki?curid=4112736", "title": "Testana", "text": "Testana \u00e8 una frazione di 646 abitanti del comune di Avegno, da cui dista circa 3,5\u00a0km, ed \u00e8 situata ad un'altitudine di 279 m s.l.m.\nStoria.\nNei documenti antichi l'odierno borgo di Testana \u00e8 citato come \"Arbore\", molto probabilmente dal nome del torrente Arbora che qui scorre nella valle assieme al Recco.\nLa frazione storicamente seguir\u00e0 le vicende del comune capoluogo, Avegno, quest'ultimo citato gi\u00e0 nel XIII secolo e che il suo territorio diverr\u00e0 signoria feudale della famiglia Malaspina.\nSoggetto territorialmente alla municipalit\u00e0 di Uscio, nel capitaneato di Recco e quindi nei domini della Repubblica di Genova, solamente con la dominazione napoleonica del Primo Impero francese (1797-1815) il borgo di Testana andr\u00e0 a costituire il nuovo ente municipale di Avegno seguendone le sorti storiche come frazione riconosciuta anche dallo statuto comunale assieme alle localit\u00e0 principali di Salto e Vescina.\nMonumenti e luoghi d'interesse.\nArchitetture religiose.\nLa locale chiesa parrocchiale \u00e8 dedicata a santa Margherita d'Antiochia.\nCultura.\nEventi.\nIl 20 luglio ricorre la festivit\u00e0 religiosa di santa Margherita d'Antiochia, patrona della frazione e titolare della parrocchia."}
{"id": "4112740", "revid": "112762009", "url": "https://it.wikipedia.org/wiki?curid=4112740", "title": "Gran Premio di San Sebasti\u00e1n", "text": "Il Gran Premio di San Sebasti\u00e1n \u00e8 stata una gara automobilistica svoltasi dal 1923 al 1930 sul Circuito Lasarte. In quel periodo era il principale avvenimento motoristico in Spagna e, poich\u00e9 il Gran Premio di Spagna all'epoca si disputava solo saltuariamente, viene talvolta conteggiato nel computo delle edizioni di quest'ultimo.\nNel 1926 fu parte del Campionato Mondiale Costruttori.\nLa crisi del 1929 e la fine.\nIl Gran Premio di San Sebasti\u00e1n risent\u00ec pesantemente della crisi del 1929, tanto che l'edizione del 1930 si corse il 6 ottobre anzich\u00e9 il 25 luglio, anche grazie all'appoggio dell'AIACR. Tuttavia, quella del 1930 fu l'ultima edizione: quando l'automobilismo sportivo torn\u00f2 al Circuito Lasarte tre anni pi\u00f9 tardi, fu per il Gran Premio di Spagna."}
{"id": "4112743", "revid": "539155", "url": "https://it.wikipedia.org/wiki?curid=4112743", "title": "Vexations", "text": "Vexations (1893) \u00e8 una composizione musicale di Erik Satie.\nStoria.\nL'opera, databile presumibilmente tra il gennaio e il giugno del 1893, fu scoperta molti anni dopo la morte di Satie dall'amico Henri Sauguet il quale nel 1949 la sottopose all'attenzione di John Cage; questi a sua volta ne avrebbe organizzato la prima esecuzione pubblica nel 1963. \nLo spartito fu riprodotto per la prima volta all'interno del libro: \"Satie revisit\u00e9 - Contrepoints VI\" (1949) di Henry-Louis de la Grange e vide la sua prima pubblicazione ufficiale nel 1969, assieme ad altri due inediti postumi, a cura delle \u00c9ditions Max Eschig.\nIl manoscritto autografo, per lungo tempo parte della collezione Claude Rostand a Ginevra, \u00e8 conservato a Parigi negli \"Archives de la Fondation Eric Satie\"; bench\u00e9 la sua autenticit\u00e0 sia indubbia, non vi \u00e8 testimonianza che l'autore l'abbia mai menzionato n\u00e9 tanto meno eseguito pubblicamente; per questa ragione, l'intento e il significato del brano rimangono oggetto di pura ipotesi. \nStruttura e interpretazione.\nProbabilmente concepito per pianoforte sebbene Satie non lo specifichi, lo spartito \u00e8 costituito da una sola pagina contenente due pentagrammi doppi pi\u00f9 uno semplice in chiave di basso, posto in calce, che l'autore indica come \"Th\u00e8me\" (tema) e che si compone di diciannove note pi\u00f9 una pausa di croma finale, per un valore totale di tredici quarti.\nL'intero brano consiste dunque nel suddetto tema e in due armonizzazioni di esso che tra loro differiscono solo per l'ottava di una delle voci. L'indicazione di tempo \u00e8 \"Tr\u00e8s lent\" (molto lento), mentre sono del tutto assenti il metro, la suddivisione in misure e indicazioni dinamiche o espressive.\nDue segni di coda, apposti prima di ciascuna armonizzazione, rimandano al tema sottostante con la seguente legenda:\nCi\u00f2 parrebbe suggerire che il tema vada eseguito anche da solo, alternato alle armonizzazioni; la sequenza risultante sarebbe quindi: tema solo / 1\u00aa armonizzazione / tema solo / 2\u00aa armonizzazione.\nSatie infine annota:\nCi\u00f2 \u00e8 stato per lo pi\u00f9 interpretato come l'istruzione che lo spartito venga eseguito 840 volte ma non ha necessariamente un tono obbligatorio, pertanto l'intenzione dell'autore non \u00e8 certa. Assumendo per corretta tale ipotesi, l'esecuzione del brano dura dalle 9 alle 24 ore a seconda della velocit\u00e0, il che in teoria lo rende il pi\u00f9 lungo nella storia della musica. In particolare si \u00e8 calcolato che, suonato una sola volta secondo la struttura tema/armonizzazioni illustrata sopra e al tempo di 52 semiminime al minuto, il brano dura esattamente 60 secondi che, moltiplicati per 840 ripetizioni, totalizzano 14 ore precise; la documentata fascinazione dell'autore per la numerologia parrebbe rispecchiarsi in tali rapporti aritmetici esatti.\nA parte tale durata presunta, che rende l'esecuzione di per s\u00e9 impegnativa per qualsiasi musicista o ensemble, il modo stesso in cui lo spartito \u00e8 scritto ha suggerito l'idea che Satie volesse renderlo il pi\u00f9 difficile possibile anche sul piano percettivo e su quello mnemonico: anzitutto, il tema contiene undici delle dodici note della scala cromatica, pertanto non \u00e8 inquadrabile in una tonalit\u00e0 certa (a tal proposito il musicologo britannico Robert Orledge vi ravvis\u00f2 un primo tentativo di serialismo) e inoltre le armonizzazioni insistono su intervalli diminuiti o aumentati mai risolti, quindi tutt'altro che intuitivi anche per un orecchio mediamente allenato; Satie infine usa una notazione arbitraria, ad esempio indicando lo stesso accordo con notazioni enarmoniche differenti in punti diversi o ignorando la convenzione per cui i toni ascendenti si alterano con il diesis (\u266f) e quelli discendenti col bemolle (\u266d), il che rende lo spartito nell'insieme particolarmente complesso da leggere a prima vista e, di conseguenza, anche da memorizzare.\nLo stesso John Cage ebbe a osservare come la pagina, pur nella sua relativa brevit\u00e0, costringesse l'esecutore ad affrontarla \"da zero\" a ogni ripetizione. L'ipotesi di un disegno in tal senso da parte di Satie parrebbe suffragata da un suo scritto in cui, fra l'altro, dichiara di ignorare deliberatamente \u2013 tra gli elementi funzionali all'esecuzione di qualsiasi brano musicale \u2013 l'esperienza, che egli definisce: \u00abuna sorta di paralisi\u00bb.\nIn generale, i musicologi hanno attribuito a \"Vexations\" gli intenti pi\u00f9 vari, per lo pi\u00f9 sulla base di dati biografici relativi alla stravaganza e all'anticonformismo dell'autore: vi \u00e8 ad esempio chi ha ravvisato nella presunta lunghezza del brano una semplice burla all'indirizzo degli estimatori di Wagner, compositore che Satie detestava anche e soprattutto per la prolissit\u00e0 (Gavin Bryars, allievo di Cage, defin\u00ec \"Vexations\" \u00abuna sorta di \"Anello del Nibelungo\" dei poveri\u00bb); alcuni ne hanno interpretato la notazione, per l'epoca assai anticonvenzionale, come una provocazione di Satie verso il mondo accademico che disprezzava o ignorava gran parte della sua produzione; altri ne hanno associato l'aspetto ripetitivo estremo ad affermazioni documentate dell'autore sull'uso deliberato in musica della noia come arma contro i propri detrattori, in particolare contro la borghesia; altri ancora ritengono il manoscritto una sorta di meditazione ad uso puramente personale, non destinata a un pubblico e forse collegata alla fine dell'unica relazione sentimentale accertata nella vita del compositore, quella breve e tormentata che egli intrecci\u00f2 proprio nel 1893 con la pittrice Suzanne Valadon.\nPrime esecuzioni pubbliche.\n\"Vexations\", per la sua natura inconsueta ed enigmatica, ha acquisito nel tempo grande favore fra studiosi e interpreti di musica contemporanea ed \u00e8 regolarmente eseguito in tutto il mondo, quasi sempre applicando alla lettera l'istruzione delle 840 ripetizioni. Gran parte di tale fortuna postuma si deve all'interesse per Satie da parte di John Cage il quale, fra l'altro, concep\u00ec l'opera \"4'33\"\" del 1952 (tre movimenti interamente costituiti da \"tacet\", per una durata totale di 4 minuti e 33 secondi) come una sorta di preludio a \"Vexations\", con particolare riferimento all'invito dell'autore a \u00abprepararsi in anticipo e nel massimo silenzio\u00bb.\nBench\u00e9 in un primo momento Cage si fosse dichiarato scettico sulla possibilit\u00e0 e persino sull'utilit\u00e0 di presentare un simile brano a un uditorio, fu egli stesso a organizzarne la prima esecuzione pubblica in assoluto il 9 e 10 settembre 1963, al Pocket Theatre di New York, assieme a un \"team\" di pianisti composto da David Tudor, Christian Wolff, Philip Corner, Viola Farber, Robert Wood, MacRae Cook, John Cale, David Del Tredici e James Tenney, pi\u00f9 le \"riserve\" Howard Klein e Joshua Rifkin: gli esecutori \u2013 Cage compreso \u2013 si avvicendarono al pianoforte in turni di venti minuti ciascuno, senza interruzioni, dalle ore 18:00 alle 12:40 del giorno dopo per un tempo totale di 18 ore e 40 minuti; ciascun esecutore attendeva in silenzio sul palcoscenico diversi minuti prima che incominciasse il proprio turno e, dopo averlo svolto, rimaneva a tenere il conto delle ripetizioni per il collega a seguire.\nLa prima \"performance\" da parte di un unico pianista si deve a Richard Toop, il quale la tenne nell'arco complessivo di 24 ore all'Arts Lab di Drury Lane a Londra nell'ottobre del 1967 e la replic\u00f2 nello stesso luogo l'anno seguente. Per evitare di dover tenere il conto delle ripetizioni, Toop impieg\u00f2 840 fotocopie che sfogli\u00f2 una ad una lungo tutta l'esecuzione; egli inoltre rifer\u00ec che si impose di non cercare di memorizzare il brano prima di suonarlo in pubblico, salvo stabilirne la velocit\u00e0 ottimale, e che persino al termine della maratona ne ricordava a memoria solo frammenti.\nIl pianista australiano Peter Evans tent\u00f2 anch'egli un'esecuzione in solitaria nel febbraio 1972, presso la Watters Gallery di Darlinghurst a Sydney: giunto dopo sedici ore alla 595\u00aa ripetizione, tuttavia, si interruppe di colpo e lasci\u00f2 la sala, riferendo in seguito che la sua mente aveva incominciato a concepire \u00abpensieri malvagi\u00bb e che \u00abanimali\u00bb e \u00abcose\u00bb gli parevano sbucare fuori dallo spartito a ogni passaggio; Evans dichiar\u00f2 anche: \u00abchi esegue questo brano lo fa a proprio rischio\u00bb e che egli personalmente non l'avrebbe fatto mai pi\u00f9. La \"performance\" in questione fu completata da Linda Wilson senza ulteriori conseguenze negative e dur\u00f2 complessivamente 22 ore.\nIl compositore, artista e scrittore canadese Robert Racine esegu\u00ec da solo l'opera in ben tre occasioni tra il 1978 e il 1979: di queste \"performance\", soltanto la prima sub\u00ec interruzioni di non pi\u00f9 di qualche secondo, per un applauso imprevisto e per sporadici errori dello stesso Racine; a tutte e tre l'interprete si prepar\u00f2 non assumendo liquidi dalla sera prima, onde evitare di interrompere l'esecuzione per espletare bisogni fisiologici.\nLa prima esecuzione italiana avvenne il 13 aprile 1980 al Teatro di Porta Romana a Milano, per iniziativa di Gianni Sassi, con i pianisti Juan Hidalgo e Walter Marchetti."}
{"id": "4112748", "revid": "2187", "url": "https://it.wikipedia.org/wiki?curid=4112748", "title": "Dorotea martire", "text": ""}
{"id": "4112750", "revid": "767487", "url": "https://it.wikipedia.org/wiki?curid=4112750", "title": "Maedeli la br\u00e8che", "text": "Maedeli la br\u00e8che \u00e8 un cortometraggio del genere drammatico del 1980 scritto e diretto da Jaco Van Dormael, interpretato da Nico d'Oreye, Julie Dubart, Colette Forton, Marie-Jos\u00e9 Mgank e Jean-Fran\u00e7ois Dufranne. Il film fu girato in Belgio nel 1980 in formato Super 35 millimetri. La musica per il film fu composta da Pierre Van Dormael, il fratello del regista. Jaco Van Dormael scrisse il film mentre frequentava l'INSAS di Bruxelles. Raccontato in forma di flashback che parte da una vecchia fotografia ingiallita, il cortometraggio mette in scena il percorso iniziatico di due bambini: Mathieu che, affidato a una parente, scopre la bellezza della vita in campagna, e Maedeli, una ragazzina che sogna di diventare maschio.\nRiconoscimenti.\nIl 7 giugno 1981, \"Maedeli la br\u00e8che\" vinse il premio onorario per il miglior cortometraggio straniero alla 8\u00aa edizione degli Student Academy Awards stabiliti dall'Academy of Motion Picture Arts and Sciences. Il film \u00e8 stato premiato miglior sceneggiatura e miglior cortometraggio al Festival di Bruxelles del 1981. Ha ricevuto il Channel 4 Award al Festival di Monaco del 1983. Nel 2011, \u00e8 stato riproposto al Sottodiciotto Filmfestival di Torino nella retrospettiva dedicata a Jaco Van Dormael."}
{"id": "4112755", "revid": "6923", "url": "https://it.wikipedia.org/wiki?curid=4112755", "title": "Municipalit\u00e0 locale di Greater Marble Hall", "text": ""}
{"id": "4112760", "revid": "23", "url": "https://it.wikipedia.org/wiki?curid=4112760", "title": "Idrohonessite", "text": ""}
{"id": "4112761", "revid": "287204", "url": "https://it.wikipedia.org/wiki?curid=4112761", "title": "Karl Bogelein", "text": ""}
{"id": "4112763", "revid": "318922", "url": "https://it.wikipedia.org/wiki?curid=4112763", "title": "Karl Boegelein", "text": ""}
{"id": "4112764", "revid": "23", "url": "https://it.wikipedia.org/wiki?curid=4112764", "title": "Idrowoodwardite", "text": ""}
{"id": "4112765", "revid": "767487", "url": "https://it.wikipedia.org/wiki?curid=4112765", "title": "Vescina", "text": "Vescina \u00e8 una frazione di 49 abitanti del comune di Avegno, da cui dista circa 2\u00a0km, ed \u00e8 situata ad un'altitudine di 238 m s.l.m.\nLa frazione - comprendente i quartieri di Casareto, Camoglino, Chiesa e Steneri e la pi\u00f9 piccola tra le frazioni del territorio comunale avegnese - viene talvolta menzionata con il toponimo in lingua ligure \"Vexina\".\nStoria.\nLa frazione storicamente seguir\u00e0 le vicende del comune capoluogo, Avegno, quest'ultimo citato gi\u00e0 nel XIII secolo e che il suo territorio diverr\u00e0 signoria feudale della famiglia Malaspina.\nSoggetto territorialmente alla municipalit\u00e0 di Uscio, nel capitaneato di Recco e quindi nei domini della Repubblica di Genova, solamente con la dominazione napoleonica del Primo Impero francese (1797-1815) il borgo di Testana andr\u00e0 a costituire il nuovo ente municipale di Avegno seguendone le sorti storiche come frazione riconosciuta anche dallo statuto comunale assieme alle localit\u00e0 principali di Salto e Testana.\nMonumenti e luoghi d'interesse.\nArchitetture religiose.\nLa locale chiesa parrocchiale \u00e8 dedicata a san Lorenzo.\nCultura.\nEventi.\nIl 10 agosto ricorre la festivit\u00e0 religiosa di san Lorenzo, patrono della frazione e titolare della parrocchia."}
{"id": "4112768", "revid": "23", "url": "https://it.wikipedia.org/wiki?curid=4112768", "title": "Gruppo della woodwardite", "text": "Il gruppo della woodwardite \u00e8 un gruppo di minerali appartenente al supergruppo dell'idrotalcite."}
{"id": "4112772", "revid": "287204", "url": "https://it.wikipedia.org/wiki?curid=4112772", "title": "Carl Zorner", "text": ""}
{"id": "4112773", "revid": "23", "url": "https://it.wikipedia.org/wiki?curid=4112773", "title": "Gruppo della wurtzite", "text": "Il gruppo della wurtzite \u00e8 un gruppo di minerali."}
{"id": "4112775", "revid": "318922", "url": "https://it.wikipedia.org/wiki?curid=4112775", "title": "Carl Zoerner", "text": ""}
{"id": "4112777", "revid": "287204", "url": "https://it.wikipedia.org/wiki?curid=4112777", "title": "Kubok Rossii 2012-2013", "text": "La Coppa di Russia 2012-2013 () \u00e8 la 21\u00aa edizione del principale torneo a eliminazione diretta del calcio russo. Il torneo \u00e8 iniziato l'11 luglio 2012 ed \u00e8 terminato il 1\u00ba giugno 2013. Il Rubin Kazan' \u00e8 la squadra detentrice del trofeo. Il CSKA Mosca ha vinto il trofeo per la settima volta nella storia."}
{"id": "4112780", "revid": "23", "url": "https://it.wikipedia.org/wiki?curid=4112780", "title": "Gruppo della zemannite", "text": "Il gruppo della zemannite \u00e8 un gruppo di minerali."}
{"id": "4112785", "revid": "767487", "url": "https://it.wikipedia.org/wiki?curid=4112785", "title": "L'imitateur", "text": "L'imitateur \u00e8 un documentario cortometraggio del 1982 scritto e diretto da Jaco Van Dormael, interpretato da Jean D\u00e9sert e Jacques Staes. Il film fu girato in Belgio nel 1982 e fu prodotto da Lamy Films e C.B.A. Il documentario mostra due disabili mentali che fanno una breve intrusione nel mondo dei \"normali\". Il film \u00e8 stato premiato miglior documentario e miglior cortometraggio al Festival di Bruxelles del 1983. Nel 2011, \u00e8 stato riproposto al Sottodiciotto Filmfestival di Torino nella retrospettiva dedicata a Jaco Van Dormael."}
{"id": "4112793", "revid": "1851848", "url": "https://it.wikipedia.org/wiki?curid=4112793", "title": "Paolo Beni (calciatore)", "text": "Biografia.\nHa avuto due figli, Giancarlo e Roberto, che hanno fatto i calciatori a livello professionistico.\nCarriera.\nGiocatore.\nDopo gli esordi in Serie D con la Rondinella, nel 1960 debutta in Serie B con la Sambenedettese, totalizzando 89 presenze e 12 reti nei tre campionati cadetti disputati prima della retrocessione in Serie C avvenuta al termine della stagione 1962-1963.\nVeste la maglia rossobl\u00f9 anche nei successivi dieci campionati di Serie C, diventando cos\u00ec il calciatore della Sambenedettese con il pi\u00f9 alto numero di presenze sia complessive che da capitano.\nAllenatore.\nNella stagione 1978-1979 ha allenato la Fermana in Serie D, arrivando terzo in classifica.\nNel 1976-77 allenatore del Montemarciano, campionato di promozione."}
{"id": "4112794", "revid": "599013", "url": "https://it.wikipedia.org/wiki?curid=4112794", "title": "Amalio Ferrarese", "text": "Carriera.\nAla sinistra, dopo una stagione in prestito al Brindisi gioca cinque campionati di Serie B con il Taranto disputando tra i cadetti 132 gare e segnando 16 reti; dopo la retrocessione in Serie C avvenuta al termine della stagione 1959-1960, gioca con gli jonici per un altro anno nella terza serie."}
{"id": "4112797", "revid": "400694", "url": "https://it.wikipedia.org/wiki?curid=4112797", "title": "Harpo's Bazaar", "text": ""}
{"id": "4112798", "revid": "1573940", "url": "https://it.wikipedia.org/wiki?curid=4112798", "title": "Chrysemys picta", "text": "La tartaruga palustre dipinta (Chrysemys picta ()) \u00e8 una testuggine della famiglia degli emididi.\nDescrizione.\nQuesta specie pu\u00f2 raggiungere una taglia pari a 25\u201330\u00a0cm, con un carapace ovoidale liscio, piatto, di colore nerastro, solcato, sugli scuti pi\u00f9 marginali, da strisce gialle o rosse, che si possono presentare anche a livello mediano; il piastrone \u00e8 invece color giallo acceso.\nDistribuzione e habitat.\nLa testuggine palustre dipinta \u00e8 sicuramente la pi\u00f9 diffusa e comune tartaruga del continente nordamericano, presente dalle coste atlantiche fino all'Oceano Pacifico.\nIn natura si pu\u00f2 trovare in gran parte del Canada meridionale, degli Stati Uniti e fino in Messico.\n\u00c8 una creatura acquatica e si concentra prevalentemente nelle acque basse e ferme (come le paludi o gli acquitrini) ricche di vegetazione, sebbene possa facilmente sopravvivere anche in acque salmastre, a patto che esse siano vicine alla costa e ben soleggiate.\n\u00c8 onnivoro e si ciba prevalentemente, in et\u00e0 adulta, di piante e piccoli animali, sia vivi che morti.\nDurante l'inverno la specie entra in letargo sott'acqua."}
{"id": "4112805", "revid": "775504", "url": "https://it.wikipedia.org/wiki?curid=4112805", "title": "X Factor (India)", "text": "X Factor \u00e8 la versione indiana del talent show musicale britannico The X Factor, in cui concorrono aspiranti cantanti pop scelti attraverso audizioni. Il programma \u00e8 andato in onda sul canale indiano \"Sony Entertainment Television\".\nLa prima edizione si \u00e8 conclusa il 2 settembre 2011 con la vittoria di Geet Sagar; la seconda edizione, andata in onda nel 2012, ha visto trionfare il gruppo True Words.\nPremi per i vincitori.\nIl vincitore di X Factor India riceve un premio in denaro di Rs. 50 Lakh, un'automobile ed un contratto discografico della Sony BMG. Inoltre i giudici hanno scelto per ogni settimana la migliore esibizione che \u00e8 stata premiata con un TV Led offerto dallo sponsor Onida Electronics."}
{"id": "4112811", "revid": "101163", "url": "https://it.wikipedia.org/wiki?curid=4112811", "title": "Campionato d'Asia per club 1993", "text": ""}
{"id": "4112813", "revid": "767487", "url": "https://it.wikipedia.org/wiki?curid=4112813", "title": "Stade 81", "text": "Stade 81 (conosciuto anche come Starting Blocks) \u00e8 un cortometraggio documentario del 1981, scritto e diretto da Jaco Van Dormael. Il film tratta delle prime Olimpiadi riservate ai disabili mentali, i Giochi paralimpici.\nProduzione.\nIl film fu girato nel 1981 in Svezia, Canada e Regno Unito.\nAccoglienza.\nIl film ha ricevuto numerosi premi, incluso il Caduceo d'oro al Festival internazionale del film di Rennes del 1982. Nel 2011, \u00e8 stato riproposto al Sottodiciotto Filmfestival di Torino nella retrospettiva dedicata a Jaco Van Dormael."}
{"id": "4112819", "revid": "767487", "url": "https://it.wikipedia.org/wiki?curid=4112819", "title": "Your Uncle Dudley", "text": "Your Uncle Dudley \u00e8 un film del 1935 diretto da Eugene Forde e James Tinling.\nTrama.\ntrama su AFI\nProduzione.\nIl film fu prodotto dalla Twentieth Century Fox Film Corporation. Venne girato ai 20th Century Fox Studios al 10201 di Pico Blvd., Century City (Los Angeles).\nDistribuzione.\nDistribuito dalla Twentieth Century Fox Film Corporation, il film usc\u00ec nelle sale cinematografiche USA il 14 novembre 1935."}
{"id": "4112826", "revid": "287204", "url": "https://it.wikipedia.org/wiki?curid=4112826", "title": "Virtus Eirene Ragusa 2011-2012", "text": "La stagione 2011-2012 della Virtus Eirene Ragusa \u00e8 stata la terza consecutiva disputata in Serie A2 femminile.\nStagione.\nSponsorizzata dalla Passalacqua Spedizioni, la societ\u00e0 ragusana si \u00e8 classificata al secondo posto nel Girone Sud della seconda serie e ha partecipato ai play-off per la promozione. Ha eliminato il Napoli Women ma si \u00e8 fermata in semifinale contro Chieti.\nRosa.\n\"Scheda su LegABasketFemminile.it\""}
{"id": "4112827", "revid": "394", "url": "https://it.wikipedia.org/wiki?curid=4112827", "title": "Danville Dashers (1981-1986)", "text": "I Danville Dashers sono stati una squadra di hockey su ghiaccio, di Danville, nell'Illinois. Dalla fondazione, nel 1981, allo scioglimento nel 1986 ha militato nella Continental Hockey League.\nIl nome \u00e8 stato ripreso trent'anni dopo dagli omonimi Danville Dashers che disputano la Federal Hockey League dal 2011."}
{"id": "4112829", "revid": "726373", "url": "https://it.wikipedia.org/wiki?curid=4112829", "title": "Il direttore di notte", "text": "Il direttore di notte (titolo originale \"The Night Manager\"), \u00e8 un romanzo di John le Carr\u00e9 del 1993.\nTrama.\nL'ex militare ed agente segreto Jonathan Pine lavora come direttore d'albergo dopo lasciato il servizio attivo nel corrotto ambiente dei servizi segreti.\nR.O. Roper da decenni gestisce, sotto una patina di rispettabilit\u00e0 e fascino, una spietata organizzazione criminale.\nLa misconosciuta organizzazione di intelligence che ha reclutato Jonathan Pine, gli fornisce una falsa identit\u00e0 da malavitoso fuggiasco e lo introduce nel mondo dello spietato Roper che arriva a fidarsi di lui ed a farlo entrare nel suo ambiguo e favoloso entourage. "}
{"id": "4112839", "revid": "271907", "url": "https://it.wikipedia.org/wiki?curid=4112839", "title": "Verka Serduchka", "text": ""}
{"id": "4112840", "revid": "117058445", "url": "https://it.wikipedia.org/wiki?curid=4112840", "title": "Mariusz Szczygie\u0142", "text": "Biografia.\nA 16 anni comincia a collaborare con la rivista scout \"In giro per il paese\", dove nel 1985 pubblica un reportage dal titolo \"Non fate scalpore\", su una prostituta omosessuale, riconosciuto dagli specialisti dei movimenti per l'emancipazione in Polonia, come il primo reportage sulla vita di omosessuali pubblicato sulla stampa ufficiale della Repubblica Popolare di Polonia. Nel 1985 si diploma presso il Liceo per l'Economia Stefan Zeromski di Legnica. Nel 1986 comincia un ciclo di editoriali sulla vita di giovani gay e lesbiche in Polonia dal titolo \"Assoluzione\".\nIl reportage \"Onanismo polacco\", pubblicato nel numero di Natale 1993 da \"Gazeta Wyborcza\", tra un saggio di Czes\u0142aw Mi\u0142osz e un'intervista con V\u00e1clav Havel, suscita un'ampia ondata di critica e provoca inoltre una lunga discussione sulle pagine di \"Gazeta\", per di pi\u00f9, molti lettori restituiscono il giornale in redazione (Szczygiel descrive tutto questo nel suo libro \"La domenica che venne di mercoled\u00ec\" nel capitolo \"Lettere ad un onanista\"). Nel 2000 termina gli studi presso la Facolt\u00e0 di Giornalismo e Scienze Politiche dell'Universit\u00e0 di Varsavia.\nSzczygiel diventa cos\u00ec uno dei pi\u00f9 noti e apprezzati giornalisti polacchi. Unitamente a Wojciech Tochman e Jacek Hugo-Bader viene citato nelle antologie straniere dedicate all'arte contemporanea polacca del reportage. \u00c8 considerato allievo di Hanna Krall (ne parla la stessa Krall nel libro di Jacek Antczak \"La reporter\").\nDal 2001, al termine della collaborazione con la televisione Polsat, scrive principalmente di storia e cultura della Repubblica Ceca. Il suo libro \"Gottland\", uscito in Francia come una raccolta di saggi, in Germania come una raccolta di racconti, e in Polonia come una raccolta di reportage letterari, \u00e8 diventato nella Repubblica Ceca un bestseller (2007). Tra i suoi protagonisti la famiglia Bata, la nipote di Franz Kafka, le cantanti Helena Vondr\u00e1\u010dkov\u00e1 e Marta Kubi\u0161ov\u00e1, la megastar musicale Karel Gott, gli scrittori Jan Prochaczka e Eduard Kirchberger vel. Karel Fabian, lo scultore Otakar Szvec, la chirurga plastica Jaroslava Moserova, il suicida diciottenne Zdenek Adamec. Il \"Wiener Zeitung\" ha definito Gottland \"\"grande letteratura sotto le spoglie del reportage\", il critico di \"Le Figaro\" ha scritto \"Questo non \u00e8 un libro, \u00e8 un gioiello\"\".\nL'Universit\u00e9 Lille Nord de France gli ha conferito il premio Prix Amphi nell'aprile del 2009. Professori e studenti lo riconoscono, a loro parere, come il migliore libro tradotto in francese (la prima edizione fu vinta da \"Vergogna\" di John Maxwell Coetzee).\nTutti i suoi libri sono pubblicati in Italia dalla casa editrice Nottetempo.\nOpere.\nScritti antologizzati"}
{"id": "4112850", "revid": "23", "url": "https://it.wikipedia.org/wiki?curid=4112850", "title": "Gruppo dello zinco", "text": "Il gruppo dello zinco \u00e8 un gruppo di minerali."}
{"id": "4112863", "revid": "271907", "url": "https://it.wikipedia.org/wiki?curid=4112863", "title": "Nastya Kamenskih", "text": ""}
{"id": "4112868", "revid": "1543377", "url": "https://it.wikipedia.org/wiki?curid=4112868", "title": "Universit\u00e0 di Birmingham", "text": "L'Universit\u00e0 di Birmingham (University of Birmingham oppure informalmente \"Birmingham University\") \u00e8 un'universit\u00e0 britannica con sede a Birmingham, nel Regno Unito. Ha ricevuto il suo royal charter, il riconoscimento regio, nel 1900 come successore della Scuola di Medicina di Birmingham (1825) e del Mason Science College (1875). Birmingham fu la prima fra le universit\u00e0 civiche ad ottenere il riconoscimento ufficiale e quindi lo status di universit\u00e0.\n\u00c8 un membro del prestigioso Russell Group delle universit\u00e0 della ricerca e un membro e fa parte anche del network internazionale Universitas 21. I dati del \"Higher Education Funding Council for England\" (HEFCE) posizionano Birmingham fra le 12 istituzioni di \u00e9lite in Inghilterra, mentre il \"The Daily Telegraph\" l'ha descritta come parte dell'inglese \"Ivy League\".\nLa popolazione studentesca \u00e8 composta da circa 16500 studenti diplomandi e 8000 diplomati e questo rende l'universit\u00e0 la pi\u00f9 grande della regione del West Midlands, e undicesima rispetto all'intero Regno Unito. Secondo i dati del luglio del 2006 l'universit\u00e0 era la quarta pi\u00f9 popolare nel Regno Unito rispetto al numero di domande di ingresso. Nel 2010 Birmingham \u00e8 stata classificata al decimo posto fra le pi\u00f9 popolari universit\u00e0 britanniche.\nL'universit\u00e0 ospita la sede del Barber Institute of Fine Arts, con lavori di Van Gogh, Picasso e Monet, del Lapworth Museum of Geology e ospita anche Joseph Chamberlain Memorial Clock Tower, che \u00e8 una torre visibile da molte parti della citt\u00e0 e la pi\u00f9 alta fra le torri orologio al mondo. La lista degli studenti eccellenti dell'universit\u00e0 include il primo ministro britannico Neville Chamberlain ed undici premi nobel.\nSport.\nFootball americano.\nL'Universit\u00e0 di Birmingham ha una squadra di football americano, i Birmingham Lions, che compete tanto nei campionati universitari quanto in quelli dedicati alle squadre di club e che ha vinto 4 titoli nazionali femminili."}
{"id": "4112870", "revid": "287204", "url": "https://it.wikipedia.org/wiki?curid=4112870", "title": "Marecottite", "text": ""}
{"id": "4112875", "revid": "23", "url": "https://it.wikipedia.org/wiki?curid=4112875", "title": "Cobalto-zippeite", "text": ""}
{"id": "4112876", "revid": "23", "url": "https://it.wikipedia.org/wiki?curid=4112876", "title": "Magnesio-zippeite", "text": ""}
{"id": "4112878", "revid": "23", "url": "https://it.wikipedia.org/wiki?curid=4112878", "title": "Nickel-zippeite", "text": ""}
{"id": "4112881", "revid": "23", "url": "https://it.wikipedia.org/wiki?curid=4112881", "title": "Zinco-zippeite", "text": ""}
{"id": "4112883", "revid": "23", "url": "https://it.wikipedia.org/wiki?curid=4112883", "title": "Gruppo della zippeite", "text": "Il gruppo della zippeite \u00e8 un gruppo di minerali."}
{"id": "4112889", "revid": "23", "url": "https://it.wikipedia.org/wiki?curid=4112889", "title": "Gruppo dello zircone", "text": "Il gruppo dello zircone \u00e8 un gruppo di minerali."}
{"id": "4112890", "revid": "76963", "url": "https://it.wikipedia.org/wiki?curid=4112890", "title": "Suzuka \u014cgo", "text": "Biografia.\nHa iniziato a recitare a 7 anni, quando entra in una compagnia teatrale. Alla fine del 2005 debutta a Hollywood col suo primo film davvero importante, \"Memorie di una geisha\". L'anno successivo, in \"Baruto no Gakuen\", ambientato durante gli anni della prima guerra mondiale, interpreta la parte d'una ragazza tedesco-giapponese che cerca di ritrovare il padre disperso.\nNel 2008 ha prestato la sua voce per il doppiaggio di \"Michiko to Hatchin\". Fin dal 2002 inoltre ha interpretato vari ruoli in molti dorama popolari.\nCuriosit\u00e0.\nOltre alla recitazione, frequenta la scuola ed ha una variet\u00e0 di hobby, tra cui cerimonia del t\u00e8, ikebana, danza classica e pianoforte."}
{"id": "4112896", "revid": "1573940", "url": "https://it.wikipedia.org/wiki?curid=4112896", "title": "Yomiuri Football Club 1974", "text": "Questa voce raccoglie le informazioni riguardanti lo Yomiuri Football Club nelle competizioni ufficiali della stagione 1974.\nStagione.\nTrascinato dalle 13 reti del capocannoniere del campionato George Yonashiro, lo Yomiuri ebbe un rendimento regolare che gli consent\u00ec di concludere il torneo al primo posto, valido per i playoff promozione/salvezza dove incontr\u00f2 il Toyota Motors, che inflisse alla squadra una duplice sconfitta. Al termine della stagione lo Yomiuri ebbe modo di esordire in Coppa dell'Imperatore, dove giunse sino al secondo turno in cui fu eliminato dal Towa Real Estate."}
{"id": "4112897", "revid": "740722", "url": "https://it.wikipedia.org/wiki?curid=4112897", "title": "Toto le H\u00e9ros", "text": ""}
{"id": "4112898", "revid": "16758", "url": "https://it.wikipedia.org/wiki?curid=4112898", "title": "Michael Rosati", "text": ""}
{"id": "4112899", "revid": "50966030", "url": "https://it.wikipedia.org/wiki?curid=4112899", "title": "Abbandono scolastico", "text": ""}
{"id": "4112904", "revid": "1543377", "url": "https://it.wikipedia.org/wiki?curid=4112904", "title": "Amici assoluti", "text": "Amici assoluti (titolo originale \"Absolute Friends\") \u00e8 un romanzo di John le Carr\u00e9 del 2003, pubblicato nello stesso anno anche in Italia, nella traduzione di Fabrizio Pezzoli.\nIl libro \u00e8 stato tradotto in ventidue lingue.\nTrama.\nUn'intricata vicenda spionistica \u00e8 il pretesto per ripercorrere cinquant'anni di storia dalla caduta del nazismo fino al crollo del muro di Berlino. Ted Mundy ha vissuto da adolescente la concitata divisione tra India e Pakistan; all'inizio degli anni '60 deve integrarsi in Europa durante la Guerra fredda.\nSasha vive a Berlino, ma a differenza del quasi coetaneo ed atletico Ted \u00e8 afflitto da gravi deformazioni fisiche. Durante le contestazioni pacifiche contro la guerra del Vietnam i due divengono amici. La loro amicizia si trasformer\u00e0 pi\u00f9 tardi in collaborazione quando entrambi diverranno agenti segreti. "}
{"id": "4112912", "revid": "23", "url": "https://it.wikipedia.org/wiki?curid=4112912", "title": "Gruppo della zvyagintsevite", "text": "Il gruppo della zvyagintsevite \u00e8 un gruppo di minerali."}
{"id": "4112919", "revid": "640277", "url": "https://it.wikipedia.org/wiki?curid=4112919", "title": "Sven Grahn", "text": "Ha svolto la maggior parte della sua attivit\u00e0 nel campo aerospaziale.\nCarriera.\nSven Grahn ha frequentato l'Istituto Reale di Tecnologia, dove si \u00e8 laureato in ingegneria civile e fisica tecnica nel 1969. Dopo avere lavorato per sei anni all'Istituto di Meteorologia dell'Universit\u00e0 di Stoccolma, nel 1975 \u00e8 entrato a far parte della Swedish Space Corporation, occupandosi dello sviluppo di satelliti scientifici. Nell'organizzazione Grahn ha ricoperto gli incarichi di progettista, project manager e dirigente della comunicazione d'impresa, finch\u00e9 nel 2001 \u00e8 diventato vice presidente del settore progettazione. Nel 2006 Grahn si \u00e8 ritirato dal lavoro a tempo pieno, continuando a svolgere part-time l'attivit\u00e0 di consulente. Nello stesso anno \u00e8 stato nominato membro dell'Accademia Reale Svedese di scienze ingegneristiche.\nSven Grahn \u00e8 conosciuto anche per la sua attivit\u00e0 nel campo della ricezione ed interpretazione dei segnali radio da parte di satelliti artificiali, che ha cominciato a condurre come radioamatore fin dall'inizio degli anni sessanta.\nNel 2011 Grahn ha pubblicato in Svezia un libro autobiografico intitolato \"Jordn\u00e4ra rymd \u2013 min rymdhistoria\" (La mia storia spaziale)."}
{"id": "4112922", "revid": "183694", "url": "https://it.wikipedia.org/wiki?curid=4112922", "title": "Giovanni Polidoro", "text": "Biografia.\nLaureato in Chimica, \u00e8 stato docente di Chimica Biologica presso la Facolt\u00e0 di Medicina e Chirurgia dell'Universit\u00e0 degli Studi \"Gabriele D'Annunzio\" di Chieti. Diviene deputato nel 1992 eletto con la DC (XI legislatura). Viene eletto senatore, invece, nell'aprile del '96 nelle file del partito popolare italiano. La sua carriera politica ha avuto inizio nella Democrazia Cristiana, confluendo poi nel PPI e infine in Democrazia Europea (il partito di Sergio D'Antoni).\nIncarichi parlamentari.\nHa fatto parte delle seguenti commissioni parlamentari: Giustizia, Politiche comunitarie, Finanza e Territorio, nonch\u00e9 di varie commissioni d'inchiesta tra cui quella sul terrorismo in Italia.\nSottosegretario di Stato.\nNel dicembre 1999 viene nominato sottosegretario di Stato della Pubblica istruzione nel secondo governo di Massimo D'Alema."}
{"id": "4112923", "revid": "287204", "url": "https://it.wikipedia.org/wiki?curid=4112923", "title": "Swedish Open 2012", "text": "Lo Swedish Open 2012 \u00e8 stato un torneo di tennis giocato sulla terra battuta facente parte della categoria ATP World Tour 250 series nell'ambito dell'ATP World Tour 2012 e della categoria International nell'ambito del WTA Tour 2012. Sia il torneo maschile che femminile si sono tenuti a B\u00e5stad in Svezia. Il torneo maschile si \u00e8 giocato dal 7 al 15 luglio 2012 con il nome di SkiStar Swedish Open 2012, mentre quello femminile si \u00e8 giocato dal 14 al 22 luglio 2012 con il nome di Sony Ericsson Swedish Open 2012.\nPartecipanti ATP.\nAltri partecipanti.\nI giocatori seguenti hanno ricevuto una wild card per l'ingresso nel tabellone principale singolare:\nI giocatori seguenti hanno superato tutti i turni di qualificazione per il tabellone principale singolare:\nPartecipanti WTA.\nAltre partecipanti.\nLe seguenti giocatrici hanno ricevuto una wild-card per il tabellone principale:\nLe seguenti giocatrici sono entrate nel tabellone principale passando dalle qualificazioni:\nCampioni.\nSingolare maschile.\n David Ferrer ha sconfitto in finale Nicol\u00e1s Almagro per 6-2, 6-2.\nSingolare femminile.\n Polona Hercog ha sconfitto in finale Mathilde Johansson per 0-6, 6-4, 7-5.\nDoppio maschile.\n Robert Lindstedt / Horia Tec\u0103u hanno sconfitto in finale Alexander Peya / Bruno Soares per 6-3, 7-65.\nDoppio femminile.\n Catalina Casta\u00f1o / Mariana Duque Mari\u00f1o hanno sconfitto in finale Eva Hrdinov\u00e1 / Mervana Jugi\u0107-Salki\u0107 per 4-6, 7-5, [10-5]."}
{"id": "4112924", "revid": "2039709", "url": "https://it.wikipedia.org/wiki?curid=4112924", "title": "Kol'covo", "text": "Kol'covo \u00e8 una localit\u00e0 del rajon di Novosibirsk, situata a 25\u00a0km dal capoluogo Novosibirsk. \u00c8 stata fondata il 30 agosto 1979 come insediamento per gli impiegati del Centro nazionale di ricerca in virologia e biotecnologie VEKTOR. Il 17 gennaio 2003 ha ottenuto il titolo di \"naukograd\" (citt\u00e0 scientifica), che potr\u00e0 mantenere fino al termine del 2025. \u00c8 sede di uno dei due laboratori in cui sono contenute le ultime riserve ufficiali del virus del vaiolo, insieme al CDC di Atlanta."}
{"id": "4112926", "revid": "110157", "url": "https://it.wikipedia.org/wiki?curid=4112926", "title": "Kozel'sk", "text": "Kozel'sk () \u00e8 una cittadina della Russia europea, nell'Oblast' di Kaluga, situata a 72\u00a0km da Kaluga sulle rive del \u017dizdra.\nRicordata in un documento del 1146, \u00e8 capoluogo del \"rajon\" Kozel'skij. Nei pressi della citt\u00e0 si trova il Monastero di Optina."}
{"id": "4112929", "revid": "767487", "url": "https://it.wikipedia.org/wiki?curid=4112929", "title": "Aldemar", "text": ""}
{"id": "4112942", "revid": "682087", "url": "https://it.wikipedia.org/wiki?curid=4112942", "title": "Koltsovo", "text": ""}
{"id": "4112948", "revid": "196390", "url": "https://it.wikipedia.org/wiki?curid=4112948", "title": "Cristov\u00e3o", "text": ""}
{"id": "4112952", "revid": "26630", "url": "https://it.wikipedia.org/wiki?curid=4112952", "title": "Labirinto di siepi", "text": "Il labirinto di siepi \u00e8 un labirinto creato in un giardino con pareti costituite da siepi potate.\nStoria.\nIl labirinto di siepi nasce in Europa nel tardo rinascimento, evolvendosi dai giardini all'italiana, ma negando di questi la ricerca classicista all'armonia e all'ordine perfetto. I primi labirinti di siepi furono realizzati intorno al '500 e la maggior parte di essi furono creati tra il XVI e il XVIII secolo.\nLabirinto di Versailles.\nIl labirinto di Versailles era un grande labirinto di siepi che fu costruito nel giardino della reggia reale di Versailles per il re di Francia Luigi XIV nel 1677 e quindi distrutto nel 1778. Era decorato con trentanove fontane con gruppi scultorei raffiguranti soggetti tratti dalle favole di Esopo.\nStoria contemporanea.\nNegli ultimi decenni, sono stati realizzati molti nuovi labirinti di siepi come attrazione per alcuni parchi divertimento, o per giardini e parchi storici. Nelle fattorie del nord America \u00e8 nata la pratica di creare labirinti anche all'interno dei campi di cereali per attirare turisti."}
{"id": "4112962", "revid": "125115945", "url": "https://it.wikipedia.org/wiki?curid=4112962", "title": "Rub\u00e9n Ag\u00fcero", "text": "Carriera.\nGioc\u00f2 sempre in patria, dal 1981 al 1991, e visse il suo periodo migliore con l'Estudiantes, con cui prese parte a pi\u00f9 di 200 partite, segn\u00f2 pi\u00f9 di 10 gol e vinse un campionato argentino nel 1983. L'unica esperienza straniera fu nel 1992, in Ecuador."}
{"id": "4112964", "revid": "92723", "url": "https://it.wikipedia.org/wiki?curid=4112964", "title": "Swedish Open 2012 - Singolare maschile", "text": "Il singolare maschile dello Swedish Open 2012 \u00e8 stato un torneo di tennis facente parte dell'ATP World Tour 2012.\nLo svedese Robin S\u00f6derling \u00e8 il detentore del titolo ma ha scelto di non partecipare.\nDavid Ferrer ha battuto in finale Nicol\u00e1s Almagro per 6-2, 6-2.\nTeste di serie.\nLe prime 4 teste di serie ottengono un Bye per il 2\u00ba turno."}
{"id": "4112969", "revid": "287204", "url": "https://it.wikipedia.org/wiki?curid=4112969", "title": "Aurora (singolo)", "text": ""}
{"id": "4112970", "revid": "22356", "url": "https://it.wikipedia.org/wiki?curid=4112970", "title": "Brachydiceratherium", "text": "Il brachidiceraterio (gen. Brachydiceratherium) era un mammifero perissodattilo estinto, appartenente ai rinoceronti. Visse tra l'Oligocene superiore e il Miocene inferiore (circa 25 - 20 milioni di anni fa) e i suoi resti fossili sono stati ritrovati in Europa.\nDescrizione.\nQuesto animale era di grandi dimensioni, e la mole doveva essere simile a quella dell'attuale rinoceronte nero. Al contrario delle forme attuali, per\u00f2, \"Brachydiceratherium\" possedeva un aspetto pi\u00f9 massiccio, a causa delle ossa distali delle zampe dalla forma insolitamente corta e robusta. Il cranio di questo animale era lungo e stretto, e portava un piccolo corno sul muso. L'apice del muso era allargato, come si evince dalla sinfisi mandibolare ampia, ed era dotato di incisivi inferiori fortemente incurvati. I molari erano larghi e a corona bassa (brachidonti).\nClassificazione.\n\"Brachydiceratherium\" \u00e8 uno dei pi\u00f9 antichi rappresentanti di una peculiare linea evolutiva di rinoceronti noti come teleoceratini; questi animali differivano alle forme attuali per la mole pesante e le zampe notevolmente accorciate. La specie pi\u00f9 nota di \"Brachydiceratherium\" \u00e8 B. lemanense, i cui resti fossili sono stati ritrovati principalmente in Francia. Altre forme simili sono \"Diaceratherium\" e \"Prosantorhinus\".\nPaleobiologia.\nI denti a corona bassa, cos\u00ec come le corte zampe, indicano che \"Brachydiceratherium\" probabilmente aveva uno stile di vita simile a quello degli odierni tapiri, e passava la maggior parte del tempo nelle acque basse dei fiumi e dei laghi brucando la tenera vegetazione delle rive. "}
{"id": "4112972", "revid": "1442080", "url": "https://it.wikipedia.org/wiki?curid=4112972", "title": "Miguel Ju\u00e1rez", "text": ""}
{"id": "4112976", "revid": "588403", "url": "https://it.wikipedia.org/wiki?curid=4112976", "title": "Divizia Na\u021bional\u0103 2012-2013", "text": "La Divizia Na\u021bional\u0103 2012-2013 \u00e8 stata la 22\u00aa edizione del massimo campionato di calcio moldavo. La stagione \u00e8 iniziata il 13 luglio 2012 ed \u00e8 terminata il 31 maggio 2013. Lo Sheriff Tiraspol ha vinto il titolo per la dodicesima volta, la seconda consecutiva.\nNovit\u00e0.\nCSCA-Rapid Chi\u0219in\u0103u e Costuleni, retrocesse sul campo al termine della stagione 2011-2012, sono state ripescate dopo che lo Sf\u00eentul Gheorghe si \u00e8 visto negare l'iscrizione al campionato e che solo una delle prime 4 classificate della Divizia A, lo Speran\u021ba Crihana Veche (secondo classificato) ha ottenuto la licenza e ha potuto essere promosso.\nRegolamento.\nLe 12 squadre si affrontano in gironi di andata-ritorno-andata, per un totale di 33 giornate. La squadra campione di Moldavia si qualificher\u00e0 per il secondo turno di qualificazione della UEFA Champions League 2013-2014, la seconda e la terza classificata si qualificheranno per il primo turno di qualificazione della UEFA Europa League 2013-2014, mentre le ultime due classificate retrocederanno direttamente in Divizia A."}
{"id": "4112988", "revid": "196390", "url": "https://it.wikipedia.org/wiki?curid=4112988", "title": "Crist\u00f3v\u00e3o Borges dos Santos", "text": ""}
{"id": "4112995", "revid": "767487", "url": "https://it.wikipedia.org/wiki?curid=4112995", "title": "Opera seconda", "text": "Opera seconda \u00e8 un album di successi del complesso italiano dei Pooh pubblicato il 9 ottobre 2012. Non contiene canzoni inedite, ma ripropone i vecchi brani in chiave completamente riarrangiata e senza soluzione di continuit\u00e0.\nIl disco.\nDal flusso interrotto delle melodie e dei testi che si succedono sul tappeto degli arrangiamenti dell'orchestra sinfonica di 67 elementi proviene l'idea di utilizzare la parola \"opera\". Tuttavia, il titolo \u00e8 anche un chiaro riferimento a \"Opera prima\", album pubblicato dai Pooh nel 1971, anch'esso un disco in cui i suoni di strumenti ad arco e a fiato avevano un ruolo di primo piano. Nel corso degli anni settanta, il complesso aveva per\u00f2 gradualmente rinunciato all'accompagnamento orchestrale, limitandolo infine a rare eccezioni. Un ritorno pienamente deliberato all'immersione nei suoni sinfonici dell'orchestra si era comunque avuto nella tourn\u00e9e internazionale dell'anno precedente ad \"Opera seconda\", con dei concerti durante i quali non solo pezzi come la \"suite\" pop \"Dove comincia il sole\", ma anche brani di impronta rock come \"Canter\u00f2 per te\" erano stati eseguiti con l'accompagnamento, peraltro marcatamente ritmato, dell'orchestra.\nAl momento dell'annuncio, nel mese di luglio, il sito ufficiale non specificava se \"Opera seconda\" fosse un'antologia oppure un disco di inediti, anche se precedentemente, in occasione della presentazione del video \"Pooh legend\", Red Canzian aveva accennato alla pubblicazione di un album di inediti. Tramite una conferenza stampa tenuta il 4 ottobre, si \u00e8 annunciato in seguito che \"Opera seconda\" \u00e8 un'antologia contenente undici brani riarrangiati in chiave sinfonica, con nuovi innesti musicali e collegate le une con le altre da brevi strumentali composti appositamente, in modo da formare, a detta degli autori, un concept album omogeneo. Tra i pezzi scelti, alcuni sono stati ripresi da un repertorio quasi dimenticato (\"Sara nel sole, \u00c8 bello riaverti, Quaderno di donna\"). Il periodo meglio rappresentato nella selezione dei pezzi \u00e8 quello dal 1975 al 1978.\nA collaborare con i Pooh nel disco ci sono Phil Mer alla batteria, Danilo Ballo agli arrangiamenti e l'orchestra dello studio di registrazione torinese \"Punto Rec Studios\" diretta da Fabio Gurian e registrata da Fabrizio Argiolas. L'album contiene due duetti: si tratta di \"Maria marea\", interpretata insieme a Claudio Baglioni, e \"Ci penser\u00f2 domani\", cantata da Dodi Battaglia (anzich\u00e9 da Roby Facchinetti) insieme a Mario Biondi: \u00e8 questo il brano che anticipa l'album nelle radio. Per farsi accompagnare nella tourn\u00e9e teatrale, i Pooh hanno scelto di collaborare con la \"Ensemble Symphony Orchestra,\" diretta dal maestro Giacomo Loprieno.\nFormazione principale.\nAltri musicisti"}
{"id": "4112997", "revid": "125296496", "url": "https://it.wikipedia.org/wiki?curid=4112997", "title": "Monster Hunter Freedom", "text": "Monster Hunter Freedom, conosciuto anche come \"Monster Hunter Portable\", \u00e8 un videogioco d'azione del 2006 per PlayStation Portable. \u00c8 basato sul precedente \"Monster Hunter G\" per PlayStation 2, ma con numerose aggiunte.\nModalit\u00e0 di gioco.\nProprio come i suoi predecessori, il gioco ruota attorno al compito del giocatore di completare missioni sempre pi\u00f9 ardue e collezionare materiali per potenziare le proprie armi ed equipaggiamenti. A differenza di altri giochi in stile hack'n'slash, questo gioco richiede pi\u00f9 strategia e pianificazione per poter sconfiggere i mostri pi\u00f9 forti, piuttosto che la semplice forza bruta. Le tipologie di armi si dividono in Spada e Scudo, Spadone, Doppie Spade, Martello, Lancia, Balestra leggera e Balestra Pesante; ognuna di esse pu\u00f2 essere creata con vari oggetti che si acquisiscono durante una missione, siano essi trovati in natura o sconfiggendo mostri.\nGiocatore singolo.\nIn questa modalit\u00e0 il giocatore completa le missioni dategli dall'anziano del villaggio o dalla Gilda Offline. Pu\u00f2 inoltre far sviluppare la Fattoria per ottenere altri oggetti utili.\nMultigiocatore.\nSe un giocatore entra nella Gilda Online pu\u00f2 andare in missione con altri giocatori grazie al collegamento LAN della PSP. I giocatori possono scambiarsi anche le schede della Gilda per conservare i dati di altre persone oppure andare a caccia di tesori. Aggiungendo un terzo software ci si pu\u00f2 inoltre connettere con altri giocatori su Internet via wireless.\nClassi.\nHunter Rank.\nLetteralmente \"Grado di Cacciatore\", \u00e8 il livello raggiunto dal giocatore. Pi\u00f9 \u00e8 alto e pi\u00f9 si potranno svolgere le missioni pi\u00f9 impegnative, per sconfiggere mostri pi\u00f9 forti e ottenere oggetti migliori. Il grado va dall'HR1 all'HR5.\nG-Class.\nLa G-class \u00e8 una novit\u00e0 di \"Monster Hunter Freedom\". Si tratta di missioni che rappresentano una sfida molto pi\u00f9 ardua per i cacciatori. In cambio per\u00f2 le ricompense sono molto migliori di quelle delle normali missioni.\nAltro.\nVillaggio di Kokoto.\nIl Villaggio di Kokoto fa il suo ritorno come nei giochi precedenti con l'aggiunta di una fattoria dove poter ottenere materiali fra una missione e l'altra, generalmente minerali, insetti, miele e funghi. Pi\u00f9 avanti si avr\u00e0 accesso all'addestramento contro i mostri (generalmente \"Yian Kut Ku\", \"Cephadrome\", \"Rathalos\", \"Rathian\"...) situato a Nord-Est del villaggio. Inizialmente il giocatore non ha accesso a tutti i luoghi della Fattoria, ma il suo sviluppo deve essere portato avanti scambiando dei punti speciali con il commerciante all'entrata."}
{"id": "4112999", "revid": "33689", "url": "https://it.wikipedia.org/wiki?curid=4112999", "title": "New England hotspot", "text": ""}
{"id": "4113001", "revid": "729019", "url": "https://it.wikipedia.org/wiki?curid=4113001", "title": "Autoroute A25 (Belgio)", "text": "L'Autoroute A25 (o A25) belga parte dal confine con i Paesi Bassi, al congiungimento con la Rijksweg 2, fino ad arrivare a Liegi. L'autostrada \u00e8 lunga 16\u00a0km."}
{"id": "4113003", "revid": "278830", "url": "https://it.wikipedia.org/wiki?curid=4113003", "title": "Era Sam Wallash...lo chiamavano 'E cos\u00ec sia'!", "text": ""}
{"id": "4113005", "revid": "188323", "url": "https://it.wikipedia.org/wiki?curid=4113005", "title": "Effetto De Hongerwinter", "text": ""}
{"id": "4113012", "revid": "767487", "url": "https://it.wikipedia.org/wiki?curid=4113012", "title": "Teoria della dimostrazione", "text": "La teoria della dimostrazione \u00e8 la branca della logica matematica che considera le dimostrazioni a loro volta come oggetti matematici, facilitando la loro analisi con tecniche matematiche. Le dimostrazioni sono solitamente presentate come strutture dati definite induttivamente (ad esempio, liste o alberi), costruite secondo gli assiomi e le regole di inferenza del sistema logico.\nLa teoria della dimostrazione non solo gioca un ruolo primario nella teoria dei linguaggi di programmazione, ma \u00e8 anche uno dei cosiddetti \"quattro pilastri\" dei fondamenti della matematica, assieme alla teoria dei modelli, alla teoria assiomatica degli insiemi e alla teoria della calcolabilit\u00e0."}
{"id": "4113017", "revid": "117867765", "url": "https://it.wikipedia.org/wiki?curid=4113017", "title": "Rivestimento in 5'", "text": "Il rivestimento in 5' (anche \"cappuccio in 5\"', o \"5' cap\" all'inglese) \u00e8 un nucleotide alterato speciale sull'estremit\u00e0 5' dell'RNA messaggero precursore e altri trascritti primari di RNA trovati negli eucarioti. Il processo del cosiddetto \"capping\" (\"rivestimento\") in 5' \u00e8 vitale nella creazione di RNA messaggero maturo, in grado poi di avviare il processo di traduzione del mRNA in proteina. Il rivestimento assicura la stabilit\u00e0 dell'RNA messaggero mentre avviene la traduzione durante la sintesi proteica ed \u00e8 un processo altamente regolato che avviene nel nucleo cellulare. Poich\u00e9 avviene solo nel nucleo, l'mRNA di mitocondri e cloroplasti non viene rivestito.\nStruttura del cap 5'.\nIl 5' cap si trova sull'estremit\u00e0 5' di una molecola di mRNA e consiste in una guanina collegata all'mRNA tramite un inusuale ponte trifosfato 5'-5'. Questa guanina \"in vivo\" viene metilata da una metil-transferasi. Ci si riferisce cos\u00ec ad essa come a un cap 7-metilguanilato, abbreviato m7G.\nUlteriori modificazioni includono la possibile metilazione del gruppo ossidrilico in 2' dei primi due ribosi all'estremit\u00e0 5' dell'mRNA. La metilazione di entrambi i gruppi 2'-ossidrile viene mostrata nel diagramma.\nIl rivestimento in 5' assomiglia ad una estremit\u00e0 3' di una molecola di RNA (il carbonio 5' del ribosio soggetto a \"capping\" \u00e8 legato, mentre il 3' libero). Questo garantisce una significativa resistenza alle esonucleasi 3'\u21925'.\nProcesso di capping.\nIl punto di partenza \u00e8 un'estremit\u00e0 5' inalterata della molecola di RNA. Essa include un nucleotide finale seguito da tre gruppi fosfato attaccati al carbonio in 5'.\nBersaglio del capping.\nIl complesso di enzimi del capping (CEC) richiesto per il processo \u00e8 legato alla RNA polimerasi II prima che inizi la trascrizione. Non appena l'estremit\u00e0 5' del nuovo trascritto emerge, l'enzima vi si trasferisce e comincia il processo di rivestimento (questo meccanismo per assicurare il \"capping\" \u00e8 simile a quello della poliadenilazione)).\nGli enzimi per il rivestimento possono legarsi solo all'RNA polimerasi II, assicurando specificit\u00e0 solo a questi trascritti, che sono quasi interamente mRNA.\nFunzione.\nIl 5' cap ha quattro principali funzioni:\nL'esportazione nucleare del RNA \u00e8 regolata dal complesso di legame del cap (\"cap binding complex\", CBC) che si lega esclusivamente all'RNA rivestito. Il CBC viene poi riconosciuto dal complesso dei pori nucleari e trasportato fuori. Una volta nel citoplasma dopo il primo ciclo di maturazione, il CBC \u00e8 rimpiazzato dai fattori di traduzione eIF-4E ed eIF-4G. Questo complesso viene poi riconosciuto da altri meccanismi di inizializzazione della traduzione come il ribosoma. La formazione del complesso di inizio include il riconoscimento per la traduzione del cappuccio in 5' di 7-metil-guanosina-trifosfato (m7G), indirizzato verso il complesso di preinizio da una subunit\u00e0 del complesso multiproteico del ribosoma eIF4, che srotola anche qualsiasi struttura secondaria formata a livello dell'estremit\u00e0 5'. \nIl cappuccio legato al 5' previene la degradazione in due modi. Innanzitutto, impedisce alle esonucleasi 5' di riconoscere il sito poich\u00e9 assume funzionalmente l'aspetto di un'estremit\u00e0 3'. Inoltre, il complesso CBC e le eIF-4E/eIF-4G bloccano l'accesso ad enzimi derivestenti al cap. Questo incrementa l'emivita dell'mRNA, essenziale negli eucarioti dato che il processo di esportazione richiede un tempo significativo.\nLa rimozione del rivestimento di un mRNA \u00e8 catalizzato dal complesso di \"decapping\" costituito da almeno Dcp1 e Dcp2, che devono competere con eIF-4E per legarsi al 5' cap. Cos\u00ec quest'ultimo diviene un marcatore di un mRNA traduzionalmente attivo ed \u00e8 utilizzato dalle cellule per regolare l'emivita dell'mRNA in risposta a nuovi stimoli. Eventuali mRNA indesiderati sono mandati verso i corpi-P per un accumulo temporaneo o per la rimozione del rivestimento, secondo dettagli ancora da chiarire del tutto.\nIl meccanismo della promozione dell'escissione intronica al 5' prossimale non \u00e8 ancora ben compresa, per\u00f2 il rivestimento in 5' sembra avvolgersi attorno allo spliceosoma interagendo con esso nel processo di splicing, promuovendo l'escissione dell'introne."}
{"id": "4113018", "revid": "68337", "url": "https://it.wikipedia.org/wiki?curid=4113018", "title": "RNA polimerasi II", "text": ""}
{"id": "4113020", "revid": "68337", "url": "https://it.wikipedia.org/wiki?curid=4113020", "title": "RNA fosfatasi", "text": ""}
{"id": "4113026", "revid": "712828", "url": "https://it.wikipedia.org/wiki?curid=4113026", "title": "Simon Becker", "text": ""}
{"id": "4113027", "revid": "1305772", "url": "https://it.wikipedia.org/wiki?curid=4113027", "title": "Monster Hunter G", "text": " \u00e8 un'espansione del gioco \"Monster Hunter.\" Pubblicato in Giappone il 20 gennaio 2005 per PlayStation 2, in seguito nel 2009 venne distribuito su Wii.\nModalit\u00e0 di gioco.\nRispetto al predecessore porta alcune introduzioni come abilit\u00e0 delle armature, nuove missioni pi\u00f9 ardue, una fattoria, armi e molto altro.\nMostri.\nOltre alla possibilit\u00e0 di incontrare mostri di diversa grandezza, vennero introdotte le \"Sottospecie\", mostri che, a causa di mutazioni genetiche o altri eventi, sono nati diversi dalle loro controparti comuni e si differenziano da esse per la colorazione e lo stile di combattimento diverso, e le \"Specie Rare\", versioni ancora pi\u00f9 rare di mostri comuni e il cui potere \u00e8 paragonabile a quello dei Draghi Anziani."}
{"id": "4113030", "revid": "339392", "url": "https://it.wikipedia.org/wiki?curid=4113030", "title": "Cappuccio dell'mRNA", "text": ""}
{"id": "4113031", "revid": "339392", "url": "https://it.wikipedia.org/wiki?curid=4113031", "title": "Cap 5'", "text": ""}
{"id": "4113032", "revid": "68337", "url": "https://it.wikipedia.org/wiki?curid=4113032", "title": "5' cap", "text": ""}
{"id": "4113034", "revid": "39884", "url": "https://it.wikipedia.org/wiki?curid=4113034", "title": "Andrew Jonathan Mestel", "text": ""}
{"id": "4113044", "revid": "287204", "url": "https://it.wikipedia.org/wiki?curid=4113044", "title": "Come il suono dei passi sulla neve", "text": "Come il Suono dei Passi sulla Neve, uscito nel 2012, \u00e8 il quarto album di Zibba e Almalibre; Registrato nel forno della biblioteca \"la fornace\" di Moie (AN) da Stefano Cecchi. Mixato e masterizzato da Stefano Cecchi alla Prestige recording room di Uscio (GE).\nNell'album, che vede due cambi nella formazione rispetto al precedente, alla chitarra Stefano Ronchi sostituisce Daniele Franchi e Stefano Cecchi sostituisce Lucas Bellotti al basso. Come nel precedente ci sono numerose collaborazioni con artisti, tra i quali Roy Paci che compare in \"Nancy\" primo singolo estratto dove oltre suonare la tromba ha diretto l'arrangiamento dei fiati, Eugenio Finardi che duetta in \"Asti Est\", Vittorio De Scalzi che canta e ha aiutato alla stesura del testo in genovese in \"O M\u00e6 M\u00e2\". Ci sono anche 5 brevi tracce (la 1,8,10,14.16) in cui vengono lette delle poesie.\nL'album \u00e8 vincitore della Targa Tenco 2012 nella categoria \"Album dell'anno\"."}
{"id": "4113054", "revid": "182193", "url": "https://it.wikipedia.org/wiki?curid=4113054", "title": "RAI", "text": ""}
{"id": "4113058", "revid": "155634", "url": "https://it.wikipedia.org/wiki?curid=4113058", "title": "Pro12 2012-2013", "text": "Il Pro12 2012-13, per esigenze di sponsorizzazione noto come RaboDirect Pro12, fu la 12\u00aa edizione del campionato transnazionale di rugby a 15 tra i club delle federazioni gallese, irlandese, italiana e scozzese e la 2\u00aa a chiamarsi con tale nome.\nRispetto alla stagione precedente l'Italia present\u00f2 una nuova \"franchise\", quella delle Zebre, in luogo degli Aironi, cui la Federazione italiana revoc\u00f2 la licenza.\nLe squadre partecipanti furono 12 (quattro ciascuna per Irlanda e Galles, due ciascuna per Scozia e Italia).\nLa formula fu quella della stagione regolare pi\u00f9 \"playoff\" tra le prime quattro classificate.\nIl titolo and\u00f2 alla squadra irlandese del che batt\u00e9 in finale i connazionali dell' per 24-18."}
{"id": "4113060", "revid": "767487", "url": "https://it.wikipedia.org/wiki?curid=4113060", "title": "Live at the Royal Albert Hall 2011", "text": "Live at the Royal Albert Hall \u00e8 un album musicale del celebre chitarrista statunitense BB King, uscito nei negozi di musica il 20 marzo 2012.\nAl suo interno c'\u00e8 la riproduzione sia su cd-audio che su dvd del concerto tenutosi nel teatro, citato gi\u00e0 nel titolo, di Londra il 28 giugno 2011.\nIl \"Re del Blues\", sia da solista che accompagnato dalle sue \"Guest Star\", esibisce in questa serata i grandi capolavori del blues compresi i suoi alti successi quali \"The Thrill Is Gone\" e \"Guess Who\" e particolarmente viene suonata con riarrangiamenti e con sonorit\u00e0 blues tipici del musicista del Mississippi un brano tradizionale, \"When the Saints Go Marching In\", insieme alla sua band e ai suoi ospiti quali la celebre rock-star Slash, ex membro dei Guns N' Roses, il chitarrista Rock and roll Ron Wood, nonch\u00e9 membro dei Rolling Stones, Mick Hucknall voce ed anima dei Simply Red, Derek Trucks e sua moglie Susan Tedeschi, con le opportune improvvisazioni."}
{"id": "4113069", "revid": "1456895", "url": "https://it.wikipedia.org/wiki?curid=4113069", "title": "Campionato azero di scacchi", "text": "Il Campionato azero di scacchi (Az\u0259rbaycan \u015eahmat \u00c7empionat\u0131) si svolge annualmente in Azerbaigian dal 1934 per determinare il campione nazionale di scacchi. Il torneo avviene solitamente a Baku. Il Campionato azero di scacchi \u00e8 organizzato dalla Federazione Scacchistica Azera (ACF). Dal 1934 il torneo divenne il campionato ufficiale; e dal 1945, si tiene regolarmente ogni anno."}
{"id": "4113071", "revid": "60765", "url": "https://it.wikipedia.org/wiki?curid=4113071", "title": "Teorema delle tangenti e delle secanti", "text": "Il teorema delle tangenti e delle secanti \u00e8 un teorema della geometria euclidea che descrive il rapporto tra il segmento tangente a una circonferenza e i segmenti intersecati dalla circonferenza su una secante.\nTale teorema \u00e8 essenziale per la costruzione, con riga e compasso, della sezione aurea di un segmento.\nEnunciato.\nSe da un punto esterno di una circonferenza si conduce una tangente ed una secante il segmento di tangenza \u00e8 medio proporzionale tra l'intera secante e la sua parte esterna.\nEnunciato del teorema delle tangenti e delle secanti cos\u00ec come \u00e8 stato scritto da Euclide nel terzo libro degli \"Elementi\".\n\"\u201cSe un punto \u00e8 preso all'esterno di una circonferenza e dal quel punto escono due linee rette e se una di esse interseca la circonferenza e l'altra \u00e8 tangente, il rettangolo formato da tutto il segmento che taglia la circonferenza e il segmento intercettato su di essa all'esterno tra il punto e la circonferenza \u00e8 uguale al quadrato sulla tangente.\u201d\"\nIpotesi.\nSi consideri la figura cos\u00ec come descritta dall'enunciato:\nTesi.\nIl segmento formula_3 \u00e8 medio proporzionale tra formula_4 e formula_9; vale a dire formula_10.\nDimostrazione.\nPer il primo criterio di similitudine dei triangoli (due triangoli sono simili se hanno due angoli congruenti corrispondenti) i triangoli formula_11 e formula_12 sono simili.\nInfatti hanno l'angolo in formula_1 in comune e l'angolo formula_12 congruente all'angolo formula_15, perch\u00e9 angoli che insistono sullo stesso arco formula_16.\nNe consegue formula_10. (c.v.d.)\nCorollario.\nSe si modifica la figura precedente come indicato sotto:\ncon formula_3 perpendicolare a formula_19, formula_20 centro della circonferenza, formula_21, si ottiene il disegno per la costruzione geometrica della sezione aurea formula_9 con riga e compasso."}
{"id": "4113075", "revid": "1543377", "url": "https://it.wikipedia.org/wiki?curid=4113075", "title": "Beautiful Life (serie televisiva)", "text": " \u00e8 un dorama stagionale invernale in 11 puntate di TBS mandato in onda nel 2000.\nTrama.\nProtagonista della storia sono una giovane donna costretta in una sedia a rotelle a causa d'una grave infermit\u00e0 e un bel giovane che lavora per un rinomato salone di bellezza.\nUn giorno i due destini di queste persone cos\u00ec apparentemente diverse s'incrociano per non separarsi pi\u00f9: ognuno trover\u00e0 nell'altro qualcosa che a lui stesso manca e che cos\u00ec lo completa. Nonostante ci\u00f2, il loro amore appena sbocciato \u00e8 subito minacciato dall'apprensivo fratello maggiore di lei e da un improvviso aggravarsi della sua malattia."}
{"id": "4113077", "revid": "1442080", "url": "https://it.wikipedia.org/wiki?curid=4113077", "title": "Welsh Premier League 2012-2013", "text": "La Welsh Premier League 2012-2013 \u00e8 la 21\u00aa edizione della massima serie del campionato di calcio gallese. La stagione \u00e8 iniziata il 17 agosto 2012. The New Saints hanno vinto il titolo per la settima volta, la seconda consecutiva.\nNovit\u00e0.\nIl Neath, terzo classificato nella stagione 2011-2012, era stato retrocesso in seguito alla decisione dell'UEFA di non concedergli la licenza. Il Connah's Quay, vincitore della Cymru Alliance, era stato promosso al suo posto.\nRegolamento.\nLe 12 squadre si sono affrontate in un girone di andata e ritorno, per un totale di 22 giornate. Al termine, le squadre sono state divise in due gruppi di sei, in base alla classifica. Ogni squadra ha incontrato le altre del proprio gruppo, in partite di andata e ritorno, per un totale di altre 10 giornate.\nLa squadra campione \u00e8 ammessa al secondo turno di qualificazione della UEFA Champions League 2013-2014.\nLa seconda classificata \u00e8 ammessa al primo turno di qualificazione della UEFA Europa League 2013-2014.\nLe squadre classificate dal terzo all'ottavo posto partecipano ai play-off per l'assegnazione di un altro posto nel primo turno di qualificazione della UEFA Europa League 2012-2013.\nL'11\u00aa e la 12\u00aa classificata sono retrocesse direttamente in Cymru Alliance o in Welsh Football League Division One.\nPlay-off per l'Europa League.\nLe squadre classificate dal terzo all'ottavo posto si sono affrontate nei play-off per la conquista dell'ultimo posto disponibile per la UEFA Europa League 2013-2014. Tutte le sfide si sono giocate in gara unica, in casa della squadra con il miglior piazzamento in classifica."}
{"id": "4113080", "revid": "106572020", "url": "https://it.wikipedia.org/wiki?curid=4113080", "title": "Col Perer", "text": "Col Perer \u00e8 una localit\u00e0 (compresa nella frazione di Rivai) del comune italiano di Arsi\u00e8 in provincia di Belluno.\nStruttura del paese.\nCol Perer \u00e8 un piccolo borgo del comune di Arsi\u00e8, sorge nell'incrocio tra le strade che collegano Arsi\u00e8 a Lamon, Cima Campo (strada che prosegue per il Trentino) e Cima Lan. Quasi tutte le case che sorgono a Col Perer sono seconde case, usate per lo pi\u00f9 nel periodo estivo, va tuttavia sottolineato che nell\u2019ultimo periodo \u00e8 in costante aumento il numero di persone che decidono di stabilirsi in maniera permanente in questo piccolo borgo.\nOratorio di San Antonio.\nIl 30 agosto 1928, a Col Perer, vene benedetta una grande croce, eretta dai buoni montanari. In quell'occasione i Parroci del comune si impegnarono per costruire un Oratorio per permettere alle famiglie dei malgari di seguire la S. Messa e per permettere ai giovani di essere raccolti per l'insegnamento catechistico.\nNel 1931 iniziarono i lavori di costruzione, le spese furono sostenute dalle parrocchie di Arsi\u00e8, Mellame e Rivai, assieme alle offerte di privati. Il progetto dell'oratorio fu affidato all'ing. Spiridione Padovan, e i lavori vennero effettuati dalla ditta Domenico Perotto. Il terreno su cui sorge l'oratorio \u00e8 stato donato da Ettore De Marchi.\nIl 13 giugno 1931 la cappella venne ufficialmente inaugurata e intitolata a S. Antonio da Padova, nel settimo centenario della sua morte.\nUna statua di marmo di Carrara fu offerta dal Cavalier Giuseppe Borgarini, scolpita dallo scultore Miozzo, e recata da Padova ad Arsi\u00e8 il 12 giugno 1931 da Don Antonio Codemo e dal Dottor Riva. Il giorno dopo, alle 6:00 ad Arsi\u00e8 si celebr\u00f2 una Messa, e poi part\u00ec una processione per portare la statua (sorretta da giovani di nome Antonio) all'oratorio di Col Perer. La processione arriv\u00f2 all'oratorio alle 9:30 e venne celebrata una Messa. Il tabernacolo e i banchi furono donati da fedeli del luogo.\nIstituto pediatrico di Col Perer.\nNel 1880, quando su Cima Lan e Cima Campo cominciarono i lavori per la costruzione dei due forti, a Col Perer venne costruita una caserma militare in grado di ospitare molti soldati in caso di guerra. Dopo il 15-18, il Ministero della Guerra pass\u00f2 la caserma al Demanio, che ci mand\u00f2 un custode. Negli anni in cui lo stabile era di propriet\u00e0 del Demanio, il custode mandato nella colonia, trasform\u00f2 lo stabile in un luogo di ristoro per montanari e turisti, fino al 1934, quando i dottori Borgarini e Riva acquistarono il ristorante e lo trasformarono in una colonia estiva per ragazzi e ragazze affetti da problemi respiratori e bisognosi di cure montane. Negli anni cinquanta, la colonia di Col Perer era tra i migliori Istituti pediatrici permanenti di tutto il bellunese. Negli anni settanta, a seguito di un ampliamento la struttura venne attrezzata per la permanenza di 200 bambini. Attualmente l'Istituto \u00e8 in disuso, e cominciano a vedersi i segni di usura provocati dal tempo e dall'abbandono.\nAcquedotto della Luganega.\nNel 1894, da Cima Lan venne costruito un acquedotto, rinnovato nel 1905. Esso \u00e8 servito durante la prima guerra mondiale per rifornire di acqua potabile tutte le strutture del Forte Cima Lan. Durante la seconda guerra mondiale a causa dei bombardamenti e dell'esplosione di bombe tedesche, la gittata della sorgente diminu\u00ec sensibilmente. Lo stato vers\u00f2 L.500.00 per\n'danni di guerra', con questi soldi, la gittata della sorgente venne leggermente aumentata. Altri danni alla Luganega furono causati durante la costruzione dei bacini idroelettrici di Arsi\u00e8 e Lamon. L'acquedotto attualmente rifornisce acqua la frazione di Col Perer e la citt\u00e0 di Arsi\u00e8, inoltre, alimenta 3 fontane, nella piazza di Col Perer, nel confine tra Col Perer e Cima Lan e appena sotto la sorgente."}
{"id": "4113081", "revid": "15756", "url": "https://it.wikipedia.org/wiki?curid=4113081", "title": "Albania blues", "text": " Albania blues \u00e8 un film drammatico diretto da Nico Cirasola, che ritorna alla regia, pur assumendo le vesti del protagonista. Dopo il visto censura del 4 aprile 2000, \u00e8 uscito in sala il 23 marzo 2001.\nTrama.\nLa vicenda di un tecnico antennista, Fef\u00e8, che lavora in giro nei paesi della Puglia. Durante i suoi interventi assiste alle trasmissioni che parlano di poveri albanesi senza avvenire n\u00e9 casa, ma attratti dalla televisione. Nanni, il suo collaboratore, \u00e8 sempre davanti alla televisione e segue con attenzione il particolare quiz in cui occorre indovinare il numero esatto dei profughi stipati su di una nave.\nFef\u00e8, dopo una delusione d'amore, scappa di casa e sulla riva del mare assiste allo sbarco di un gruppo di albanesi. Conosce una bella profuga, che gli chiede rifugio con sua cugina, ma sopraggiungono altri parenti e connazionali la casa \u00e8 presto invasa da malavitosi e artisti. La sua vita ha una svolta e, con disperazione, cerca rifugio proprio in Albania.\nTra i personaggi appare il sosia albanese di Adriano Celentano, che balla e canta nei momenti pi\u00f9 impensabili del film.\nProduzione.\nRiprese.\nIl film \u00e8 ambientato e girato in Puglia. In particolare a Ostuni, Fasano, Gravina in Puglia, Poggiorsini e Corato."}
{"id": "4113086", "revid": "287204", "url": "https://it.wikipedia.org/wiki?curid=4113086", "title": "Elezione papale del 1285", "text": "Lelezione papale del 1285 ebbe luogo a Perugia dopo la morte di papa Martino IV e si concluse con l'elezione al Soglio pontificio del cardinale Giacomo Savelli, che prese il nome di Onorio IV. A causa dell'abrogazione delle disposizioni di cui alla costituzione apostolica \"Ubi Periculum\", abrogazione decretata da papa Giovanni XXI nel 1276, questa elezione pontificia non potrebbe definirsi propriamente un conclave.\nPremesse.\nPapa Martino IV mor\u00ec a Perugia il 28 marzo: in quel momento il Sacro Collegio era composto da 18 cardinali, 15 dei quali parteciparono all'elezione del suo successore. L'assemblea degli aventi diritto al voto si costitu\u00ec nella residenza episcopale di Perugia il 1\u00ba aprile, cio\u00e8 tre giorni dopo il decesso di papa Martino IV. Il primo scrutinio, avvenuto il secondo giorno di riunione, rivel\u00f2 un giudizio unanime del convenuti sulla scelta del futuro papa: il settantacinquenne cardinale Giacomo Savelli; ci si trov\u00f2 cos\u00ec di fronte ad una delle pi\u00f9 rapide elezioni papali nella storia della Chiesa. Nonostante l'et\u00e0, il prescelto accett\u00f2 la nomina, assumendo il nome di Onorio IV. Egli rientr\u00f2 immediatamente in Roma ove la notizia della sua elezione era stata molto ben accolta, trattandosi di un romano.\nIl 19 maggio il nuovo pontefice venne ordinato sacerdote nella Basilica Vaticana, il giorno successivo consacrato vescovo dal cardinale-vescovo di Ostia Latino Malabranca Orsini e successivamente incoronato papa dal nuovo cardinale protodiacono Goffredo da Alatri.\nCardinali assenti.\nTre cardinali non erano presenti:"}
{"id": "4113090", "revid": "1305772", "url": "https://it.wikipedia.org/wiki?curid=4113090", "title": "Moffie", "text": "Moffie. Un gay in guerra nel Sudafrica dell'apartheid \u00e8 un romanzo del 2006, opera dello scrittore sudafricano Andr\u00e9 Carl van der Merwe.\nSi tratta di un testo di memorie autobiografiche, basate sui diari che l'autore tenne, di nascosto, durante l'esperienza che lo vide forzatamente arruolato, per due anni, come soldato di leva nell'esercito sudafricano, quando, allora adolescente, si trov\u00f2 a dover combattere per il suo paese durante la Guerra di confine sudafricana condotta contro la Namibia e l'Angola.\nIl titolo originale riproduce il termine dell'inglese sudafricano, gergale e spregiativo, con cui si fa riferimento a uomini effeminati, o che si usa per insultare i gay.\nTrama.\n\u00c8 il romanzo di formazione di Nicholas van der Swart, un giovane \"afrikaner\" bianco, \"alter ego\" dell'autore, che avverte fin da piccolo la propria \"diversit\u00e0\" e si trova a far fronte alla discriminazione, in un paese conformista in cui domina l'Apartheid, in cui l'omosessualit\u00e0 \u00e8 vista come una propensione illegale, mentre, d'altro canto, la rigida morale calvinista della societ\u00e0 la considera addirittura peccaminosa.\nIl romanzo si dipana tra ricordi dolci e violenti della vita familiare pregressa e le scene di violenza della guerra: la condanna del suo modo di essere da parte della famiglia calvinista, il caro ricordo della comprensiva balia di colore che lo considera il \"suo dono\", l'orrore per il rito iniziatico e crudele della caccia alle gazelle, la morte del fratello, ecc. Proprio l'esperienza di guerra gli apre la possibilit\u00e0 di stringere legami forti e autentici con i commilitoni. Nicholas vive la sua omosessualit\u00e0, inizialmente velata, in un ambiente, come quello militare, in cui quell'esperienza \u00e8 considerata inammissibile. Il peso di questa condizione risulta cos\u00ec forte da portare un suo amico e compagno d'armi al suicidio. Nel suo caso, invece, l'esperienza militare porta all'emergere alla consapevolezza di una propensione adolescenziale ancora sfumata, in una temperie esistenziale che segna il passaggio dall'adolescenza all'et\u00e0 adulta.\nNicholas \u00e8 anche testimone dei crimini di guerra compiuti dal Koevoet, un'unit\u00e0 d'\u00e9lite delle forze di polizia sudafricane, nota per le tecniche militari particolarmente aggressive e cruente, al cui fianco si trov\u00f2 a combattere, in particolari operazioni militari che prevedevano l'uso di Boscimani e Owambo.\nAutore.\nAndr\u00e9 Carl van der Merwe vive a Citt\u00e0 del Capo. \u00c8 nato il 4 gennaio 1961 a Harrismith, nella provincia sudafricana di Free State. Quando la sua famiglia si trasfer\u00ec nella capitale, inizi\u00f2 le scuole a Stellenbosch. Dopo l'esperienza dei due anni di servizio militare di leva, si diede allo studio delle Belle arti a Citt\u00e0 del Capo. Durante il terzo anno di studi fond\u00f2 una ditta di abbigliamento che ha condotto per quindici anni. Dopo questa esperienza, si \u00e8 concentrato sul disegno e sulla scrittura, sia nell'ambito del design degli interni sia nel campo della progettazione architettonica.\nEdizioni.\nIl libro \u00e8 stato pubblicato in diversi paesi e tradotto in varie lingue, tra cui l'italiano."}
{"id": "4113091", "revid": "287204", "url": "https://it.wikipedia.org/wiki?curid=4113091", "title": "Mitch Petrus", "text": "\u00c8 scomparso nel 2019 all'et\u00e0 di 32 anni a seguito di un colpo di calore.\nCarriera professionistica.\nNew York Giants.\nPetrus fu scelto nel corso del quinto giro del Draft 2010 New York Giants. Nella sua stagione da rookie disput\u00f2 11 partite, nessuna delle quali come titolare.\nNella stagione 2011, Petrus disput\u00f2 6 partite, di cui 3 come titolare. I Giants conclusero la stagione con un record di 9-7, qualificandosi per un soffio ai playoff grazie alla vittoria decisiva sui Cowboys. Nella \"off-season\", essi eliminarono nell'ordine gli Atlanta Falcons, i favoritissimi e campioni in carica Green Bay Packers e nella finale della NFC i San Francisco 49ers. Il 5 febbraio 2012, Petrus nel Super Bowl XLVI, vinto contro i New England Patriots 21-17, si laure\u00f2 per la prima volta campione NFL. Il 3 novembre 2012 fu svincolato.\nNew England Patriots.\nIl 13 novembre 2012, Petrus firm\u00f2 con i New England Patriots. Fu svincolato il 3 novembre.\nTennessee Titans.\nL'ultimo mese della stagione regolare 2012, Petrus lo pass\u00f2 con i Tennessee Titans che a fine anno non gli rinnovarono il contratto."}
{"id": "4113094", "revid": "106456", "url": "https://it.wikipedia.org/wiki?curid=4113094", "title": "Conclave del 1285", "text": ""}
{"id": "4113099", "revid": "133248", "url": "https://it.wikipedia.org/wiki?curid=4113099", "title": "University of Birmingham", "text": ""}
{"id": "4113100", "revid": "690118", "url": "https://it.wikipedia.org/wiki?curid=4113100", "title": "Tacca di mira", "text": ""}
{"id": "4113102", "revid": "1005847", "url": "https://it.wikipedia.org/wiki?curid=4113102", "title": "Corte di cassazione a sezioni unite", "text": ""}
{"id": "4113107", "revid": "594360", "url": "https://it.wikipedia.org/wiki?curid=4113107", "title": "Heo Yeong-moo", "text": "\u00c8 uno dei Protoss di pi\u00f9 successo dal 2008.\nBiografia.\nJangBi appare nel team Samsung KHAN nel 2007, dove diviene subito uno dei giocatori di punta, conquistando due secondi posti consecutivi al MSL nel 2008, dove viene sconfitto in finale rispettivamente da Bisu per 3-1 e da Luxury sempre 3-1. Il 2009 e il 2010 sono per\u00f2 per JangBi anni poveri di successo: deve aspettare il 2011 per la conquista del suo primo titolo, il Jin Air OSL, nella cui finale sconfigge per 3-2 Fantasy. Nell'anno successivo, Heo Yeong Moo conquista l'ultimo OSL di Brood War, battendo ancora lo stesso Fantasy per 3-1.\nDopo il passaggio a StarCraft II nel 2012, JangBi non ottiene alcun risultato significativo, e si ritira nell'agosto 2013."}
{"id": "4113108", "revid": "76963", "url": "https://it.wikipedia.org/wiki?curid=4113108", "title": "Satoshi Matsuda", "text": "Ha debuttato nel 1998, e da allora ha continuato a recitare senza soluzione di continuit\u00e0 sia per la televisione che per il cinema. Ha doppiato nel 2004 l'anime Boku wa im\u014dto ni koi o suru."}
{"id": "4113113", "revid": "594360", "url": "https://it.wikipedia.org/wiki?curid=4113113", "title": "JangBi", "text": ""}
{"id": "4113115", "revid": "373458", "url": "https://it.wikipedia.org/wiki?curid=4113115", "title": "Kallias, o della bellezza", "text": "Kallias, o della bellezza \u00e8 un'opera di estetica dell'autore tedesco Friedrich Schiller.\nIl contenuto, riprendendo l'estetica costruita da Immanuel Kant nella \"Critica della facolt\u00e0 di Giudizio\", ruota intorno alla ricerca di un principio oggettivo della bellezza, nonostante Kant avesse negato la possibilit\u00e0 della sua esistenza. Schiller giunge cos\u00ec a elaborare la formula di \"libert\u00e0 nel fenomeno\" (\"Freiheit in der Erscheinung\")."}
{"id": "4113116", "revid": "92723", "url": "https://it.wikipedia.org/wiki?curid=4113116", "title": "Open GDF SUEZ de la Porte du Hainaut 2012", "text": "L'Open GDF SUEZ de la Porte du Hainaut 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Denain in Francia dal 2 al 7 luglio 2012 su campi in terra battuta e aveva un montepremi di $25,000.\nVincitori.\nSingolare.\n Krist\u00edna Ku\u010dov\u00e1 ha battuto in finale Michaela Honcov\u00e1 6\u20132, 1\u20136, 6\u20132\nDoppio.\n Myrtille Georges / C\u00e9line Ghesqui\u00e8re hanno battuto in finale Michaela Honcov\u00e1 / Isabella \u0160inikova 6\u20134, 6\u20132"}
{"id": "4113119", "revid": "403679", "url": "https://it.wikipedia.org/wiki?curid=4113119", "title": "Oscar D'Andrea", "text": ""}
{"id": "4113120", "revid": "767487", "url": "https://it.wikipedia.org/wiki?curid=4113120", "title": "Thermphos Challenger Zeeland 2012", "text": "Il Thermphos Challenger Zeeland 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Middelburg nei Paesi Bassi dal 2 al 7 luglio 2012 su campi in terra battuta e aveva un montepremi di $25,000.\nVincitori.\nSingolare.\n Kirsten Flipkens ha battuto in finale Aravane Reza\u00ef 6\u20131, 6\u20130\nDoppio.\n Junri Namigata / Yurika Sema hanno battuto in finale Bernice van de Velde / Angelique van der Meet 6\u20133, 6\u20131"}
{"id": "4113141", "revid": "287204", "url": "https://it.wikipedia.org/wiki?curid=4113141", "title": "IBK Industrial Bank Altos Volleyball Club", "text": "Il IBK Industrial Bank Altos Volleyball Club (in coreano IBK\uae30\uc5c5\uc740\ud589 \uc54c\ud1a0\uc2a4 \ubc30\uad6c\ub2e8) \u00e8 una societ\u00e0 pallavolistica femminile sudcoreana, con sede a Hwaseong e militante nel massimo campionato sudcoreano, la V-League; il club appartiene all'Industrial Bank of Korea"}
{"id": "4113143", "revid": "767487", "url": "https://it.wikipedia.org/wiki?curid=4113143", "title": "Bella Cup 2012", "text": "Il Bella Cup 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Toru\u0144 in Polonia dal 2 al 7 luglio 2012 su campi in terra battuta e aveva un montepremi di $25,000.\nVincitori.\nSingolare.\n Danka Kovini\u0107 ha battuto in finale Paula Kania 6\u20133, 4\u20136, 6\u20133\nDoppio.\n Katerina Kramperov\u00e1 / Martina Kubic\u00edkov\u00e1 hanno battuto in finale Katarzyna Piter / Barbara Sobaszkiewicz 1\u20136, 6\u20133, [10\u20134]"}
{"id": "4113156", "revid": "287204", "url": "https://it.wikipedia.org/wiki?curid=4113156", "title": "Novy Bydzov", "text": ""}
{"id": "4113157", "revid": "287204", "url": "https://it.wikipedia.org/wiki?curid=4113157", "title": "Fu\u00dfballklub Austria Wien 2011-2012", "text": "Questa voce raccoglie le informazioni riguardanti il Fu\u00dfballklub Austria Wien nelle competizioni ufficiali della stagione 2011-2012.\nMaglie e sponsor.\nLo sponsor tecnico per la stagione 2011-2012 \u00e8 Nike, mentre lo sponsor ufficiale \u00e8 Verbund.\nOrganigramma societario.\nArea direttiva\nArea organizzativa\nArea comunicazione\nArea marketing\nArea tecnica\nArea sanitaria\nRosa.\n\"Rosa e numerazione aggiornate al 31 gennaio 2012.\""}
{"id": "4113166", "revid": "287204", "url": "https://it.wikipedia.org/wiki?curid=4113166", "title": "Smirice", "text": ""}
{"id": "4113168", "revid": "287204", "url": "https://it.wikipedia.org/wiki?curid=4113168", "title": "Trebechovice pod Orebem", "text": ""}
{"id": "4113169", "revid": "173617", "url": "https://it.wikipedia.org/wiki?curid=4113169", "title": "Che cos'\u00e8 metafisica?", "text": "Che cos'\u00e8 metafisica? (\"Was ist Metaphysik?\") \u00e8 un'opera filosofica di Martin Heidegger del 1929 successivamente modificata nel 1943 con l'aggiunta di un poscritto e nel 1949 di una introduzione.\nConsiste nella pubblicazione del discorso di apertura dell'anno accademico dell'universit\u00e0 di Friburgo dove Heidegger ricopr\u00ec la cattedra come successore di Edmund Husserl. \nSenza considerare la storia della metafisica e delle sue varie interpretazioni, in quest'opera Heidegger mostra quale fosse la sua essenza e quale rapporto essa abbia con l'esistenza umana, con l'esserci (\"Dasein\") dell'uomo.\nRiprendendo temi del precedente Essere e tempo, descrive il processo che, attraverso l'esperienza del \"Niente\", ci porta a una maggiore consapevolezza dell'esistenza (ci porta all'\"essenza\", che sostituisce la semplice \"presenza\"). Fondamentale in questo processo \u00e8 l'esperienza dell'\"angoscia\" che, essendo una paura per qualcosa di imprecisato, una paura del niente, ci permette di fare esperienza del \"Niente\"."}
{"id": "4113170", "revid": "287204", "url": "https://it.wikipedia.org/wiki?curid=4113170", "title": "Ivan Alves Junior", "text": ""}
{"id": "4113171", "revid": "1452073", "url": "https://it.wikipedia.org/wiki?curid=4113171", "title": "Kensuke Tanabe", "text": ""}
{"id": "4113174", "revid": "287204", "url": "https://it.wikipedia.org/wiki?curid=4113174", "title": "Babice (Hradec Kr\u00e1lov\u00e9)", "text": "Babice \u00e8 un comune della Repubblica Ceca facente parte del distretto di Hradec Kr\u00e1lov\u00e9, nella regione omonima."}
{"id": "4113184", "revid": "729019", "url": "https://it.wikipedia.org/wiki?curid=4113184", "title": "Passo della Portula", "text": "Il passo della Portula, alto 2.273 metri, divide la val Grabiasca, in alta val Seriana, dalla val Brembana, fungendo anche da confine amministrativo tra i comuni di Gandellino e Carona.\nDalla val Seriana l'itinerario principale prevede la partenza da Ripa, frazione di Gromo, mediante il sentiero indicato con il segnavia del CAI numero 233. Questo tocca alcune baite alpine (Nedulo, Cardeto bassa, Cardeto di mezzo e Cardeto alta) ed i laghi di Cardeto, tre piccoli specchi d'acqua adagiati in un pianoro.\nAlternativamente si pu\u00f2 anche salire tramite la traccia numero 230 che da Valgoglio si dirige verso la baita Cernello e con leggero dislivello raggiunge il passo.\nDalla val Brembana \u00e8 raggiungibile dal rifugio Fratelli Calvi, posto in comune di Carona ad un'altezza di 2.015\u00a0m.s.l.m. Da qui si segue il sentiero numero 226 che in meno di un'ora permette di raggiungere il valico.\nDal passo della Portula si possono raggiungere le vette del monte Madonnino e del monte Reseda."}
{"id": "4113186", "revid": "1305772", "url": "https://it.wikipedia.org/wiki?curid=4113186", "title": "Barchov (Hradec Kr\u00e1lov\u00e9)", "text": "Barchov \u00e8 un comune della Repubblica Ceca facente parte del distretto di Hradec Kr\u00e1lov\u00e9, nella regione omonima."}
{"id": "4113187", "revid": "1905319", "url": "https://it.wikipedia.org/wiki?curid=4113187", "title": "Laghi di Cardeto", "text": "I Laghi di Cardeto sono un gruppo di laghetti alpini che si trovano nelle Prealpi Orobie, nella valle Grabiasca, laterale della val Seriana, in territorio amministrativo di Gandellino.\nQuesti si adagiano in una conca naturale posta nella localit\u00e0 omonima sita sulle pendici del monte Madonnino, ad un'altezza media di 1.790\u00a0m.s.l.m., in cui confluiscono le acque provenienti dallo scioglimento delle nevi e dalle frequenti precipitazioni. I principali sono il \"lago Basso\", posto a 1.708\u00a0m.s.l.m. e con una superficie di circa 7.500\u00a0m\u00b2, il \"lago di Mezzo\" (1.798\u00a0m.s.l.m. con superficie di 4.000\u00a0m\u00b2) ed il \"lago Alto\" (1.862\u00a0m.s.l.m. e 4.000\u00a0m\u00b2), ai quali vanno aggiunti altri piccoli specchi d'acqua di entit\u00e0 ridotta ed assai variabili, che arrivano a prosciugarsi nei periodi pi\u00f9 secchi.\nLa via pi\u00f9 semplice per raggiungerli parte da Ripa, frazione di Gromo, ed \u00e8 contrassegnata dal segnavia del CAI numero 233. Una volta usciti dalla pineta il panorama si apre mostrando scenari di alto impatto naturalistico ed offre un percorso ad anello (indicato con il segnavia 233A) che tocca tutti i piccoli specchi d'acqua presenti nella piana.\nSempre sul versante seriano, si pu\u00f2 salire da Grabiasca, contrada di Gandellino, seguendo prima il sentiero 255 e poi il 256.\nInoltre \u00e8 possibile accedervi tramite il Passo della Portula, che costituisce la testata della valle, a sua volta raggiungibile sia da Valgoglio (sentiero numero 230), che dalla val Brembana mediante il sentiero che sale dal Rifugio Fratelli Calvi (segnavia 226)."}
{"id": "4113192", "revid": "767487", "url": "https://it.wikipedia.org/wiki?curid=4113192", "title": "Ivan Alves J\u00fanior", "text": "In Brasile \u00e8 conosciuto con lo pseudonimo Ivan mentre in Europa con il cognome paterno J\u00fanior.\nCarriera.\nGiocatore.\nCalcio.\nInizia a giocare con il pallone all'et\u00e0 di 7 anni in un campo di terra battuta a Belo Horizonte alternando fin dall'inizio calcio e calcio a 5. Nel calcio a 11 gioca due campionati in S\u00e9rie B con la maglia del Guarani, con cui ottiene una promozione nel massimo campionato statale Mineiro.\nCalcio a 5.\nA vent'anni passa definitivamente al calcio a 5; nella stagione 1997 vince la Liga Futsal con l'Atl\u00e9tico Mineiro. Su suggerimento del connazionale Alessandro Barros viene acquistato dall'Augusta; in \"neroverde\" rimarr\u00e0 tre stagioni, vincendo nel 1999-00 il titolo di capocannoniere della Serie A. Nel 2000 si trasferisce alla Roma RCB di Fulvio Colini: il mister sar\u00e0 una figura chiave nella definitiva maturazione del giocatore, completandone il bagaglio tecnico fino allora piuttosto carente in fase difensiva. Nella capitale si trattiene due stagioni, vincendo anche uno scudetto. Dopo una parentesi senza grandi soddisfazioni nelle file dell'Atiesse in Serie A2, nella stagione 2003-04 raggiunge Colini al Nepi con cui vince il campionato di Serie A2, e l'anno successivo la Coppa Italia, sconfiggendo in finale i campioni d'Italia dell'Arzignano. Nel 2006 segue Colini al Montesilvano con cui vince in quattro stagioni una Coppa Italia e uno scudetto. Per la stagione 2010-11 si accorda con la Canottieri Lazio in Serie B con cui vince al primo tentativo sia il campionato sia la Coppa Italia di categoria. L'anno seguente conduce a suon di gol i capitolini alla promozione nella massima serie, guadagnata grazie alla vittoria dei play-off di Serie A2. Lo scioglimento della societ\u00e0 non impedisce a J\u00fanior di ritrovare i parquet della Serie A, calcati nuovamente con il Montesilvano nella stagione 2012-13. Nonostante il ridimensionamento della \"caiana\", il pivot accetta di rimanere in Abruzzo anche per la stagione successiva, contribuendo - come gi\u00e0 avvenuto con la Canottieri Lazio - alla vittoria del campionato di Serie B e della Coppa Italia di Serie B. Per il biennio successivo si accorda con i concittadini della Real Dem: la squadra centra due promozioni consecutive, passando dalla Serie C1 regionale alla Serie A2. Il brasiliano rinuncia nuovamente alla seconda serie, trasferendosi per la terza volta al Montesilvano, ritornato nel frattempo in Serie B. L'8 gennaio 2018 l'Acqua&amp;Sapone annuncia il tesseramento del giocatore, gi\u00e0 allenatore del settore giovanile, che dunque torna a giocare in Serie A a 45 anni compiuti.\nAllenatore.\nNella stagione 2016-17 alterna il ruolo di giocatore con quello di allenatore della formazione Allievi del Montesilvano. Lo stesso ruolo ricopre nella stagione successiva all'Acqua&amp;Sapone."}
{"id": "4113193", "revid": "287204", "url": "https://it.wikipedia.org/wiki?curid=4113193", "title": "B\u011ble\u010d nad Orlic\u00ed", "text": "B\u011ble\u010d nad Orlic\u00ed \u00e8 un comune della Repubblica Ceca facente parte del distretto di Hradec Kr\u00e1lov\u00e9, nella regione omonima."}
{"id": "4113194", "revid": "287204", "url": "https://it.wikipedia.org/wiki?curid=4113194", "title": "Belec nad Orlici", "text": ""}
{"id": "4113195", "revid": "2196702", "url": "https://it.wikipedia.org/wiki?curid=4113195", "title": "Noretisterone", "text": "Il noretisterone (o noretindrone) (o 19-nor-17\u03b1-etiniltestosterone) \u00e8 un composto usato in associazione in alcuni contraccettivi orali, ma \u00e8 disponibile anche in formulazioni come unico principio attivo. \u00c8 un progestinico che pu\u00f2 essere impiegato nel trattamento della sindrome premestruale, di dolori o di gravi emorragie mestruali e nella stabilizzazione del ciclo mestruale.\nIl noretindrone \u00e8 stato il primo progestinico significativamente attivo oralmente ad essere sintetizzato. In particolare fu sintetizzato per la prima volta nel 1951, presso la casa farmaceutica Syntex di Citt\u00e0 del Messico, dai chimici Luis Ernesto Miramontes C\u00e1rdenas, Carl Djerassi e George Rosenkranz \u00c8 stato il progestinico usato in una delle prime due pillole contraccettive arrivate in commercio. Spesso \u00e8 utilizzato il suo estere acetico, il noretisterone acetato."}
{"id": "4113196", "revid": "474175", "url": "https://it.wikipedia.org/wiki?curid=4113196", "title": "Teodoro Bronzini", "text": "Fu membro del partito socialista e uno dei pi\u00f9 importanti sindaci nella storia di Mar del Plata, dove lavor\u00f2 e si occup\u00f2 di politica per pi\u00f9 di 60 anni.\n\u00c8 unanimemente riconosciuto per la sua onesta ed efficiente gestione delle finanze pubbliche.\nVita e carriera.\nNacque il 10 ottobre 1888, nel quartiere di La Boca, Buenos Aires. I suoi genitori erano immigrati italiani di Porto Recanati (a quel tempo frazione di Recanati), paese delle Marche sulla costa adriatica.\nEra figlio di Juan Bronzini, comandante di peschereccio in Italia, che in Argentina lavor\u00f2 nel settore della pesca, dapprima nel R\u00edo de la Plata e quindi a Mar del Plata, dove con la famiglia si stabil\u00ec nel 1892.\nSua madre si chiamava Luisa Giorgetti. All'et\u00e0 di 8 anni lavorava gi\u00e0 in uno stabilimento balneare sulla celebre spiaggia \"Bristol\"; in seguito lavor\u00f2 come strillone all'Hotel Bristol.\nTermin\u00f2 gli studi di ragioneria, che lo prepararono all'attivit\u00e0 di consulenza commerciale e, in un periodo successivo della sua vita, all'insegnamento della contabilit\u00e0 e della matematica.\nDal 1937 intraprese l'attivit\u00e0 assicurativa che, insieme al giornalismo, sarebbe stata la sua principale occupazione per il resto della sua vita, al di l\u00e0 del suo ruolo politico.\nAffiliazione al Partito socialista.\nBronzini entra nel partito socialista nel mese di aprile 1915 e il 7 dicembre fonda il settimanale \"El Trabajo\", diventandone il primo direttore. Dal 1920 fino alla sua chiusura nel 1974, fu il principale giornale socialista in Provincia di Buenos Aires.\nBronzini e altri editorialisti svilupparono una lotta permanente a favore dei principi socialisti di giustizia sociale e di democrazia, con grandi aperture verso le libert\u00e0 pubbliche, favorendo una gestione adeguata e onesta degli interessi pubblici sotto l'egida dello Stato e la lotta senza quartiere alle pretese del governo centrale sull'autonomia comunale. \nNel 1917 ader\u00ec per la prima volta al Consiglio deliberativo in rappresentanza del Partito Socialista e fu rieletto anche per il 1918-19. Il successo elettorale del novembre 1919 consacr\u00f2 sindaco il socialista Bronzini, risultato rivoluzionario in una citt\u00e0 come Mar del Plata, che era rifugio estivo dell'alta classe argentina e dei suoi simpatizzanti locali.\nMar del Plata fu la prima citt\u00e0 del Sudamerica ad avere un sindaco socialista. \nQuesto primo periodo (1920-21) fu interrotto per pochi mesi da un intervento del tutto arbitrario del governo provinciale, che dopo una sentenza giudiziaria dovette ridargli la carica. \nDal 1922 al 1923 fu eletto sindaco l'assessore socialista Rufino Inda.\nBronzini ritorn\u00f2 in carica per dal 1924, fu consigliere nel 1926 e di nuovo sindaco per il 1928-1929. Anche questo mandato fu interrotto da un altro intervento illegale nel settembre 1929, a soli 60 giorni dal suo successo elettorale, con lo scopo di evitare un nuovo sindaco socialista. Il treno che doveva portare Bronzini a Dolores, per essere giudicato per la presunta accusa di corruzione, parti in ritardo perch\u00e9 gran parte della citt\u00e0 era scesa sui binari e ne impediva la partenza, a riprova del grande affetto della cittadinanza per il suo sindaco.\nUn'importante prova della popolarit\u00e0 e del consenso dell'amministrazione socialista della citt\u00e0 durante gli anni venti sono le due vittorie elettorali consecutive, allorch\u00e9 il partito si afferm\u00f2 con una percentuale superiore al 50% e, a maggior ragione, in un momento politico che vedeva al governo nazionale e provinciale schieramenti avversi.\nBronzini \u00e8 stato anche nominato commissario provinciale per il periodo 1921-1922, 1925-1928 e 1930 fino al colpo di Stato militare del 6 settembre 1930.\n\u00c8 possibile sostenere che questa doppia carica, provinciale e locale, era destinata a offrire l'immunit\u00e0 legislativa a tutela della autonomia comunale.\nLa Massoneria.\nNello stesso tempo, fu presidente della loggia massonica \"Logia Masonica 7 de Junio de 1891\", che esiste ancora a Mar del Plata.\nDal 1939 ha fortemente lottato per la laicit\u00e0 nella societ\u00e0, in conformit\u00e0 con \"le tradizioni liberali dell'Argentina\"\nLa loggia ha pubblicato un tributo a Bronzini poco dopo la sua morte.\nL'epoca della \"frode patriottica\".\nMentre il governo militare del generale Jos\u00e9 F\u00e9lix Uriburu fingeva di ripristinare la democrazia chiamando alle elezioni nel 1931, il voto popolare venne di fatto scavalcato in diverse province da brogli elettorali, specialmente a Buenos Aires, dove la truffa raggiunse livelli scandalosi. \nA Mar del Plata, durante la prima elezione comunale degli anni trenta, e nonostante le frodi evidenti, i socialisti ebbero la rappresentanza in seno al Consiglio Deliberativo, integrato tra gli altri da Bronzini, che si batt\u00e9 in particolare per la difesa degli interessi popolari.\nIn quegli anni fece notizia il suo sostegno alla cooperativa per l'energia elettrica e la denuncia del contratto con la scandalosa \"Compania Argentina de Electricidad\" (CADE), mentre a Buenos Aires ebbe luogo la questione della famosa \"Chade\". \nDurante quel periodo, conosciuto in Argentina come la \"d\u00e9cada infame\", i brogli elettorali e il gerrymandering impedirono ai socialisti di ottenere seggi nel Consiglio locale e altrove. \nFinalmente Bronzini ottenne una rappresentanza nel consiglio provinciale per il periodo 1933-1936, dove si batt\u00e9 strenuamente, attraverso i dibattiti sul bilancio, a favore di un rigoroso rendiconto dei fondi pubblici e denunci\u00f2 dettagliatamente vizi e abusi del governo conservatore, incalzando per un severo controllo del deficit pubblico. Nel 1934 fu membro della convenzione per la riforma della Costituzione provinciale.\nPeronismo e oltre.\nIl regime conservatore cadde come conseguenza del golpe militare del 1943, seguito da un governo militare e poi dalla presidenza di Per\u00f3n.\nBronzini venne restituito alla legislatura per i periodi 1948-51 e 1952-55 fino al colpo di Stato militare del 16 settembre 1955.\nQuesta legislatura lo vide come forte sostenitore della libert\u00e0 di parola e della responsabilit\u00e0 finanziaria nella spesa pubblica. \nNel 1957 fu eletto rappresentante per la convenzione di Santa Fe, che riform\u00f2 la Costituzione nazionale, durata fino alla riforma del 1994.\nNel 1958 ci furono nuove elezioni comunali, questa volta per un periodo di quattro anni. Nel 1962, quando il presidente Arturo Frondizi annull\u00f2 le elezioni del marzo di quell'anno, il governo risultante provinciale prorog\u00f2 i mandati di un certo numero di governi comunali, tra i quali il distretto di Mar del Plata; come risultato, Bronzini continu\u00f2 ad essere sindaco fino ad aprile 1963. \nDopo il rinnovo dei poteri costituzionali nel mese di ottobre 1963, Bronzini venne eletto senatore provinciale, rimanendo in carica fino al colpo di Stato militare del 28 luglio 1966. Durante questo mandato, che fu l'ultima posizione pubblica esercitata da Bronzini, svolse un ruolo chiave nella modifica delle leggi del Banco de la Provincia de Buenos Aires. Nella sua proposta, la banca avrebbe dovuto concedere prestiti ai comuni proporzionalmente alle imposte che dovevano versare alla Provincia.\nMor\u00ec il 20 agosto 1981, a Mar del Plata."}
{"id": "4113197", "revid": "757396", "url": "https://it.wikipedia.org/wiki?curid=4113197", "title": "Club Baloncesto Sevilla 2006-2007", "text": "Questa voce raccoglie le informazioni riguardanti il Club Baloncesto Sevilla nelle competizioni ufficiali della stagione 2006-2007.\nStagione.\nLa stagione 2006-2007 del Club Baloncesto Sevilla \u00e8 la 18\u00aa nel massimo campionato spagnolo di pallacanestro, la Liga ACB.\nRoster.\n\"Aggiornato al 30 luglio 2021.\""}
{"id": "4113199", "revid": "606039", "url": "https://it.wikipedia.org/wiki?curid=4113199", "title": "Rana (genere)", "text": ""}
{"id": "4113201", "revid": "287204", "url": "https://it.wikipedia.org/wiki?curid=4113201", "title": "Ben\u00e1tky (Hradec Kr\u00e1lov\u00e9)", "text": "Ben\u00e1tky \u00e8 un comune della Repubblica Ceca facente parte del distretto di Hradec Kr\u00e1lov\u00e9, nella regione omonima."}
{"id": "4113207", "revid": "110157", "url": "https://it.wikipedia.org/wiki?curid=4113207", "title": "Ble\u0161no", "text": "Ble\u0161no \u00e8 un comune della Repubblica Ceca facente parte del distretto di Hradec Kr\u00e1lov\u00e9, nella regione omonima."}
{"id": "4113208", "revid": "287204", "url": "https://it.wikipedia.org/wiki?curid=4113208", "title": "Blesno", "text": ""}
{"id": "4113218", "revid": "1543377", "url": "https://it.wikipedia.org/wiki?curid=4113218", "title": "Torneo Internazionale Regione Piemonte 2012", "text": "Il Torneo Internazionale Regione Piemonte 2012 \u00e8 stato un torneo professionistico di tennis femminile giocato sulla terra battuta. \u00c8 stata la 13\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2012. Si \u00e8 giocato a Biella in Italia dal 2 all'8 luglio 2012.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:"}
{"id": "4113221", "revid": "287204", "url": "https://it.wikipedia.org/wiki?curid=4113221", "title": "Boharyne", "text": ""}
{"id": "4113227", "revid": "101330462", "url": "https://it.wikipedia.org/wiki?curid=4113227", "title": "Dispositivo (diritto)", "text": "Il dispositivo \u00e8, nell'ambito del diritto, la parte pi\u00f9 propriamente precettiva di un atto giuridico o amministrativo, nella quale \u00e8 espresso il contenuto decisionale dell'atto, o di una sentenza.\nSi distingue dalla motivazione, ossia dalla parte nella quale sono esposte le ragioni che hanno indotto il giudice a prendere quella decisione e giustificano la stessa.\nDescrizione.\nMentre in vari ordinamenti l'obbligo di motivazione \u00e8 previsto a livello costituzionale (\u00e8 il caso dell'art. 111 della Costituzione della Repubblica Italiana), quale garanzia dei cittadini nei confronti del potere giudiziario e di buona amministrazione della giustizia, vi sono ordinamenti che non hanno costituzionalizzato tale obbligo (\u00e8 il caso degli Stati Uniti d'America e della Germania) o che, addirittura, prevedono eccezioni allo stesso, come avviene in certi ordinamenti (paesi anglosassoni, Francia ecc.) per il verdetto della giuria. In quest'ultimo caso perci\u00f2, la sentenza si compone esclusivamente del dispositivo, ossia senza la presenza della motivazione del giudizio."}
{"id": "4113231", "revid": "767487", "url": "https://it.wikipedia.org/wiki?curid=4113231", "title": "Colorado International 2012", "text": "Il Colorado International 2012 \u00e8 stato un torneo professionistico di tennis femminile giocato sul cemento. \u00c8 stata la 1\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2012. Si \u00e8 giocato a Denver negli USA dal 2 all'8 luglio 2012.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nGiocatrici che hanno ricevuto un entry come Special Ranking:"}
{"id": "4113236", "revid": "297745", "url": "https://it.wikipedia.org/wiki?curid=4113236", "title": "Cittadinanza veneziana", "text": ""}
{"id": "4113242", "revid": "263989", "url": "https://it.wikipedia.org/wiki?curid=4113242", "title": "Eishockeyclub M\u00fcnchen", "text": ""}
{"id": "4113244", "revid": "767487", "url": "https://it.wikipedia.org/wiki?curid=4113244", "title": "Reinert Open 2012", "text": "Il Reinert Open 2012 \u00e8 stato un torneo professionistico di tennis femminile giocato sulla terra battuta. \u00c8 stata la 5\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2012. Si \u00e8 giocato a Versmold in Germania dal 2 all'8 luglio 2012.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:"}
{"id": "4113247", "revid": "287204", "url": "https://it.wikipedia.org/wiki?curid=4113247", "title": "NGC 1410", "text": "NGC 1410 \u00e8 una piccola galassia di Seyfert (anche catalogata come III Zw 55) a spirale situata nella costellazione del Toro, distante circa 340 milioni di anni luce. Essa interagisce con un'altra galassia, NGC 1409, una piccola galassia a spirale barrata il cui bulge \u00e8 distante solamente 23.000 anni luce da quello di NGC 1410. Un alone di stelle sparse si estende a circa 50.000 anni luce di distanza dai loro rispettivi bulbi, sottolineando l'interazione gravitazionale che esiste tra le due galassie.\nLe due galassie sono infatti note per il loro scambio di polveri e gas, attraverso una corrente di materiali: la corrente contiene una massa di polveri equivalente a 2 milioni di masse solari, quindi quella totale (tenendo conto che il rapporto tra le masse dei gas e delle polveri \u00e8 in genere di 160) risulta essere equivalente a circa 300 milioni di volte quella solare.\nRidotta nelle dimensioni, poich\u00e9 \u00e8 larga solo 17.300 anni luce (contro i 100.000 della Via Lattea), NGC 1410 \u00e8 sede di un'importante attivit\u00e0 di formazione stellare di stelle blu, giovani e calde, al contrario della sua compagna, che ne \u00e8 completamente priva.\nQuesta galassia \u00e8 classificata come Galassia di Seyfert di tipo \"Seyfert 2\", a causa delle sue linee spettrali strette: si pensa che nel suo nucleo sia presente un buco nero supermassiccio, con una massa compresa tra 10 e 100.000.000 di masse solari."}
{"id": "4113252", "revid": "731511", "url": "https://it.wikipedia.org/wiki?curid=4113252", "title": "James Tinling", "text": "Biografia.\nNato nel 1889 a Seattle, nello stato di Washington, cominci\u00f2 a lavorare nel cinema nel 1925 come aiuto regista. Due anni dopo, firm\u00f2 la sua prima regia, \"Very Confidential\". Nel giro di una trentina di anni, gir\u00f2 poco pi\u00f9 di cinquanta film talvolta in collaborazione, continuando saltuariamente a fare l'aiuto o il regista della seconda unit\u00e0. Negli ultimi anni di carriera, pass\u00f2 a lavorare per la televisione, dirigendo numerosi episodi di serie tv.\nMor\u00ec a Los Angeles il 14 maggio 1967 a 78 anni."}
{"id": "4113254", "revid": "110157", "url": "https://it.wikipedia.org/wiki?curid=4113254", "title": "Torneo Internazionale Regione Piemonte", "text": "Il Torneo Internazionale Regione Piemonte \u00e8 un torneo di tennis che si gioca sulla terra battuta. Il torneo si gioca a Biella in Italia dal 2000."}
{"id": "4113255", "revid": "110157", "url": "https://it.wikipedia.org/wiki?curid=4113255", "title": "Colorado International", "text": "Il Colorado International \u00e8 un torneo di tennis che si gioca sul cemento. Il torneo si gioca a Denver negli USA dal 2012."}
{"id": "4113258", "revid": "198326", "url": "https://it.wikipedia.org/wiki?curid=4113258", "title": "Triclorosene", "text": ""}
{"id": "4113260", "revid": "767487", "url": "https://it.wikipedia.org/wiki?curid=4113260", "title": "Reinert Open", "text": "Il Reinert Open \u00e8 un torneo di tennis che si gioca su terra battuta. Il torneo si gioca a Versmold in Germania dal 2008."}
{"id": "4113261", "revid": "1522738", "url": "https://it.wikipedia.org/wiki?curid=4113261", "title": "Oliver Janich", "text": "Janich \u00e8 presidente del Partito della Ragione (\"Partei der Vernunft\")."}
{"id": "4113269", "revid": "767487", "url": "https://it.wikipedia.org/wiki?curid=4113269", "title": "Mart\u00edn Colombo", "text": ""}
{"id": "4113272", "revid": "125869858", "url": "https://it.wikipedia.org/wiki?curid=4113272", "title": "Futbol'nyj Klub Ufa", "text": "Il Futbol'nyj Klub Ufa () \u00e8 una societ\u00e0 calcistica russa di Ufa, capoluogo della Baschiria. \n\u00c8 stato fondato nel 2010 sotto l'impulso del presidente della Baschiria Rustem Chamitov, con l'obiettivo di sfatare il primato di Ufa, citt\u00e0 pi\u00f9 popolosa d'Europa a non essere mai stata rappresentata nel massimo campionato della propria nazione fino a quel momento.\nStoria.\nDurante il periodo sovietico la citt\u00e0 di Ufa fu rappresentata dal Neftjanik, squadra fondata nel 1947 e dissoltasi nel 2006, che mai riusc\u00ec ad esprimersi ad alti livelli. Nel 2009 fu costituita la \"Ba\u0161informsvja'z-Dinamo\", ammessa a giocare in Pervenstvo Professional'noj Futbol'noj Ligi. L'anno seguente, sulle fondamenta di questa squadra, fu fondato il F.K. Ufa. A met\u00e0 del 2010, infatti, la massima autorit\u00e0 politica della Baschiria, il presidente Rustem Chamitov, afferm\u00f2 la necessit\u00e0 che la citt\u00e0 di Ufa avesse una squadra di livello nazionale. Originariamente il nome scelto per il club fu \"Sarmat\", ma l'opposizione di Chamitov fece optare per il nome attuale, adottato ufficialmente il 23 dicembre 2010.\nNel primo anno d'attivit\u00e0 il F.K. Ufa si pose l'obiettivo della promozione in Pervyj divizion. A questo scopo furono ingaggiati l'ex calciatore Andrej Kan\u010del'skis come allenatore e l'ex selezionatore della nazionale sovietica, medaglia d'oro alle Olimpiadi di Seul del 1988, Anatolij By\u0161ovec come consulente (per\u00f2 dimessosi nel gennaio 2011).\nAlla fine della stagione 2011-2012 il F.K. Ufa si \u00e8 classificato secondo nel proprio girone di terza serie, a causa della sconfitta nel faccia a faccia contro il Neftechimik Ni\u017enekamsk, mancando dunque l'appuntamento con la promozione. Ciononostante il 2 luglio 2012 i vertici del calcio russo hanno affrontato la questione del fallimento della Dinamo Brjansk, squadra di Pervyj divizion che hanno deciso di sostituire proprio con il F.K. Ufa.\nIl 21 maggio 2012 Igor' Kolyvanov \u00e8 subentrato ad Kan\u010del'skis alla guida tecnica del club.\nPrende parte ai preliminari di UEFA Europa League 2018-2019, traguardo storico per la squadra russa. Il cammino del club \u00e8 molto lungo e tortuoso: i russi pareggiano 0-0 in casa contro il per poi riuscire ad agguantare un 1-1 in Slovenia e passare grazie alla regola dei gol in trasferta; dopodich\u00e9 affrontano un lanciatissimo che costringe i russi a fare gli straordinari: infatti i russi vincono in casa con un sofferto 2-1 ed in Lussemburgo acciuffano il definitivo 2-2 al 95\u00ba minuto, gol che ha permesso loro di evitare i supplementari e di continuare nella rincorsa ai gironi. Ultimo ostacolo prima di una storica qualificazione all\u2019Europa League \u00e8 il Rangers di Glasgow: i russi ottengono una sconfitta per 1-0 in Scozia per poi rimediare un 1-1 tra le mura amiche, risultato non sufficiente per la qualificazione. Sarebbe stato un risultato storico per una societ\u00e0 nata da appena 10 anni.\nOrganico.\nRosa 2021-2022.\n\"Aggiornata al 20 agosto 2021.\"\nRosa 2020-2021.\n\"Aggiornata al 26 febbraio 2021.\"\nRosa 2019-2020.\n\"Aggiornata al 26 febbraio 2020.\""}
{"id": "4113275", "revid": "287204", "url": "https://it.wikipedia.org/wiki?curid=4113275", "title": "Parigi-Roubaix 1986", "text": "La Parigi-Roubaix 1986, ottantaquattresima edizione della corsa, fu disputata il 13 aprile 1986, per un percorso totale di 268\u00a0km. Fu vinta dall'irlandese Sean Kelly, giunto al traguardo con il tempo di 6h48'23\" alla media di 39,375\u00a0km/h.\nPresero il via da Compi\u00e8gne 179 ciclisti, 57 di essi tagliarono il traguardo a Roubaix."}
{"id": "4113278", "revid": "1543377", "url": "https://it.wikipedia.org/wiki?curid=4113278", "title": "Ciclo nasale", "text": "\u00c8 detto ciclo nasale l'alternanza di congestione e decongestione delle cavit\u00e0 nasali (spesso impercettibile) degli esseri umani o di altri animali. Si tratta di una congestione fisiologica della conca nasale dovuta all'attivazione selettiva di una met\u00e0 del sistema nervoso autonomo da parte dell'ipotalamo. Essa non deve essere confusa con la congestione nasale patologica. \nIl ciclo nasale \u00e8 stato descritto la prima volta dal medico tedesco Richard Kayser nel 1895.\nDescrizione.\nNel 1927 Heetderks ha descritto la turgescenza alternata dei turbinati inferiori nell'80% di una popolazione normale. I turbinati in una fossa risultano congestionati, mentre i turbinati della fossa opposta risultano decongestionati. Questo ciclo, controllato dal sistema nervoso autonomo, come descritto in precedenza, aveva una durata media di due ore e mezza. Heetderks ha ulteriormente osservato e documentato che turbinati dalla fossa nasale erano pieni quando il paziente era in posizione di decubito laterale (sdraiato). Alcuni ipotizzano che questa ostruzione alternata posizionale abbia lo scopo di causare una rotazione dell'individuo dormiente da un lato all'altro durante il sonno. Mentre il ciclo nasale si alterna, la resistenza totale nel naso rimane costante. In pazienti con una deviazione del setto nasale, a causa dell'ostruzione intermittente che ne deriva, l'interazione del ciclo nasale diventa evidente; la sensazione di ostruzione frequentemente rispecchia la fase di congestione.\nL'importanza del ciclo nasale diventa evidente quando si considera che la funzione del naso \u00e8 di riscaldare, umidificare e filtrare l'aria inspirata per via nasale. Queste funzioni di umidificazione e filtraggio dipendono dalla presenza di un epitelio respiratorio umido, che contiene sia le cellule caliciformi, produttrici di muco, che le ciglia, microscopici peli ricoperti con una \"coperta di muco\" alla quale si attaccano le particelle ispirate e vengono spazzate (dalle ciglia) posteriormente verso la gola per essere inghiottite. La presenza di due fosse nasali, o alloggiamenti, che funzionano con un ciclo alternato impedisce un eccessivo essiccamento, croste e infezioni, i probabili risultati di un passaggio staticamente aperto al flusso d'aria costante, soprattutto nelle regioni desertiche. (Queste conseguenze sono osservate in pazienti con rinite atrofica, in cui la mucosa nasale e turbinati atrofizzano e cessano di funzione e in pazienti che hanno avuto turbinectomia troppo aggressiva). La sindrome del naso vuoto si riferisce al naso che \u00e8 stato sottoposto a interventi chirurgici eccessivi che portano a secchezza, croste, ozena (un costante cattivo odore), infezioni e a volte a sanguinamento.\nI ricercatori hanno dimostrato che, in un naso normalmente funzionante, mentre una fossa nasale \u00e8 congestionata, il suo battito ciliare decrementa in frequenza o addirittura cessa, in modo che l'umidit\u00e0 si accumuli in preparazione per la ripresa funzionale, con un'inversione del lato congestionato con quello decongestionato. Fisiologicamente parlando, un essere umano ha due nasi (che rendono necessarie due narici) che funzionano in concerto per fornire un'umidificazione costante, filtraggio e riscaldamento. I turbinati hanno anche la funzione di rallentare il flusso d'aria attraverso il naso causando una turbolenza, concedendo cos\u00ec pi\u00f9 tempo per l'esecuzione delle funzioni nasali.\nIl setto nasale \u00e8 la partizione della linea mediana che divide le due cavit\u00e0 nasali, o fossae. Un setto nasale assolutamente dritto viene raramente, se mai, osservato. La conseguenza di una deviazione del setto nasale \u00e8 un abnorme perviet\u00e0 di un lato del naso con restringimento corrispondente della fossa nasale opposta. Poich\u00e9 la percezione soggettiva del flusso d'aria nasale dipende dalla resistenza al flusso d'aria, il paziente con un setto deviato pu\u00f2 paradossalmente percepire pi\u00f9 congestionato il lato \" slargato\" rispetto al lato ristretto. Tuttavia un esame endoscopico, a volte dimostra che il setto sia posizionato in modo a sbalzo, causando il restringimento posteriore di quello che \u00e8 il lato anormalmente \"aperto\" anteriormente.\nUn'osservazione interessante \u00e8 quella che, a causa di un meccanismo sconosciuto, la mucosa di una fossa nasale si ispessisce o si assottiglia nella fossa nasale anormalmente socchiusa o aperta, nell'apparente tentativo dell'organismo di ripristinare la simmetria. La mucosa di un turbinato in una fossa nasale anormale in genere si addensa, portando a volte alla diagnosi di \"ipertrofia del turbinato\", ma il suo ispessimento \u00e8 semplicemente un meccanismo di compensazione per ridurre la perviet\u00e0 anormale e non \u00e8 necessariamente un'indicazione per la riduzione chirurgica o l'amputazione. Se il passaggio \u00e8 ridotto chirurgicamente affrontando chirurgicamente la deformit\u00e0 del setto, le dimensioni dei turbinati si regolano fisiologicamente verso il basso.\nLe parti dinamiche del naso (tra cui le narici e il lume vestiboli) possono essere ridotte a causa dell'effetto Venturi. L'identificazione delle strutture nasali comprimibili \u00e8 importante e dovrebbe essere affrontato durante l'esame pre-operatorio. La chirurgia quindi pu\u00f2 essere progettata per ampliare l'angolo tra le cartilagini laterali superiori ed il setto con innesti o per irrigidire la parete nasale laterale con disposizione dell'innesto di batten o ad ombrello.\nDistinzioni.\nIl ciclo nasale non deve essere confuso con congestione nasale patologica: individui con normale respirazione nasale solitamente non capiscono che loro respirazione \u00e8 asimmetrica se non sussiste un'ostruzione nasale. in condizioni patologiche, tuttavia, il ciclo nasale pu\u00f2 influenzare i sintomi.\nRicerche.\nNel 1994, la respirazione attraverso le narici alternative ha mostrato effetti sulla simmetria dell'emisfero cerebrale sulla topografia di EEG. D.S. Shannahoff-Khalsa ha pubblicato nel 2007 sull'effetto di questo ciclo e la manipolazione attraverso la respirazione forzata attraverso la narice su un lato sui ritmi ultradiani endogeni del sistema nervoso centrale e autonomo.\nCollegamenti esterni.\nIL CICLO NASALE, L'ATTIVITA' CEREBRALE E IL SISTEMA NERVOSO AUTONOMO"}
{"id": "4113281", "revid": "1573940", "url": "https://it.wikipedia.org/wiki?curid=4113281", "title": "Poetae novelli", "text": "Con la denominazione di poetae novelli \u00e8 stata definita, secondo una ricostruzione che si basava su testimonianze di grammatici e studiosi di metrica come Terenziano Mauro e Diomede, una scuola poetica latina, che sarebbe fiorita a Roma nel II secolo d.C., precisamente all'epoca dell'imperatore Adriano (117-138), autore egli stesso di componimenti raccolti sotto questa \"scuola\". Oggi, generalmente, non si crede pi\u00f9 all'esistenza storica di un cenacolo o di un movimento letterario che si attribuisse o a cui fosse stato attribuito questo nome. Tuttavia le testimonianze, non numerose e spesso frammentarie, che ci restano della poesia del II secolo, ci si presentano con caratteri costanti e riconoscibili, che si possono effettivamente ricondurre ad un cambiamento significativo del gusto. Elementi caratterizzanti questi poeti sono la predilezione verso un gusto retrospettivo-arcaizzante, in linea con la filologia contemporanea, e la propensione allo sperimentalismo. Tra i principali esponenti trovano luogo il poeta Sereno, autore di un componimento pastorale in dimetri, rompendo quindi la tradizione pastorale che vedeva il testo scritto in esametri, ed Anniano, autore di carmina in falisco, struttura metrica sperimentale basata su tre dattili e un giambo.\nI termini \"poesia novella\", \"novellismo\", \"poeti novelli\", sono rimasti convenzionalmente in uso quando si intenda riferirsi a questa nuova stagione culturale."}
{"id": "4113282", "revid": "657000", "url": "https://it.wikipedia.org/wiki?curid=4113282", "title": "NHK-E", "text": ""}
{"id": "4113286", "revid": "1632387", "url": "https://it.wikipedia.org/wiki?curid=4113286", "title": "Cauldron (gruppo musicale)", "text": "I Cauldron sono un gruppo heavy metal canadese, formatosi nel 2006 dalle ceneri dei Goat Horn."}
{"id": "4113287", "revid": "1904508", "url": "https://it.wikipedia.org/wiki?curid=4113287", "title": "Dorotea di Curlandia", "text": "Biografia.\nInfanzia ed educazione.\nDorotea nacque a Friedrichsfelde, vicino a Berlino, quarta ed ultima figlia della Duchessa Dorotea di Curlandia, che era da allora separata dal marito, il Duca Peter di Curlandia. La paternit\u00e0 di Dorotea \u00e8 contestata ma generalmente assegnata a Aleksander Batowski, un ministro plenipotenziario polacco del Ducato di Curlandia, suo padre biologico fu uno stretto collaboratore del suo amante Talleyrand durante il periodo napoleonico. \nLe sue tre sorellastre maggiori, tutte figlie legittime del Duca furono: la Principessa Guglielmina, Duchessa di Sagan; la Principessa Paolina, Duchessa di Sagan; e la Principessa Giovanna Caterina, Duchessa di Acerenza. Il Duca di Curlandia la riconobbe, ci\u00f2 le dava diritto al titolo di Principessa di Curlandia. Fu educata in Germania.\nMatrimonio.\nAlla ricerca di una ricca ereditiera per suo nipote Edmond, Talleyrand chiese allo Zar Alessandro I di Russia di intervenire presso la madre di Dorotea affinch\u00e9 Edmond potesse sposarla. Il matrimonio avvenne il 21 e 22 aprile 1809 a Francoforte nel bel mezzo delle guerre napoleoniche, officiato da un amico di Talleyrand, il Principe-Vescovo Emmerich Joseph, duc de Dalberg, e cos\u00ec Dorotea divent\u00f2 la comtesse Edmond de P\u00e9rigord e pronipote di Charles-Maurice de Talleyrand-P\u00e9rigord, principe di Benevento. Educata in Germania, si era immersa nella societ\u00e0 francese, dove rappresentava il nemico. Le sue tre sorelle, altrettanto anti-francese, non aiutarono il suo matrimonio e, nonostante la nascita di tre figli, divent\u00f2 infelice, con Edmond pi\u00f9 interessato al gioco, la guerra e alle altre donne piuttosto che sua moglie.\nLa caduta del primo impero francese e il Congresso di Vienna (a cui Talleyrand era designato a rappresentare la Francia) favorirono una relazione tra Dorotea e Talleyrand. Durante la sua permanenza a Vienna teneva la sua casa nel Palais Kaunitz e fu a questo punto che Dorotea cominci\u00f2 a svolgere un ruolo importante nella vita di Charles-Maurice, accompagnandolo al Congresso di Vienna e probabilmente diventando la sua amante poco dopo il 1815. Il 31 agosto 1817, Talleyrand fu fatto duca e pari di Francia da Luigi XVIII di Francia, e il 2 dicembre gli fu concesso anche il ducato di Dino (un'isola al largo della costacalabrese) da Ferdinando I delle Due Sicilie come riconoscimento per i servizi a Vienna. Il ducato di Dino fu immediatamente trasmesso a suo nipote e sua moglie e cos\u00ec Dorotea divenne anche duchessa di Dino. Il 24 marzo 1818 lei e suo marito si separarono, anche se ci\u00f2 fu solo formalmente pronunciato il 6 novembre 1824.\nDuchessa di Dino e Talleyrand e duchessa di Sagan.\nIl 3 luglio 1820 Talleyrand lasci\u00f2 Parigi per Valen\u00e7ay accompagnato da Dorotea, allora incita del suo terzo figlio, Pauline, la cui paternit\u00e0 \u00e8 qualche volta attribuita a Talleyrand. Nonostante la sua compagnia (39 anni maggiore di lei) prese diversi amanti, guadagnandosi una fama di seduttrice formidabile e partorendo tre figlie illegittime (una delle quali, nata nel 1816, fu forse Bo\u017eena N\u011bmcov\u00e1, la grande scrittrice ceca, avuta da conte Karl Johannes Clam Martinic, il suo amante al Congresse di Vienna; le altre due, Antonine e Julie Zulm\u00e9, nacquero nel 1825 e nel 1827).\nDivent\u00f2 \"Duchessa di Talleyrand\" il 28 aprile 1838. Il 6 (o 8) gennaio 1845, il Re di Prussia invest\u00ec Dorotea del titolo di \"Duchessa di Sagan\" (con lo speciale privilegio per il ducato di essere trasmesso sia per la linea femminile che per quella maschile), cos\u00ec suo figlio Louis-Napol\u00e9on, figlioccio di Napoleone, ed il nipote di Louis-Napol\u00e9on Boson de Talleyrand-P\u00e9rigord presero immediatamente il titolo di \"Principe di Sagan\".\nQuando Talleyrand divent\u00f2 ambasciatore francese a Londra nel 1830, lei lo accompagn\u00f2 e si sentiva pi\u00f9 a suo agio l\u00ec che a Parigi, che lei detestava e dove l'intera Faubourg Saint-Germain le faceva sentire che era una straniera. Questo fu un tema che dur\u00f2 tutta la vita: in Prussia era visto come troppo francese, a Parigi come troppo tedesca.\nUltimi anni e morte.\nDopo la morte di Talleyrand nel 1838, concesse il suo ch\u00e2teau de Rochecotte a sua figlia Pauline de Castellane nel 1847, avendo scelto nel 1843 di vivere in pompa al suo castello di Sagan in Slesia (costituito da 130 edifici su una superficie di 1.200 ettari, acquistata da suo padre e poi dalla sorella Paolina di Hohenzollern). Regn\u00f2 su questo ducato immenso e ricco da sola, fino a quando non ebbe un incidente di carrozza nel mese di giugno 1861 e mor\u00ec il 19 settembre 1862 a Sagan.\nNonostante il desiderio che aveva espresso a suo zio e probabile amante Talleyrand in una lettera dell'aprile 1838 e nel suo testamento, che il suo cuore fosse collocato nella sua tomba a Valencay, fu sepolto nella Kreuzkirche a Sagan, con la sua sorella e Guglielmina ed il figlio Louis.\nDiscendenza.\nLa principessa Dorotea von Biron e il duca Edmond de Talleyrand-P\u00e9rigord ebbero:\nDi paternit\u00e0 sconosciuta sono Antonine (nata nel 1825) e Julie Zulm\u00e9 (nata nel 1827). Bo\u017eena N\u011bmcov\u00e1 potrebbe essere stato generata con Karel Clam-Martinic (1792\u20131840), l'amante di Dorotea al Congresso di Vienna.\nLe sue memorie.\nChronologicamente:"}
{"id": "4113289", "revid": "339392", "url": "https://it.wikipedia.org/wiki?curid=4113289", "title": "Anurolimnas viridis", "text": ""}
{"id": "4113290", "revid": "394", "url": "https://it.wikipedia.org/wiki?curid=4113290", "title": "Pictoplay+", "text": "Pictoplay+ \u00e8 un videogioco di logica per telefoni cellulari del 2008, sviluppato da Sumea e Kuuasema Ltd e distribuito da Digital Chocolate.\nModalit\u00e0 di gioco.\nSullo schermo del telefono una matita virtuale disegna delle figure (Picto), e il giocatore dovr\u00e0 dar loro un nome scegliendo fra le quattro opzioni possibili. Nelle sfide bisogner\u00e0 sopravvivere per un certo periodo di tempo o indovinare un certo numero di Picto in un periodo di tempo prestabilito.\nCi sono cinque modalit\u00e0 di gioco:"}
{"id": "4113291", "revid": "637734", "url": "https://it.wikipedia.org/wiki?curid=4113291", "title": "Anurolimnas fasciatus", "text": ""}
{"id": "4113292", "revid": "838137", "url": "https://it.wikipedia.org/wiki?curid=4113292", "title": "Practice What You Preach", "text": "Practice What You Preach (\"metti in pratica ci\u00f2 che predichi\" in lingua inglese) pu\u00f2 riferirsi a:"}
{"id": "4113302", "revid": "118577337", "url": "https://it.wikipedia.org/wiki?curid=4113302", "title": "Chatsworth (Los Angeles)", "text": "Chatsworth \u00e8 un distretto della citt\u00e0 statunitense di Los Angeles, California, situato nella parte nord-ovest della San Fernando Valley. I confini del distretto sono delimitati dalle Santa Susana Mountains e dall'area non incorporata della contea di Los Angeles a nord, Porter Ranch a nord-est, Northridge ad est, West Hills, Canoga Park e Winnetka a sud, e Simi Hills, la contea di Ventura e Simi Valley ad ovest.\nStoria.\nAbitata dalle trib\u00f9 dei nativi americani di Tongya-Fernande\u00f1o, Chumash-Ventura\u00f1o e Tataviam-Fernande\u00f1o, con l'arrivo dei primi esploratori europei nel 1769 entr\u00f2 a far part dei domini spagnoli. Gi\u00e0 nel 1797 venne a far parte della \"Mission San Fernando Rey de Espa\u00f1a\" assieme a tutta la San Fernando Valley. Il sentiero delle trib\u00f9 native che conduceva dal villaggio Tongva-Tatavium ora chiamato Santa Susana (la futura Chatsworth) ad un altro villaggio, che verr\u00e0 poi sostituito dalla Mission San Fernando Rey de Espa\u00f1a (presso l'attuale Mission Hills), divenne un percorso per i missionari e i viaggiatori spagnoli dal nord al sud della California. Il sentiero attraversava il passo di Santa Susana ed arrivava all'attuale citt\u00e0 di Simi Valley.\nCon l'indipendenza del Messico dalla Spagna nel 1821 la Mission San Fernando pass\u00f2 all'Alta California; nel 1834 il governo messicano attu\u00f2 una redistribuzione delle terre della Missione, dando luogo poi alla Rancho Ex-Mission San Fernando (secolarizzazione della precedente \"Mission San Fernando Rey de Espa\u00f1a\") che venne affidata nel 1846 al governatore P\u00edo Pico. A seguito del Trattato di Cahuenga, firmato il 13 gennaio 1847, che mise fine ai combattimenti della guerra messicano-statunitense in California, e al Trattato di Guadalupe Hidalgo, sottoscritto il 2 febbraio 1848, il suo territorio entr\u00f2 a far parte degli Stati Uniti.\nPassato nelle mani di Eulogio F. de Celis, il Rancho Ex-Mission San Fernando venne in seguito venduto e diviso dalla sua famiglia in due parti: la met\u00e0 nord and\u00f2 a gente della California del nord, al senatore dello Stato della California Charles Maclay e al suo partner George K. Porter, un costruttore di scarpe di San Francisco, e a suo fratello Benjamin F. Porter. La met\u00e0 sud invece pass\u00f2 nelle mani degli investitori della \"San Fernando Farm Homestead Association\" capitanati da Isaac Lankershim. La strada che attraversava il passo di Santa Susana e collegava la piana di Los Angeles con l'interno della Contea di Ventura era parte del principale percorso delle diligenze da San Francisco a Los Angeles dal 1861 al 1876, anno in cui venne aperta la Southern Pacific Railroad. Dal quel momento in poi, tale strada venne usata solo per il traffico locale.\nDal 1888 l'insediamento sub\u00ec uno sviluppo edilizio e venne denominato \"Chatsworth Park\", ispirandosi alla Chatsworth House, la residenza dei duchi di Devonshire. Il termine \"Devonshire\" \u00e8 stato anche utilizzato nel denominare il principale boulevard sulla direttrice est-ovest a Chatsworth. Dagli anni venti del ventesimo secolo le sue colline divennero il set di scena di vari ranch cinematografici della nascente industria californiana del cinema. Nei pressi di Chatsworth aveva sede il famigerato Spahn Movie Ranch, base logistica della Family di Charles Manson.\nTrasporti.\nDal 30 giugno 2012 \u00e8 sede del capolinea nord-ovest del Metro Liner linea Arancione (Bus Rapid Transit)."}
{"id": "4113309", "revid": "287204", "url": "https://it.wikipedia.org/wiki?curid=4113309", "title": "Adrian Tracy", "text": "Carriera professionistica.\nNew York Giants.\nTracy fu scelto nel corso del sesto giro del Draft 2010, firmando un contratto pluriennale con la franchigia nel giugno 2010. Nel corso della pre-stagione, il giocatore si luss\u00f2 un gomito, rimanendo in lista infortunati per tutto il resto dell'annata. Il 3 settembre 2011, Tracy fu tagliato ma riassunto il giorno successivo per far parte della squadra di allenamento. Nella stagione 2011 non entr\u00f2 mai sul campo di gioco. Debutt\u00f2 come professionista nella stagione 2012 disputando tutte le 16 partite, con 12 tackle e un fumble forzato.\nArizona Cardinals.\nIl 9 gennaio 2014, Tracy firm\u00f2 con gli Arizona Cardinals."}
{"id": "4113327", "revid": "287204", "url": "https://it.wikipedia.org/wiki?curid=4113327", "title": "Ramses Barden", "text": "Carriera professionistica.\nNew York Giants.\nBarden, il pi\u00f9 alto ricevitore della classe 2009, fu scelto nel corso del terzo giro dai Giants. Nella sua stagione da rookie, il giocatore vide raramente il rettangolo di gioco, disputando 3 partite, con una ricezione da 16 yard.\nNella sua seconda stagione, Barden ricevette 5 palloni per 64 yard totali prima di essere messo in lista infortunati il 16 novembre 2010 dopo esseri rotto la caviglia e danneggiato un legamento.\nBarden fu rivisto per la prima volta in azione il 6 novembre 2011, ricevendo 3 passaggi per 24 yard nella vittoria sui New England Patriots 24-20. La sua stagione regolare termin\u00f2 con 8 gare disputate, 9 ricezioni per 94 yard complessive. I Giants conclusero la stagione con un record di 9-7, qualificandosi per un soffio ai playoff grazie alla vittoria decisiva sui Cowboys. Nella \"off-season\", essi eliminarono nell'ordine gli Atlanta Falcons, i favoritissimi e campioni in carica Green Bay Packers e nella finale della NFC i San Francisco 49ers. Il 5 febbraio 2012, Barden nel Super Bowl XLVI, vinto contro i Patriots 21-17, si laure\u00f2 per la prima volta campione NFL.\nA causa di un infortunio subito da Hakeem Nicks, Barden part\u00ec per la prima volta come titolare nella gara della settimana 3 della stagione 2012 contro i Carolina Panthers. Ramses non fece rimpiangere il titolare giocando una grandissima partita con 9 passaggi ricevuti per 138 yard. Nella settimana successiva i Giants persero l'ottava partita negli ultimi nove incontri disputati contro gli Eagles sbagliando il potenziale field goal della vittoria a 15 secondi dalla fine. Ramses ricevette 2 passaggi per 36 yard.\nIl 31 agosto 2013, Barden fu svincolato dai Giants.\nBuffalo Bills.\nDopo essere rimasto senza squadra per tutta la stagione 2013, il 16 gennaio 2014 Barden firm\u00f2 coi Buffalo Bills."}
{"id": "4113333", "revid": "1161734", "url": "https://it.wikipedia.org/wiki?curid=4113333", "title": "Chiesa evangelica luterana (Bochum)", "text": "La chiesa evangelica luterana (in tedesco: \"Lutherkirche\") \u00e8 il principale luogo di culto luterano della citt\u00e0 di Bochum, in Germania.\nStoria.\nLa costruzione della chiesa evangelica luterana di Bochum \u00e8 iniziata nel 1911 ed \u00e8 terminata un anno dopo, nel 1912; nel medesimo anno, la chiesa \u00e8 stata ufficialmente inaugurata ed aperta al culto.\nDurante la seconda guerra mondiale la chiesa ha subito ingenti danni alle strutture: a causa di un incendio, furono distrutti i tetti e le volte. La ricostruzione termin\u00f2 nel 1948, e nello stesso anno la chiesa venne riaperta. Un'ulteriore opera di restauro \u00e8 stata condotta nel 2006.\nDescrizione.\nLa chiesa evangelica luterana sorge poco lontana dal centro di Bochum, nella Klinikstrasse.\nL'edificio, esempio di Art Nouveau, \u00e8 caratterizzato, all'esterno, dal paramento murario, con blocchi di pietra grigia. La facciata principale, poi, presenta, fra i due portali d'ingresso, ognuno dei quali avente un piccolo protiro, un portico chiuso con vetrate. In alto, vi \u00e8 un piccolo rosone circolare. Alla sinistra della facciata, si innalza la torre campanaria, con orologio e cella campanaria con tre aperture per lato.\nL'interno della chiesa \u00e8 croce greca, con abside semicircolare in fondo al braccio della navata. All'incrocio fra la navata e il transetto, vi \u00e8 il moderno fonte battesimale. Appoggiato alla parete di fondo, invece, si trova l'altare marmoreo, con ricca decorazione scultorea. Sopra di esso, un affresco che rappresenta l\"Ultima cena\". Ai lati dell'altare, vi sono il vecchio fonte battesimale (a sinistra) e l'ambone, affiancato dal pulpito (a destra).\nAl centro della cantoria in controfacciata, vi \u00e8 l'organo a canne, costruito nel 1954 dall'organaro Bernhard Koch. Lo strumento, a trasmissione pneumatica, ha due tastiere di 56 note ciascuna ed una pedaliera di 30. Dispone di 20 registri."}
{"id": "4113336", "revid": "1543377", "url": "https://it.wikipedia.org/wiki?curid=4113336", "title": "Bank of the West Classic 2012 - Doppio", "text": "Il doppio del Bank of the West Classic 2012 \u00e8 stato un torneo di tennis facente parte del WTA Tour 2012.\nViktoryja Azaranka e Marija Kirilenko erano le detentrici del titolo, ma hanno deciso di non partecipare al torneo.\nTeste di serie.\nLe prime teste di serie avanzano direttamente ai quarti di finale."}
{"id": "4113337", "revid": "2063575", "url": "https://it.wikipedia.org/wiki?curid=4113337", "title": "Centri di riparazione e riuso", "text": "I centri di riparazione e riuso sono strutture destinate al riutilizzo di beni usati. In base all'approccio usato nel progetto Life+ PRISCA, i Centri di Riuso reimmettono in circolazione grandi volumi di oggetti riutilizzabili a fronte di un certo livello di integrazione con la gestione dei rifiuti (in termini di riutilizzo e preparazione al riutilizzo) . Ma in realt\u00e0, come riferito dal Rapporto Nazionale sul Riutilizzo 2021 e da esperti del settore, i Centri di Riuso non hanno una definizione certa. Nel Rapporto \u00e8 scritto che: \"non esiste una definizione chiara ed univoca di questa attivit\u00e0: quali caratteristiche dovrebbe avere, per essere chiamata Centro di riuso\u201d un\u2019attivit\u00e0 che riceve e distribuisce beni usati? Se la distribuzione \u00e8 caratterizzata da una transazione economica, cosa distingue un Centro di Riuso da un qualsiasi punto vendita dell\u2019usato? E se tale distribuzione \u00e8 gratuita cosa distingue un Centro di Riuso da una qualsiasi Parrocchia o centro Caritas? Ci\u00f2 ancora non \u00e8 chiaro anche se, per prassi, si tende a definire \u201ccentro di riuso\u201d un luogo adiacente a un centro di raccolta comunale dove vengono intercettati e distribuiti beni usati \u201csalvandoli\u201d dal flusso dei rifiuti urbani\"\nNella prassi, sono chiamate \"Centri di Riuso\" strutture costituite in prevalenza da locali o aree al chiuso possono essere composti anche da spazi coperti o completamente all'aperto. Le aree prevedono il solo trattamento di oggetti dismessi come computer, biciclette, elettrodomestici, componenti elettronici o di varia ferramenta, infissi, sanitari, abbigliamento, mobili, articoli di produzione industriale o manufatti in generale.\nMotivazioni.\nLa motivazione principale di tali Centri consiste nella necessit\u00e0 di prevenire lo spreco delle risorse tramite la promozione di un uso razionale delle stesse. In questo senso risulta indispensabile dimostrare la possibilit\u00e0 concreta di prolungare il ciclo vitale dei beni erroneamente considerati scarti dalla cultura contemporanea dell'usa e getta, mettendone in risalto lo sperpero legato alle dinamiche del consumismo. Le ragioni pi\u00f9 ricorrenti dipendono dall'influenza che esercitano le novit\u00e0 del mercato sulle mode o stili di vita, dalla perdita di funzionalit\u00e0 o necessit\u00e0, dalla mancanza di spazio nelle proprie abitazioni o nei luoghi di lavoro, dalla presenza di danni lievi, dallo stato di usura, e da motivazioni sentimentali.\nObiettivi.\nL'obiettivo principale dei centri di riuso \u00e8 la riduzione dei rifiuti o la preparazione al riutilizzo dei rifiuti, al fine di ridurre i volumi di materiali post-consumo smaltiti in discarica o negli inceneritori. Ma grazie ai centri di riuso possono anche essere raggiunti obiettivi di occupazione, integrazione sociale, solidariet\u00e0.\nPrincipi correlati.\nNel contesto allargato al rispetto dell'ambiente in termini di sviluppo sostenibile, questi Centri sono la prima strategia in attuazione del principio \"da rifiuti a risorse\" di Zero Rifiuti. Qualora un bene in disuso sia considerato al pari di un rifiuto \u00e8 comunque prioritario valutarne il possibile riutilizzo. Per cui i Centri di Riparazione e Riuso contribuiscono direttamente alla corretta chiusura del ciclo dei rifiuti evidenziando la pratica da esercitare prima di valutare le successive strategie del recupero rappresentate in primo luogo dalla raccolta differenziata porta a porta e dagli impianti di riciclo.\nCaratteristiche.\nLe caratteristiche strutturali dipendono dal bacino di utenza. La condizione ottimale si ottiene predisponendo un'area minima di circa 1500\u00a0\u2014 2000\u00a0m\u00b2 ogni 100\u00a0000 abitanti. \nRealizzazioni.\nTra gli esempi pi\u00f9 famosi e pubblicizzati spiccano l'Urban Ore Ecopark, nella citt\u00e0 di Berkeley dello Stato della California, l'Ecoparco Municipale della citt\u00e0 di G\u00f6teborg in Svezia, la rete Kringloop nelle Fiandre belga.\nMa \u00e8 in Italia (dove, a differenza di paesi con reddito \"pro-capite\" pi\u00f9 alto, i prezzi dell'usato riescono a sostenere i costi di operazione), che i centri di riuso mostrano le migliori performance nella relazione tra risultati quantitativi ed efficienza gestionale. Il centro di riuso gestito dalla Cooperativa Insieme a Vicenza, riutilizza ogni anno oltre 600 tonnellate dando lavoro a oltre 100 persone; la cooperativa Mattaranetta di Verona ne riutilizza circa 300 dando lavoro a decine di persone. Sono esperienze note anche quella di Capannori e quella di Serra de' Conti, nonostante non abbiano ancora raggiunto risultati quantitativamente rilevanti; secondo il IV Rapporto Nazionale sul Riutilizzo, la somma del riutilizzo di tutti i centri di riuso del centro italia non arriva ad eguagliare le 100 tonnellate l'anno, garantite mediamente da un singolo negozio di usato in conto terzi a conduzione familiare (in Italia ce ne sono circa 4000). \nSono in fase di studio e comparazione i costi e i risultati dei modelli \"integrati\" (dove la raccolta dei rifiuti si integra alla raccolta del riutilizzabile) e i costi e i risultati dei modelli \"paralleli\" (dove si raddoppia il servizio al fine di non far cadere l'oggetto riutilizzabile nella classificazione formale di \"rifiuto\").\nLimiti della normativa vigente.\nLa tematica legata alla gestione dei rifiuti \u00e8 tema di lavoro per Comunit\u00e0 Europea, Legislatore nazionale, Ministero dell'Ambiente, operatori, cittadini. Le disposizioni in materia di ambiente a livello europeo (la Direttiva CE 98/2008), a livello nazionale (Piano Nazionale di Prevenzione Rifiuti \u2013 Min. dell'Ambiente, 7/10/2013) e la stessa Legge Quadro in materia di ambiente (art. 180 bis del D.Lgs 152/2006) definiscono la priorit\u00e0 di azioni su cui intervenire negli anni futuri. Trasversalmente a tutte le normative citate, emerge come la prima azione individuata sia quella della prevenzione della\nproduzione dei rifiuti.\nSebbene le realizzazioni esistenti siano in prevalenza di iniziativa privata, la necessit\u00e0 di normare e stimolare la creazione di Centri di Riparazione e Riuso ha spinto la Comunit\u00e0 Europea a prescrivere agli Stati membri delle direttive comunitarie in cui \u00e8 inclusa l'iniziativa pubblica.\nIn particolare, l'art. 4 della direttiva CEE 17/6/2008 definisce \u00abuna gerarchia dei rifiuti da applicare quale ordine di priorit\u00e0 della normativa e della politica in materia di prevenzione e gestione dei rifiuti\u00bb.\nIn Italia, il Testo Unico Ambientale (Decreto Legislativo 3 aprile 2006 n. 152, modificato dal DLGS 3 dicembre 2010n. 205, GU n. 288 del 10-12-2010) al riguardo di ci\u00f2, l'art. 179 \u00abcriteri di priorit\u00e0 nella gestione dei rifiuti\u00bb, nel comma 1 riporta:\n\u00able pubbliche amministrazioni perseguono (\u2026) iniziative dirette a favorire prioritariamente la prevenzione e la riduzione della produzione e della nocivit\u00e0 dei rifiuti\u00bb.\nL'unico articolo che dovrebbe esserne direttamente correlato in funzione della prioritaria prevenzione e riduzione \u00e8 l'art. 6 dello stesso Decreto, il quale specifica il solo \u00abriutilizzo di prodotti e preparazione per il riutilizzo di rifiuti\u00bb. Infatti, nel comma 1 definisce che:\n\u00able pubbliche amministrazioni promuovono (\u2026) iniziative dirette a favorire il riutilizzo dei prodotti e la preparazione per il riutilizzo dei rifiuti\u00bb.\nIl comma 1a collega la promozione a strumenti economici per cui sono impiegabili le cosiddette imposte di scopo come la tassa sull'usa e getta, mentre i commi 1d e 1e prevedono rispettivamente degli obiettivi quantitativi e delle misure educative.\nIl comma 1b dispone:\n\u00abla costituzione ed il sostegno di centri e reti accreditati di riparazione/riutilizzo\u00bb ma, nonostante il comma 1c ne abbia imposto l'adozione entro giugno 2011, dopo un anno questa norma non \u00e8 stata ancora tradotta in iniziative concrete dalla quasi totalit\u00e0 delle amministrazioni locali.\nBisogna evidenziare che la mancata attuazione del decreto \u00e8 dovuta in gran parte alle contraddizioni presenti nello stesso Decreto, in particolare nella valenza giuridica da attribuire al termine \"rifiuto\".\nSecondo il Testo Unico Ambientale qualsiasi oggetto \u00e8 classificato come \"rifiuto\" in funzione della necessit\u00e0 del \"disfarsene\" (art. 10 DGLS 205/2010) a prescindere dal potenziale riutilizzo diretto o previa riparazione:\n\u00abqualsiasi sostanza od oggetto di cui il detentore si disfi o abbia l'intenzione o abbia l'obbligo di disfarsi\u00bb.\nLa norma riproduce la Circolare del Ministero dell'Ambiente 28.06.1999 (poi adottata dal DLGS 152/2006, Parte Quarta, rispettivamente allegati B e C) per cui \u00abun soggetto si disfa di qualche cosa quando \u00e8 in atto o \u00e8 stata effettuata un'attivit\u00e0 di smaltimento o di recupero\u00bb. Va specificato che nel Testo Unico Ambientale le operazioni di \"smaltimento\" e \"recupero\" collegate all'art. 10 non comprendono il riutilizzo.\nLa contraddizione \u00e8 quindi nell'interpretazione del termine \"disfarsi\", nelle opinabili intenzioni del \"detentore\" e nell'esclusione di qualsiasi operazione di riutilizzo. La disciplina previgente (art. 14, DLGS 138/2002) recepiva la direttiva CEE/91/156 gi\u00e0 presente nel \"decreto Ronchi\" (art. 6, comma 1, lettera a, DLGS 22/1997) che prescriveva come \"rifiuto\" \u00ab...qualsiasi sostanza od oggetto che rientra nelle categorie riportate nell'Allegato A alla parte quarta del presente decreto e di cui il detentore si disfaccia o abbia deciso o abbia l'obbligo di disfarsi\u00bb.\nL'abrogazione dell'allegato A (art. 264, DLGS 152/2006, sostituito con art. 10, DGLS 205/2010) \u00e8 stata pi\u00f9 volte richiamata in sede comunitaria fino alla condanna dell'Italia da parte della Corte di Giustizia Europea (Corte di Giustizia Sez. III 18 dicembre 2007, Commissione/Italia).\nLe motivazioni pertinenti ai fini del riutilizzo sono:\nControversie.\nNel 2021 il Presidente della Commissione Ecomafie, Stefano Vignaroli, ha lanciato un segnale d'allarme sull'abitudine di molti Centri di Riuso di vendere beni usato in modo sommerso: dinamica che se venisse messa a sistema favorirebbe delitti ambientali e infiltrazioni della criminalit\u00e0 organizzata . Secondo il Centro di Ricerca Rifiuti Zero, tale pratica \u00e8 adottata da pi\u00f9 del 50% dei Centri di Riuso .\n\"Stando cos\u00ec la situazione\", ha scritto Eleonora Truzzi su Leotron \"com\u2019\u00e8 possibile rendere i centri di riuso totalmente regolari e integrati al sistema? Nonostante la loro forma non sia stata ancora definita del tutto, il loro ruolo non \u00e8 certo da sottovalutare, perch\u00e9 normalmente sono ubicati in adiacenza dei centri di raccolta comunali, che sono il principale snodo attraverso il quale transitano le 600.000 tonnellate di beni durevoli potenzialmente preparabili al riutilizzo. Ma la preparazione per il riutilizzo, al contrario dei centri di riuso, \u00e8 vincolata alla normativa sui rifiuti e potrebbe avere un forte svantaggio competitivo verso un\u2019opzione pi\u00f9 semplice e, fino ad oggi, caratterizzata da informalit\u00e0 e spontaneismo. I centri di riuso, nel concreto, rischiano di sottrarre agli impianti di preparazione per il riutilizzo tutti i beni maggiormente valorizzabili rendendone impossibile la sostenibilit\u00e0 economica.\""}
{"id": "4113339", "revid": "729019", "url": "https://it.wikipedia.org/wiki?curid=4113339", "title": "All-Ireland Senior Football Championship 1946", "text": "L'All-Ireland Senior Football Championship del 1946 fu l'edizione numero 60 del principale torneo irlandese di calcio gaelico. Kerry si impose per la sedicesima volta, superando Dublino al primo posto dell'albo d'oro, ottenendo la prima piazza solitaria, che non ha perso."}
{"id": "4113340", "revid": "584553", "url": "https://it.wikipedia.org/wiki?curid=4113340", "title": "Martin Rubens Colombo", "text": ""}
{"id": "4113341", "revid": "830939", "url": "https://it.wikipedia.org/wiki?curid=4113341", "title": "George Shrinks", "text": "George Shrinks \u00e8 una serie d'animazione canadese/cinese basata sull'omonimo romanzo di William Joyce e prodotta da Nelvana e Jade Animation. \u00c8 andata in onda per la prima volta su PBS dal 30 settembre 2000 al 1\u00ba dicembre 2001 e replicata successivamente su varie reti. In Italia i diritti sono in mano alla Rai, che lo ha trasmesso su RaiDue a partire dall'aprile 2003."}
{"id": "4113342", "revid": "554814", "url": "https://it.wikipedia.org/wiki?curid=4113342", "title": "Focus (rete televisiva)", "text": "Focus \u00e8 un'emittente televisiva italiana gestita prima da Switchover Media poi da Discovery Italia infine da Mediaset di factual e intrattenimento e tratta argomenti di scienze naturali, pseudoscienza, storia, con l'aiuto dell'omonima rivista.\nStoria.\nGestione Switchover Media.\nIl canale appare a mezzanotte del 13 luglio 2012 sotto forma di cartello promozionale, sostituendo Doc-U: le trasmissioni iniziano ufficialmente alle 8:00 del 28 luglio.\nLa nascita di questo canale si deve a un accordo di licenza tra Switchover Media e Gruner+Jahr/Mondadori, editori della rivista \"Focus\".\nGestione Discovery Italia.\nCon l'assorbimento di Switchover Media, il 14 gennaio 2013 il canale passa a Discovery Italia cos\u00ec come gli altri canali editi dalla stessa societ\u00e0. Tra gli effetti di tale passaggio vi sono i programmi di maggior carattere divulgativo trasmessi anche da altri canali del gruppo come \"Megacostruzioni\" e \"Com'\u00e8 fatto\". Inoltre, in occasioni della prima e dell'ultima puntata di programmi in prima visione esclusiva, come \"Bake Off Italia\", il programma viene diffuso in simulcast su pi\u00f9 reti del gruppo Discovery.\nDal 15 ottobre 2013 il canale rinnova logo e grafica.\nDal 9 aprile 2014 sbarca sulla piattaforma Sky Italia al canale 418.\nIl 6 febbraio 2015 viene aggiunta la \"D\" di Discovery alla sinistra del logo di rete, come per gli altri canali free.\nDal 23 luglio dello stesso anno Focus entra anche a far parte nella piattaforma Tiv\u00f9sat al canale 56.\nGestione Mediaset.\nDopo la fine dell'accordo tra Discovery Italia e Mondadori, il 29 aprile 2018 terminano le trasmissioni di Focus sotto la gestione Discovery e al suo posto debutta Motor Trend, un canale dedicato ai motori. Inoltre i programmi del vecchio Focus targato Discovery traslocano su DMAX.\nDal 14 maggio 2018 il canale torna nuovamente in onda sul canale 35 sotto la gestione Mediaset, con i vari promo e le anteprime, al posto di Italia 2 (che trasloca al numero 120 e successivamente sul 66) e il giorno dopo torna anche su Tiv\u00f9sat al numero 60.\nIl nuovo Focus targato Mediaset parte ufficialmente il 17 maggio alle 21:15 con il documentario \"Un anno nello spazio\".\nDurante la gestione Discovery (fino al 29 aprile 2018), lo speaker ufficiale di Focus era il doppiatore Andrea Mete. Dal 17 maggio 2018, sotto la gestione Mediaset, gli speaker di Focus sono i doppiatori Claudio Moneta, Paola Della Pasqua, Massimo Braccialarghe e Mario Zucca.\nIl 26 novembre 2018 trasmette in diretta \"Marte - Missione Insight\" toccando il 5% di share.\nDal 2 gennaio 2019 diventa disponibile anche all'interno della piattaforma Sky Italia al canale 414.\nDal 28 dicembre 2020 la versione satellitare del canale passa in modalit\u00e0 DVB-S2 e ricevibile quindi dai soli dispositivi abilitati all'alta definizione.\nIl 1\u00ba luglio 2021, in seguito ad una riorganizzazione di alcuni canali Sky, si trasferisce al canale 416 di quest'ultima.\nIl 17 gennaio 2022, in seguito ad una riorganizzazione di alcuni canali, Focus si trasferisce al canale 33 di Tiv\u00f9sat.\nPalinsesto.\nProgrammi in onda sotto la gestione Mediaset.\nCon la gestione Mediaset, il palinsesto del canale mantiene la sua cifra documentaristica arricchendosi di film e telefilm. La prima serata di ogni giorno \u00e8 dedicata ad un tema specifico: \nAscolti.\nShare 24h di Focus.\nDati Auditel relativi al giorno medio mensile sul target individui 4+."}
{"id": "4113347", "revid": "729019", "url": "https://it.wikipedia.org/wiki?curid=4113347", "title": "Radice del pene", "text": "La radice del pene \u00e8 la parte del pene maschile di forma triradiata, costituita dai peduncoli divergenti, uno su ogni lato, e dal bulbo uretrale mediano. Ogni peduncolo \u00e8 coperto dal muscolo i\"schiocavernoso\", mentre il bulbo \u00e8 circondato dal muscolo \"bulbospongioso\". La radice del pene si trova nel perineo tra la fascia inferiore del diaframma urogenitale e la fascia di Colles. Oltre a essere attaccato alla fascia e ai rami del pube, \u00e8 legato alla parte anteriore della sinfisi pubica dai legamenti fundiforme e sospensorio.\nNote.\nQuesto articolo comprende parte del testo di dominio pubblico della ventesima edizione dell\"'Anatomia del Gray\" (1918)."}
{"id": "4113349", "revid": "50974696", "url": "https://it.wikipedia.org/wiki?curid=4113349", "title": "Universit\u00e0 di Lugano", "text": ""}
{"id": "4113351", "revid": "92723", "url": "https://it.wikipedia.org/wiki?curid=4113351", "title": "Sarevok", "text": "Sarevok Anchev \u00e8 un personaggio immaginario della serie di videogiochi Baldur's Gate basata su Dungeons &amp; Dragons e ambientata in \"Forgotten Realms\". Nel primo gioco, Sarevok \u00e8 l'antagonista principale per poi ricomparire nell'espansione del seguito, \"Throne of Bhaal\", come personaggio giocabile opzionale.\nSarevok, come il protagonista della serie, \u00e8 un figlio di Bhaal, il dio dell'omicidio.\nStoria.\nDa bambino, Sarevok venne salvato da un culto che cercava di sacrificare dei bambini figli di Bhaal. Il tempio dei cultisti venne attaccato dal saggio Gorion e da un gruppo di guerrieri, ma mentre Gorion si prese cura del protagonista e di sua sorella Imoen, Sarevok venne lasciato indietro a cavarsela da solo.\nCrebbe come un vagabondo sulle strade finch\u00e9 non venne adottato da Rieltav Anchev, il capo della casa dei mercanti chiamata Il Trono Di Ferro.\nQuando era ancora un bambino, vide Rieltav strangolare la sua madre adottiva come punizione per infedelt\u00e0. L'Evento ha avuto un grande impatto su Sarevok.\nSuccessivamente, Sarevok scopr\u00ec le sue origini e ne raccolse le informazioni. Importante per il suo accertamento sulla profezia e la sua connessione con essa, fu la sua visita alla citt\u00e0 di Candelkeep, dove venne a sapere di un altro figlio di Bhaal (il protagonista del gioco). Nello stesso tempo, ha anche mostrato interesse nel prendere parte al piano del suo padre adottivo, che era dare grande ricchezza e influenza al Trono Di Ferro. Il piano prevedeva il sabotaggio delle miniere di Nashkel mentre dei banditi assunti aggredivano i mercanti e viaggiatori che passavano per la zona di Baldur's Gate, in particolare quelli che portavano del ferro. La colpa sarebbe stata data alla citt\u00e0 di Amn. Contemporaneamente, dei Doppelgangers si sarebbero infiltrati nelle case di mercanti rivali e li avrebbero portati alla rovina. i membri del Trono Di Ferro verrebbero visti come salvatori, vendendo del ferro proveniente dalle loro miniere segrete. Figure importanti, come gli arci duca, saranno assassinate e la colpa verr\u00e0 data di nuovo ad Amn. Sarevok verr\u00e0 eletto come arci duca e avrebbe guidato la citt\u00e0 in una guerra in cui la sua famiglia avrebbe tratto profitto. Ma a Sarevok non gliene importava del Trono Di Ferro e sperava che lo spargimento di sangue causato dalla guerra lo avrebbe reso il nuovo dio dell'omicidio.\nUn giorno, Sarevok and\u00f2 a Candlekeep per uccidere il protagonista, suo fratellastro, e lo aggred\u00ec insieme a Gorion, ma Gorion sacrific\u00f2 se stesso per permettere al protagonista di fuggire.\nSuccessivamente, il protagonista e i suoi compagni rovinarono i piani del Trono Di Ferro fino a giungere alla citt\u00e0 di Baldur's Gate.\nQuando Rieltav and\u00f2 a Candlekeep per negoziare un trattato, Sarevok, vedendolo una minaccia al suo piano, raggiunse il padre a Candlekeep sotto la falsa identit\u00e0 di \"Koveras\" e aiut\u00f2 segretamente il protagonista a ucciderlo. Cos\u00ec facendo, sperava di far arrestare il protagonista e i suoi compagni ma questi ultimi riuscirono a fuggire e a tornare a Baldur's Gate dove interrompono l'incoronazione di Sarevok. Infuriato, Sarevok cerc\u00f2 di uccidere il protagonista per poi fuggire nel tempio di Bhaal dove venne sconfitto definitivamente. Il suo corpo si dissolse in polvere dorata e la sua essenza si \u00e8 unit\u00e0 a quella di Bhaal.\nIn Throne of Bhaal, lo spirito di Sarevok viene portato al cospetto del party dell'eroe da un angelo Solar in un'anticamera dell'Abisso. Sarevok si offre di aiutare il suo fratellastro in cambio di una parte della sua essenza e quella di Imoen per riavere un corpo solido. Il giocatore pu\u00f2 accettare o rifiutare la proposta di Sarevok, se accetta, Sarevok torner\u00e0 in vita e diventer\u00e0 membro del party, altrimenti scomparir\u00e0 per poi non tornare mai pi\u00f9 per il resto del gioco.\nSi pu\u00f2 convincere Sarevok a cambiare il suo allineamento in Caotico Buono tramite alcuni dialoghi speciali.\nIl suo epilogo narra che, dopo gli eventi del gioco, non riesce a trovare pace, ritrovandosi sempre in mezzo alla vita e alla morte senza ottenere nessuna delle due. Respinge una invasione di orchi a Berdusk per poi conquistare Westgate. Alla fine, va nel paese di Kara-Tur per seppellire la sua amata Tamoko per poi non fare pi\u00f9 ritorno."}
{"id": "4113353", "revid": "729019", "url": "https://it.wikipedia.org/wiki?curid=4113353", "title": "All-Ireland Senior Football Championship 1945", "text": "L'All-Ireland Senior Football Championship del 1945 fu l'edizione numero 59 del principale torneo irlandese di calcio gaelico. Cork si impose per terza volta, che sarebbe stata l'ultima per 34 anni."}
{"id": "4113356", "revid": "729019", "url": "https://it.wikipedia.org/wiki?curid=4113356", "title": "Legamento fundiforme", "text": "Il legamento fundiforme del pene \u00e8 un ispessimento della fascia profonda che si estende dalla linea alba della parete addominale inferiore. Decorre dal livello dell'osso pubico, lateralmente attorno ai lati del pene come una fionda, per poi unirsi alla base del pene prima di arrivare al setto dello scroto. \u00c8 pi\u00f9 superficiale rispetto al legamento sospensorio.\nAnche se raramente menzionato, questo legamento si trova anche nelle femmine."}
{"id": "4113362", "revid": "729019", "url": "https://it.wikipedia.org/wiki?curid=4113362", "title": "Dotto escretore della ghiandola seminale", "text": "\u00c8 detto dotto escretore della ghiandola seminale (o dotto della vescicola seminale) il condotto stretto e dritto che si unisce con il corrispondente dotto deferente per formare il dotto eiaculatorio.\nOgni vescicola seminale \u00e8 costituita da un unico tubulo, arrotolato su s\u00e9 stesso, dal quale si dipartono vari diverticoli irregolare a fondo cieco; i tubuli e i diverticoli sono collegati tra loro da tessuto fibroso. Quando srotolato, il tubo \u00e8 circa del diametro di una penna, e varia in lunghezza da 10 a 15 cm. Termina posteriormente in un vicolo cieco; la sua estremit\u00e0 anteriore viene costretta in uno stretto canale dritto chiamato il dotto escretore della ghiandola seminale, che si congiunge con il dotto deferente per formare il dotto eiaculatorio.\nNote.\nQuesto articolo contiene un estratto tratto dalla ventesima edizione del testo di pubblico dominio \"Anatomia del Gray\" (1918)."}
{"id": "4113363", "revid": "293377", "url": "https://it.wikipedia.org/wiki?curid=4113363", "title": "Karl Miller", "text": "Carriera.\nCon il giunse a disputare la finale della Tschammerpokal 1943, persa contro gli austriaci del ."}
{"id": "4113365", "revid": "50975039", "url": "https://it.wikipedia.org/wiki?curid=4113365", "title": "Dotto della vescicola seminale", "text": ""}
{"id": "4113380", "revid": "599013", "url": "https://it.wikipedia.org/wiki?curid=4113380", "title": "Josef R\u00f6hrig", "text": ""}
{"id": "4113381", "revid": "287204", "url": "https://it.wikipedia.org/wiki?curid=4113381", "title": "Josef Rohrig", "text": ""}
{"id": "4113382", "revid": "318922", "url": "https://it.wikipedia.org/wiki?curid=4113382", "title": "Josef Roehrig", "text": ""}
{"id": "4113387", "revid": "125253399", "url": "https://it.wikipedia.org/wiki?curid=4113387", "title": "Marco Trungelliti", "text": "Nel luglio 2012 ha superato le qualificazioni del Croatia Open Umag sconfiggendo il connazionale Juan Mart\u00edn Aranguren, la wild card spagnola Jose Antoni Salazar-Martin e l'altro spagnolo Adri\u00e1n Men\u00e9ndez Maceiras accedendo per la prima volta al tabellone principale di un torneo del circuito ATP World Tour."}
{"id": "4113390", "revid": "599013", "url": "https://it.wikipedia.org/wiki?curid=4113390", "title": "Franz Sch\u00fctz", "text": ""}
{"id": "4113393", "revid": "767487", "url": "https://it.wikipedia.org/wiki?curid=4113393", "title": "Cattedrale di San Martino (Ypres)", "text": "La cattedrale di San Martino, in neerlandese Sint-Maartenskathedraal, anche chiesa di San Martino (\"Sint-Maartenskerk\"), \u00e8 la chiesa principale della citt\u00e0 di Ypres (Ieper), nelle Fiandre (Belgio). Fu sede della Diocesi di Ypres dal 1561 alla sua soppressione nell'Et\u00e0 napoleonica, nel 1801. Tuttavia ancora continua ad essere chiamata Cattedrale (Kathedraal).\nStoria e descrizione.\nUna prima chiesa romanica sorgeva gi\u00e0 in questo luogo nel X-XI secolo. Ypres dall'VIII secolo si trovava nella Diocesi di Th\u00e9rouanne. Gli abati di Th\u00e9rouanne erano molto fedeli al re di Francia e ci\u00f2 non piacque molto all'imperatore Carlo V, che nel 1556 ne distrusse i monasteri e la cattedrale e nel 1561 scorpor\u00f2 la diocesi in tre differenti: quella di Boulogne, Saint-Omer e quella di Ypres. Fu in questo momento che la chiesa del \"Monastero di San Martino\", retto dai Canonici Regolari di Sant'Agostino, venne elevata a cattedrale. Cornelio Giansenio ne fu il pi\u00f9 noto vescovo della Diocesi, fra il 1635 e il 1638. Il Concordato del 1801 tra Napoleone Bonaparte e il Papa Pio VII abol\u00ec la Diocesi di Ypres, che venne accorpata a quella di Gent. Nel 1833, la Diocesi di Bruges annesse i territori di Ypres.\nLa costruzione dell'edificio inizi\u00f2 nel 1230 e venne terminato nel 1370 secondo i canoni allora vigenti dell'Architettura gotica secondo il gusto brabantino della regione. Si presenta come un imponente edificio con torre-portico sulla facciata, transetto a fronti opposte e grande coro. \u00c8 una delle pi\u00f9 armoniose costruzioni gotiche del Belgio, vicina agli esempi della Francia del nord (soprattutto Reims).\nPurtroppo la chiesa originale and\u00f2 completamente distrutta, come del resto l'intera citt\u00e0 di Ypres, durante la Prima guerra mondiale. Venne scrupolosamente ricostruita utilizzando anche gran parte del materiale autentico durante la lunga campagna di restauro dal 1922 al 1930. Solo la torre venne modificata durante la ricostruzione, infatti vi venne aggiunta la guglia di coronamento che port\u00f2 la torre ad un'altezza di 100 metri e la inser\u00ec fra le pi\u00f9 alte del Belgio.\nL'interno, diviso in tre navate da pilastri cilindrici, raccoglie ancora diverse opere d'arte come il fonte battesimale di Taillebert, della fine del XVI secolo, e le tombe di Cornelio Giansenio e del conte Roberto III di B\u00e9thune, detto il \"Leone delle Fiandre\"."}
{"id": "4113396", "revid": "287204", "url": "https://it.wikipedia.org/wiki?curid=4113396", "title": "Franz Schutz", "text": ""}
{"id": "4113397", "revid": "648716", "url": "https://it.wikipedia.org/wiki?curid=4113397", "title": "Stige (astronomia)", "text": "Stige, formalmente (134340) V Stix, \u00e8 un satellite naturale di Plutone, la cui scoperta \u00e8 stata annunciata l'11 luglio 2012 da un team di astronomi capeggiato da Mark Showalter. Inizialmente era conosciuto come S/2012 (134340) 1 o, informalmente, P5.\nPer scoprire il satellite, sono stati utilizzati quattordici set di immagini riprese tra il 26 giugno e il 9 luglio 2012 utilizzando la Wide Field Camera 3 del telescopio spaziale Hubble.\nStige \u00e8 il quinto satellite conosciuto di Plutone nonch\u00e9 il pi\u00f9 piccolo del sistema plutoniano.\nOrigine.\nL'inattesa complessit\u00e0 del sistema di lune che circonda Plutone potrebbe essere il risultato di una collisione tra il pianeta ed un altro corpo massivo della fascia di Kuiper nel lontano passato.\nCaratteristiche.\nIl diametro stimato in origine tramite la valutazione della magnitudine era compreso tra i 10 ed i 25\u00a0km, utilizzando come valori estremi di albedo 0,35 e 0,4.\nDopo le misurazioni fornite dalla sonda New Horizons si \u00e8 scoperto che la luna ha una forma piuttosto irregolare di 5\u00a0km\u00a0\u00d7\u00a07\u00a0km. Si ipotizza che il processo di formazione della luna abbia prodotto un corpo composto principalmente da ghiaccio d'acqua.\nIl satellite percorre la sua orbita circolare, il cui raggio \u00e8 circa 45\u00a0000\u00a0km, in 20,2 giorni. Cos\u00ec come per Cerbero, l'inclinazione orbitale \u00e8 di circa 0\u00b0."}
{"id": "4113398", "revid": "203575", "url": "https://it.wikipedia.org/wiki?curid=4113398", "title": "Yves de Winter", "text": ""}
{"id": "4113399", "revid": "318922", "url": "https://it.wikipedia.org/wiki?curid=4113399", "title": "Franz Schuetz", "text": ""}
{"id": "4113402", "revid": "486946", "url": "https://it.wikipedia.org/wiki?curid=4113402", "title": "S/2012 P 1", "text": ""}
{"id": "4113407", "revid": "1543377", "url": "https://it.wikipedia.org/wiki?curid=4113407", "title": "Plus (gruppo musicale)", "text": "Plus (reso graficamente come +Plus) \u00e8 un gruppo musicale j-pop giapponese formato nel dicembre 2009 sotto contratto con l'etichetta discografica Pony Canyon. Il gruppo unisce nei propri brani elementi della musica hip hop, reggae e R&amp;B.\nHanno pubblicato il loro album di debutto \"Canvas\" nel 2010, e sono principalmente conosciuti per aver cantato le sigle di apertura e di chiusura di popolari anime come \"Fairy Tail\" ed \"Tutor Hitman Reborn!\".\nMembers.\nIl gruppo \u00e8 costituito da quattro membri, tutti gi\u00e0 conosciuti come attori o membri di altre band. Contemporaneamente alla loro attivit\u00e0 nei Plus, ogni membro porta avanti anche la precedente carriera da attore o da cantante solista. I membri sono:"}
{"id": "4113409", "revid": "1543377", "url": "https://it.wikipedia.org/wiki?curid=4113409", "title": "Spaghettieis", "text": "La spaghettata di gelato, o, nel suo nome originale, Spaghettieis () \u00e8 una specialit\u00e0 tedesca che ha le sembianze di un piccolo piatto di spaghetti.\nNel piatto, del gelato spesso di colore chiaro o completamente bianco viene estruso con una pressa per fare gli Sp\u00e4tzle modificata o uno schiacciapatate, dandogli la forma degli spaghetti. Viene quindi aggiunta sopra della panna montata e guarnita con della salsa di fragole (per simulare la salsa di pomodoro), con l'aggiunta di fiocchi di cocco, mandorle grattugiate, o fiocchi di cioccolato bianco per imitare il parmigiano.\nSebbene questa creazione di gelato non sia molto conosciuta al di fuori dalla Germania, la si pu\u00f2 trovare anche in molte gelaterie italiane."}
{"id": "4113413", "revid": "339392", "url": "https://it.wikipedia.org/wiki?curid=4113413", "title": "Governo del Bahrain", "text": ""}
{"id": "4113415", "revid": "84184", "url": "https://it.wikipedia.org/wiki?curid=4113415", "title": "Borelli", "text": ""}
{"id": "4113416", "revid": "767487", "url": "https://it.wikipedia.org/wiki?curid=4113416", "title": "Hans Brunke", "text": ""}
{"id": "4113419", "revid": "116553620", "url": "https://it.wikipedia.org/wiki?curid=4113419", "title": "Eugene Forde", "text": "Biografia.\nNato in Rhode Island, a Providence, interpret\u00f2 nel 1916 il suo unico film, \"The Innocence of Lizette\", a fianco di Mary Miles Minter. Negli anni venti, pass\u00f2 alla regia cinematografica con \"Honeymoon Hospital\", girato in collaborazione con Zion Myers con cui diresse tutti i suoi primi film alla Fox Film Corporation. Regista di genere, ha diretto numerosi film che avevano come protagonista Charlie Chan, il detective di Honolulu di origine cinese. Un altro personaggio della letteratura pulp che compare in alcuni suoi film \u00e8 quello di Michael Shayne, il detective creato dalla penna di Brett Halliday."}
{"id": "4113423", "revid": "767487", "url": "https://it.wikipedia.org/wiki?curid=4113423", "title": "Altruismo reciproco", "text": "Con il termine di 'altruismo reciproco' nel campo della biologia evolutiva e della sociobiologia si definisce il comportamento di un soggetto/organismo che rinuncia ad una parte di proprie risorse (tempo e/o energie) o si assume un determinato rischio per fornire un beneficio ad un altro soggetto/organismo con cui non \u00e8 strettamente legato dal punto di vista genetico, nell'aspettativa che il suo gesto venga ricambiato.\nIl concetto venne introdotto dal biologo evoluzionista Robert Trivers per suggerire come un comportamento di tipo altruistico, per essersi evoluto nel mondo naturale doveva essersi rivelato efficace nell'apportare beneficio alla linea genetica di quello stesso soggetto/organismo, venendo ricambiato in misura sufficiente da diventare conveniente, rispetto ad altre strategie alternative.\nPrincipi della teoria.\nIl termine venne coniato nel 1971 da Robert Trivers in un suo articolo per descrivere alcune strategie di cooperazione presenti in natura sia all'interno della stessa specie, che tra specie differenti, non spiegabili attraverso il meccanismo della selezione parentale. Quando presenti tra specie differenti, questi comportamenti risultano sovrapponibili al conosciuto meccanismo della simbiosi mutualistica. Per ricadere nel campo dell'altruismo reciproco, per\u00f2, \u00e8 necessario che tra il momento in cui viene messo in atto il comportamento altruistico e quello della restituzione del beneficio trascorra un periodo di tempo, ed \u00e8 quindi possibile solo in specie che possiedono la capacit\u00e0 di riconoscere e ricordare gli altri soggetti come individui definiti, quindi solo limitati casi di simbiosi mutualistica rientrano in questa categoria. Il tipo di ricompensa all'atto altruistico \u00e8 solitamente speculare quando avviene all'interno della stessa specie, mentre usualmente \u00e8 di carattere diverso tra specie differenti.\nEsempi.\nIn natura si possono trovare molti esempi riconducibili a questo comportamento. Trivers stesso ne propose alcuni significativi.\nPesci pulitori.\nEsistono molte specie di piccoli pesci e crostacei che si sono specializzati nel nutrirsi dei parassiti presenti sulla pelle o nella bocca di pesci pi\u00f9 grandi di specie differenti, compresi predatori aggressivi come barracuda, squali e murene. Il pi\u00f9 conosciuto \u00e8 il Labroides dimidiatus, che opera in vere e proprie stazioni di pulizia, di solito in un punto preciso della barriera corallina. Qui i pesci pi\u00f9 grandi si immobilizzano durante l'opera di pulizia, non attaccando mai il pulitore, nemmeno quando si spinge all'interno della loro bocca, anche se rientrerebbe per taglia nella loro dieta abituale. Entrambi i soggetti traggono vantaggio da questo rapporto, il pulitore come nutrimento e immunit\u00e0, il ripulito in salute, venendo liberato da fastidiosi parassiti. Significativamente, esistono altre specie che imitano l'aspetto del pulitore, e approfittano dello stato quiescente del pesce pi\u00f9 grosso per strappargli frammenti di pinne, di cui nutrirsi.\nRichiamo di allarme negli uccelli.\nMolte specie di piccoli uccelli emettono specifiche grida di allarme quando avvistano predatori in caccia. Questo permette ad altri individui della stessa specie presenti in zona di mettersi in allarme ed allontanarsi, ma attira l'attenzione del predatore su chi ha emesso il richiamo, aumentandone il rischio di essere attaccato. Esistono comunque diverse ipotesi alternative su come questo comportamento possa rivelarsi conveniente, che fanno riferimento sia alla selezione parentale, che al semplice vantaggio individuale.\nComportamenti umani.\nTrivers sugger\u00ec che alcuni comportamenti e caratteristiche della psiche umana aventi a che fare con il concetto di altruismo, come l'amicizia, l'antipatia, l'avversione morale, la gratitudine, la simpatia, la fiducia ed alcune forme di disonest\u00e0 ed ipocrisia possono essersi sviluppate all'interno del modello dell'altruismo reciproco.\nAltruismo reciproco e teoria dei giochi.\nUn contributo importante per la comprensione di come questo comportamento possa essersi affermato secondo schemi evoluzionistici \u00e8 venuta da una serie di esperimenti condotti nel 1980 dallo studioso statunitense di scienze politiche Robert Axelrod. Utilizzando il semplice schema del dilemma del prigioniero iterato, cio\u00e8 ripetuto in sequenza, in cui venivano contrapposte le due possibili scelte di collaborazione o defezione (rifiuto di ricambiare il gesto di collaborazione), ed assegnando ad ogni possibile risultato un punteggio arbitrario, Axelrod chiese ad alcuni esperti nel campo della teoria dei giochi di proporre alcune strategie da mettere a confronto tra di loro, per capire quali potessero rivelarsi pi\u00f9 convenienti.\nIn una prima fase Axelrod mise a confronto reciproco utilizzando un apposito programma per computer 14 diverse strategie, pi\u00f9 una casuale di controllo, fissando a 200 il numero delle ripetizioni. In una seconda fase, dopo aver fatto conoscere i risultati ottenuti, ricevette altre 62 strategie, a cui un\u00ec quella casuale, e ripet\u00e9 il confronto, senza fissare il numero di ripetizioni. In entrambi i casi a rivelarsi pi\u00f9 convenienti totalizzando i guadagni migliori in punti furono sempre le strategie da Axelrod definite \"buone\", in quanto non comprendenti l'uso spontaneo della defezione, se non come risposta ad un comportamento analogo della strategia avversaria. In particolare, la strategia pi\u00f9 efficace si rivel\u00f2 una delle pi\u00f9 semplici, denominata tit for tat e proposta dallo psicologo e studioso della teoria dei giochi Anatol Rapoport, che prevedeva un comportamento di collaborazione iniziale, per poi copiare fedelmente le mosse avversarie, collaborando in risposta alla collaborazione, e ritorcendo la defezione quando vittima di una stessa. Successivamente, su consiglio di Richard Dawkins, Axelrod contatt\u00f2 William Donald Hamilton, che gli consigli\u00f2 di affrontare la questione anche secondo lo schema delle strategie evolutivamente stabili, approccio pi\u00f9 significativa dal punto di vista evolutivo. In una terza fase le strategie furono quindi messe ripetutamente a confronto tutte insieme, per capire quali potessero sopravvivere in un tale contesto, cambiando il tipo di premio in senso riproduttivo. Il risultato fu che dopo 200 \"generazioni\" quasi tutte le strategie \"cattive\" si erano estinte, e dopo circa 1000 generazioni le uniche strategie rimaste erano quelle \"buone\", che diventavano indistinguibili tra loro, in quanto tutte collaboranti spontaneamente. Comunque ancora una volta, tit for tat risult\u00f2 la strategia pi\u00f9 efficace."}
{"id": "4113426", "revid": "628767", "url": "https://it.wikipedia.org/wiki?curid=4113426", "title": "Impero della Britannia", "text": " \nL'Impero della Britannia fu un breve stato secessionista dell'Impero romano nel tardo Impero Romano. Si form\u00f2 a seguito della rivolta del comandante navale Carausio. L'impero termin\u00f2 quando l'usurpatore Alletto fu sconfitto dall'imperatore Costanzo Cloro nel 296."}
{"id": "4113433", "revid": "767487", "url": "https://it.wikipedia.org/wiki?curid=4113433", "title": "Clemens Wientjes", "text": ""}
{"id": "4113441", "revid": "80030", "url": "https://it.wikipedia.org/wiki?curid=4113441", "title": "Cattedrale di tournai", "text": ""}
{"id": "4113450", "revid": "80030", "url": "https://it.wikipedia.org/wiki?curid=4113450", "title": "Cattedrale di Tournai", "text": ""}
{"id": "4113452", "revid": "991694", "url": "https://it.wikipedia.org/wiki?curid=4113452", "title": "Cattedrale di Bruxelles", "text": ""}
{"id": "4113454", "revid": "767487", "url": "https://it.wikipedia.org/wiki?curid=4113454", "title": "The Innocence of Lizette", "text": "The Innocence of Lizette \u00e8 un film muto del 1916 diretto da James Kirkwood.\n\u00c8 il primo (e unico) film interpretato da Eugene Forde che poi far\u00e0 il regista.\nTrama.\nLizette, un'orfana che si guadagna la vita vendendo giornali, attira l'attenzione di Henry Fauer, un milionario, che decide di adottarla. Fauer parte per affari lasciando a casa la ragazza. Questa, un giorno, trova sulla porta di casa un neonato e lo prende con s\u00e9. Qualche mese dopo, al ritorno di Fauer, dichiara che il bambino \u00e8 suo. Ingenua e innocente, credendo che i bambini sono dei doni del cielo, non si rende conto dello scandalo che provoca con le sue parole. Fauer vorrebbe allora ritrovare il padre del bambino per costringerlo a riparare, ma, per fortuna, appare la vera madre, venuta a riprendersi il figlio e la verit\u00e0 viene a galla.\nProduzione.\nIl film fu prodotto dall'American Film Company.\nDistribuzione.\nDistribuito dalla Mutual Film (A Mutual Star Production), il film usc\u00ec nelle sale cinematografiche USA il 25 dicembre 1916. Copia della pellicola si trova negli archivi della Cineteca del Friuli.\nCommento critico.\n\"Il film \u00e8 totalmente costruito sull'attrice-bambina Mary Miles Minter (1902-1984), una beniamina del pubblico degli anni dieci, divenuta negli anni venti uno dei simboli della decadenza hollywoodiana per via del suo coinvolgimento nello scandalo Taylor"}
{"id": "4113458", "revid": "599013", "url": "https://it.wikipedia.org/wiki?curid=4113458", "title": "Henning Baum", "text": "Biografia.\nHa interpretato numerosi ruoli in serie televisive fin dalla fine degli anni novanta. \u00c8 principalmente conosciuto per la partecipazione ad alcuni episodi della serie \"Squadra Speciale Cobra 11\", e per l'interpretazione di Michael \"Mick\" Brisgau, protagonista nella serie \"Last Cop - L'ultimo sbirro\"."}
{"id": "4113463", "revid": "124123", "url": "https://it.wikipedia.org/wiki?curid=4113463", "title": "Joseph J. Hunaerts", "text": "Laureatosi in astrofisica all'Universit\u00e0 di Bruxelles, nel 1936 ha iniziato la propria carriera all'Osservatorio Reale del Belgio.\nIl Minor Planet Center gli accredita la scoperta di due asteroidi, entrambe effettuate nel 1936."}
{"id": "4113465", "revid": "1543377", "url": "https://it.wikipedia.org/wiki?curid=4113465", "title": "Pallacanestro ai Giochi della XXVII Olimpiade - Torneo maschile", "text": "Risultati.\nFase finale.\nPiazzamenti 9\u00ba-12\u00ba posto.\nSpareggio 11\u00ba-12\u00ba posto\nSpareggio 9\u00ba-10\u00ba posto\nPiazzamenti 5\u00ba-8\u00ba posto.\nSpareggio 7\u00ba-8\u00ba posto\nSpareggio 5\u00ba-6\u00ba posto\nFinali.\n3\u00ba-4\u00ba posto\n1\u00ba-2\u00ba posto"}
{"id": "4113466", "revid": "1318658", "url": "https://it.wikipedia.org/wiki?curid=4113466", "title": "Tour Inimitable", "text": "La Tour Inimitable \u00e8 la torre civica (\"beffroi\") di Bruxelles e sorge al centro della facciata del suo Municipio. Costituisce uno notevole esempio di architettura gotica brabantino.\nStoria.\nVenne eretta fra il 1449 e il 1454 da Jan van Ruysbroeck, architetto di corte di Filippo il Buono, a sostituzione del precedente Beffroi, pi\u00f9 piccolo. \nDescrizione.\nAlta 96 metri si presenta come una forte torre quadrata coronata da una svettante guglia ottagonale traforata circondata da quattro torrette angolari. Lo slancio, la grazia delle forme e il suo straordinario equilibrio di masse le valsero fin dall'inizio l'appellativo di \"Tour Inimitable\".\nIn cima alla guglia \u00e8 il gruppo di \"San Michele e il diavolo\", emblema della citt\u00e0; statua in rame dorato alta circa 5 metri opera del 1454 di Marten van Rode."}
{"id": "4113467", "revid": "767487", "url": "https://it.wikipedia.org/wiki?curid=4113467", "title": "Daniel Br\u00e4ndle", "text": "Carriera.\nNazionale.\nCon la Nazionale Under-21 ha preso parte a 4 partite di qualificazione per l'Europeo di categoria del 2013.\nHa esordito con la Nazionale maggiore il 21 maggio 2014 nell'amichevole Liechtenstein-Bielorussia (1-5)."}
{"id": "4113468", "revid": "287204", "url": "https://it.wikipedia.org/wiki?curid=4113468", "title": "Daniel Brandle", "text": ""}
{"id": "4113474", "revid": "287204", "url": "https://it.wikipedia.org/wiki?curid=4113474", "title": "Rambo III (videogioco)", "text": "Rambo III \u00e8 il titolo di vari videogiochi pubblicati fra il 1988 ed il 1989 e basati sul film omonimo con protagonista Sylvester Stallone. \nLe versioni per console sono state sviluppate e pubblicate dalla SEGA, la versione per MS-DOS \u00e8 stata sviluppata dalla Ocean Software e pubblicata dalla Taito, mentre tutte le altre versioni del videogioco (Amiga, Spectrum, C64, Amstrad) sono state sviluppate e pubblicate dalla Ocean. La Taito ha inoltre pubblicato una versione per arcade basata sul film.\nTrama.\nCome nel film, la trama di questi videogiochi ruota intorno alla figura del veterano della guerra in Vietnam John Rambo, richiamato in servizio un'ultima volta per salvare il suo ex comandante, il colonnello Samuel Trautman, che \u00e8 stato rapito durante una missione in Afghanistan."}
{"id": "4113480", "revid": "1718925", "url": "https://it.wikipedia.org/wiki?curid=4113480", "title": "Amantea (disambigua)", "text": ""}
{"id": "4113481", "revid": "125287262", "url": "https://it.wikipedia.org/wiki?curid=4113481", "title": "Domenico De Bonis", "text": "Biografia.\nSi \u00e8 laureato in Giurisprudenza all'Universit\u00e0 di Catania. \u00c8 stato, in qualit\u00e0 di avvocato, a capo dell'ufficio legale di un'importante multinazionale. \u00c8 sposato dal 1966 ed \u00e8 padre di due figli. Nella sua famiglia l'unico a lavorare in magistratura \u00e8 stato un suo cugino. Ottiene notoriet\u00e0 perch\u00e9 ha partecipato al programma \"Verdetto Finale\". \u00c8 stato presente in tutte le stagioni fino all'edizione 2012-2013, ma \u00e8 stato sostituito dal dott. Giuseppe Febbraro a partire dal settembre 2013."}
{"id": "4113483", "revid": "767487", "url": "https://it.wikipedia.org/wiki?curid=4113483", "title": "Campanile Vanvitelliano", "text": "Il Campanile Vanvitelliano \u00e8 la torre campanaria del Santuario della Santa Casa di Loreto, nelle Marche. Con i suoi 75,60 metri d'altezza, \u00e8 il campanile pi\u00f9 alto della regione e il 48\u00b0 in Italia (escluse le torri comunali).\nStoria e descrizione.\nSorge sul lato sinistro della Basilica svettando alto di 75,60\u00a0m. Venne realizzato, tra il 1750 e il 1754, su disegno del grande architetto italiano di origini olandesi Luigi Vanvitelli, autore della nota Reggia di Caserta. Costruito in laterizi, con finiture in pietra bianca d'Istria, si sviluppa su cinque livelli. I due basilari, incorporati nel Palazzo Apostolico, sono a pianta quadrata; il terzo \u00e8 a pianta ottagonale, il quarto a pianta circolare e il quinto \u00e8 costituito dalla balaustra con lo svettante pinnacolo barocco a bulbo.\nOspita un carillon di nove campane che intonano le note delle \"Litanie lauretane\". Nella cella campanaria ottagonale \u00e8 collocata la campana maggiore, denominata affettuosamente \"Loreta\", fusa nel 1515 da Bernardino da Rimini, che con il suo diametro di 184\u00a0cm e peso di circa 50 quintali risulta essere la pi\u00f9 grande delle Marche e tra la 17\u00b0 e la 22\u00b0 d'Italia.\nNella cella campanaria circolare sono collocate le altre 8 campane del concerto, fuse prevalentemente da Luigi Baldini di Sassoferrato (1830) e da Lucio Broili di Udine (1960), mentre la campana maggiore del concerto, che guarda Piazza della Madonna, \u00e8 stata fusa da Francesco Franceschi di Ancona nel 1610."}
{"id": "4113486", "revid": "287204", "url": "https://it.wikipedia.org/wiki?curid=4113486", "title": "84996 Hortob\u00e1gy", "text": "84996 Hortob\u00e1gy \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,9825286\u00a0UA e da un'eccentricit\u00e0 di 0,0995727, inclinata di 9,05108\u00b0 rispetto all'eclittica.\nL'asteroide \u00e8 dedicato all'omonimo parco naturale ungherese, inserito dall'UNESCO tra i patrimoni dell'umanit\u00e0 nel 1999."}
{"id": "4113487", "revid": "599013", "url": "https://it.wikipedia.org/wiki?curid=4113487", "title": "Alessandra Prosdocimo", "text": "Biografia.\nCarriera giovanile.\nCon la maglia azzurra della nazionale italiana ha conquistato la Coppa Europa, salendo per quattro volte consecutive sul podio continentale, per indossare due medaglie d'oro in Spagna e in Repubblica Ceca e due medaglie di bronzo a Zagabria e a Berlino, ottenendo cos\u00ec il primo posto nella Ranking List delle migliori Judoka europee. Ha infine vinto il Campionato Europeo svoltosi nel Giugno 2012 nella citt\u00e0 di Bar in Montenegro."}
{"id": "4113491", "revid": "767487", "url": "https://it.wikipedia.org/wiki?curid=4113491", "title": "Tom Mix alla riscossa", "text": "Tom Mix alla riscossa (\"Painted Post\") \u00e8 un film muto del 1928 diretto da Eugene Forde.\nFu l'ultimo film girato da Tom Mix per la Fox Film Corp., la compagnia di cui era stato associato e che aveva prodotto in dieci anni numerose pellicole che avevano dato grande popolarit\u00e0 all'attore-cow boy.\nTrama.\nA Painted Post, cittadina del West, lo sceriffo Tom Blake scopre che una banda di fuorilegge ha il progetto di rapinare le paghe che stanno per arrivare in citt\u00e0. I banditi rubano il denaro e rapiscono Barbara Lane. Tom recuperer\u00e0 il bottino, salver\u00e0 la ragazza e il tutto diventer\u00e0 una canzone d'amore.\nProduzione.\nIl film fu prodotto dalla Fox Film Corporation.\nDistribuzione.\nDistribuito dalla Fox Film Corporation, il film - presentato da William Fox - usc\u00ec nelle sale cinematografiche USA il 1\u00ba luglio 1928. In Portogallo, il film prese in titolo \"O Correio do Oeste\" e venne distribuito il 19 maggio 1930."}
{"id": "4113494", "revid": "287204", "url": "https://it.wikipedia.org/wiki?curid=4113494", "title": "84996 Hortobagy", "text": ""}
{"id": "4113497", "revid": "1543377", "url": "https://it.wikipedia.org/wiki?curid=4113497", "title": "Pierre Thomas", "text": "Carriera professionistica.\nNew Orleans Saints.\nStagione 2007.\nDopo non essere stato selezionato nel Draft 2007, Thomas firm\u00f2 coi Saints in qualit\u00e0 di free agent. Thomas avrebbe dovuto competere con una scelta del quarto giro per un posto nel roster in un reparto gi\u00e0 competitivo comprendente Deuce McAllister, Reggie Bush e Aaron Stecker. Dopo aver messo in onda un ottimo potenziale nelle gare di pre-stagione, Pierre divenne solo uno degli ex free agent tra i rookie a giocare nella giornata di apertura. Divenuto presto uno dei giocatori preferiti dei tifosi nel ruolo di kick returner, Pierre era ansioso di giocarsi le proprie possibilit\u00e0 anche nel ruolo di running back. La sua prima gara da titolare la disput\u00f2 il 30 dicembre, nella sua citt\u00e0 natale a Chicago contro i Bears, squadra con una delle difese pi\u00f9 temute della lega. In una notte fredda e ventosa, con temperature sotto lo zero, Pierre gioc\u00f2 probabilmente una delle migliori prestazioni davanti agli occhi di parenti e amici. Egli corse 20 volte per 105 yard e ricevette 12 passaggi per 121 yard, con un touchdown su ricezione da 11 yard, divenendo il primo giocatore nella storia dei New Orleans Saints a correre pi\u00f9 di 100 yard e a riceverne pi\u00f9 di altre cento nella stessa partita. Le 226 yard totali di Pierre lo posero al terzo posto nella storia della franchigia. Grazie a questa prestazione, giocata con due costole rotte, Thomas si guadagn\u00f2 la fiducia per essere schierato maggiormente in campo nella stagione successiva.\nStagione 2008.\nNel 2008, Thomas guid\u00f2 i Saints con 625 yard corse su 129 portate, a una media di 4,8 yard per tentativo, e segnando 9 touchdown. Egli inoltre fu il settimo giocatore della squadra con 31 ricezioni per 284 yard e 3 touchdowns, oltre a guidare i Saints con 31 ritorni di kickoff per un totale di 793 yard. Thomas inoltre guid\u00f2 la squadra in punti segnati con 72. La stagione di New Orleans, invece, non fu altrettanto positiva, principalmente a causa degli infortuni che afflissero la squadra.\nStagione 2009: vittoria del Super Bowl.\nThomas nella stagione 2009 gioc\u00f2 14 partite, sei delle quali come titolare, guidando la squadra con il primato in carriera di 793 yard corse su 147 tentativi (a una media di 5,4 yard per possesso) con 6 touchdown e 39 passaggi ricevuti per 302 yard e 2 touchdown. I Saints iniziarono la stagione vincendo le prime 13 partite consecutive, prima di perdere le ultime tre. La possibilit\u00e0 di saltare il turno delle wild card si rivel\u00f2 di gran beneficio per la squadra, che pot\u00e9 ritemprarsi dopo il difficile finale di stagione regolare. Nella finale della NFC contro i Minnesota Vikings, Thomas corse 14 volte per 61 yard, oltre a due ricezioni per 38 yard e 2 touchdown, uno su una ricezione da 38 yard e uno su una corsa da nove yard. Egli fu un fattore chiave nell'azione che port\u00f2 la squadra a calciare il field goal della vittoria ai supplementari. Thomas inizi\u00f2 il drive ritornando un kickoff per 40 yard e poi convertendo un pallone cruciale su una situazione di \"quarto&amp;1\". I Saints sconfissero poi gli Indianapolis Colts nel Super Bowl XLIV disputato a Miami. Thomas corse nove volte per 30 yard e ricevette 6 passaggi per 55 yard con un touchdown da 16 yard nel terzo quarto che diede il primo vantaggio ai Saints nella partita.\nStagione 2010.\nThomas nella stagione 2010 disput\u00f2 solamente sei partite, tre delle quali come titolare, prima di terminare l'annata a causa di un infortunio alla caviglia. La sua stagione si concluse con 269 yard corse su 83 tentativi e 2 touchdown su corsa. Egli inoltre ricevette 29 passaggi per 201 yard senza touchdown. I Saints campioni in carica furono eliminati al primo turno dei playoff dai Seattle Seahawks.\nStagione 2011.\nNell'annata 2011, Thomas disput\u00f2 per la prima volta tutte le 16 gare stagionali, 7 delle quali come titolare. Egli corse 562 yard su 110 portate (5,1 yard per possesso) segnando 5 touchdown su corsa. Il giocatore inoltre stabil\u00ec il proprio primato in carriera per ricezioni (50) e yard ricevute (425). I Saints conclusero la stagione con un record di 13-3, sconfiggendo nel turno delle wild card i Detroit Lions 45-28 e venendo eliminati nella successiva tornata di playoff dai San Francisco 49ers.\nStagione 2012.\nNella seconda gara della stagione 2012, i Saints furono sconfitti dai Carolina Panthers: Thomas tuttavia gioc\u00f2 una grande partita correndo 110 yard su 9 tentativi.\nStagione 2013.\nNella settimana 5, Thomas segn\u00f2 due touchdown su ricezione contro i Bears, contribuendo a mantenere i Saints imbattuti."}
{"id": "4113506", "revid": "729019", "url": "https://it.wikipedia.org/wiki?curid=4113506", "title": "Torrione Poncarali", "text": "Il Torrione Poncarali (o del Taddeo) faceva parte un tempo delle mura difensive di Castel Goffredo, in provincia di Mantova. \nStoria e descrizione.\nAll'inizio del Quattrocento, sotto il marchesato di Alessandro Gonzaga, il primo nucleo abitato costruito a ridosso di \"Castelvecchio\" fu circondato da un secondo ordine di mura. Tutto attorno alle mura si estendeva un fossato originato dal corso dei torrenti Fuga e Tartarello. \nNella citt\u00e0 fortezza vi erano sette torrioni difensivi ad arco circolare cos\u00ec chiamati:\nFaceva parte delle opere di difesa quattrocentesche anche il rivellino, abbattuto nel 1757.\nNel 1817 prese avvio la demolizione della seconda cinta muraria che progressivamente venne conclusa nel 1920.\nIl torrione prese il nome dalla nobile famiglia bresciana dei Poncarale che, nel XIV e XV secolo, deteneva larghi possedimenti a Castel Goffredo ed essi diedero il nome ad uno dei cinque quartieri, borgo Poncarale, in cui era suddiviso il paese e ad una contrada, Contrada Poncarali."}
{"id": "4113510", "revid": "62004", "url": "https://it.wikipedia.org/wiki?curid=4113510", "title": "Alberto Della Torre", "text": "Professionista dal 1967 al 1976, in carriera ottenne cinque vittorie, fra le quali il Giro del Veneto nel 1968. Come pistard partecip\u00f2 due volte ai mondiali di mezzofondo e nel 1974 vinse con Giorgio Morbiato la sei giorni di Delhi."}
{"id": "4113512", "revid": "28592", "url": "https://it.wikipedia.org/wiki?curid=4113512", "title": "Santuario della Madonna delle Armi", "text": ""}
{"id": "4113513", "revid": "104458", "url": "https://it.wikipedia.org/wiki?curid=4113513", "title": "Lukas Klapfer", "text": "Biografia.\nIn Coppa del Mondo di combinata nordica ha esordito il 30 gennaio 2005 a Sapporo (26\u00b0), ha ottenuto il primo podio il 3 gennaio 2009 a Schonach (3\u00b0) e la prima vittoria il 4 gennaio 2015 nella medesima localit\u00e0.\nIn carriera ha partecipato a due edizioni dei Giochi olimpici invernali: (19\u00ba nel trampolino normale, 15\u00ba nel trampolino lungo, 3\u00ba nella gara a squadre) e , dove ha ottenuto il bronzo nella gara dal trampolino normale e nella gara a squadre e si \u00e8 classificato 9\u00ba nel trampolino lungo, e a cinque dei Campionati mondiali, vincendo due medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = individuale Gundersen\nNH = trampolino normale"}
{"id": "4113515", "revid": "1305772", "url": "https://it.wikipedia.org/wiki?curid=4113515", "title": "Real Bout Fatal Fury", "text": " \u00e8 un videogioco di combattimenti del 1995 sviluppato e pubblicato dalla SNK per Neo Geo e varie altre console. \u00c8 il quinto capitolo nella serie di videogiochi \"Fatal Fury\", dopo \"\". Conversioni di \"Real Bout\" sono state pubblicate per Neo Geo CD, PlayStation (in Giappone ed in Europa) e per Sega Saturn. Il gioco \u00e8 stato successivamente incluso in \"Fatal Fury Battle Archives Vol. 2\", una compilation pubblicata per PlayStation 2."}
{"id": "4113525", "revid": "125955743", "url": "https://it.wikipedia.org/wiki?curid=4113525", "title": "David DeCoteau", "text": "Biografia.\nGiovinezza.\nDavid DeCoteau \u00e8 nato il 5 gennaio 1962 a Portland, Oregon.\nCarriera.\nLavora professionalmente nel mondo del cinema da quando aveva 18 anni. Ha iniziato grazie a Roger Corman che lo assunse nel 1980 come assistente di produzione alla New World Pictures. Nel 1986 dirige e produce il suo primo lungometraggio per Charles Band. \u00c8 il fondatore della casa di produzione cinematografica Rapid Heart Pictures, che tra i film realizzati sono da includere \"A Talking Cat!?!\" e la serie \"1313\". \nHa prodotto e diretto oltre novanta film in venticinque anni di attivit\u00e0. Risiede nella Columbia Britannica e a Los Angeles."}
{"id": "4113530", "revid": "155634", "url": "https://it.wikipedia.org/wiki?curid=4113530", "title": "Wilhelm Denifl", "text": "Biografia.\nIn Coppa del Mondo di combinata nordica ha esordito il 16 gennaio 2000 a Breitenwang (39\u00b0), ha ottenuto il primo podio il 3 gennaio 2009 a Schonach (3\u00b0) e la prima vittoria il 5 gennaio 2014 a \u010cajkovskij.\nIn carriera ha partecipato a due edizioni dei Giochi olimpici invernali, (19\u00ba nel trampolino normale) e (29\u00ba nel trampolino normale, 8\u00ba nel trampolino lungo e 3\u00ba nella gara a squadre), e a sei dei Campionati mondiali, vincendo due medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = individuale Gundersen\nSP = sprint\nT = gara a squadre\nLH = trampolino lungo"}
{"id": "4113541", "revid": "1318658", "url": "https://it.wikipedia.org/wiki?curid=4113541", "title": "Sebastiano Cognolato", "text": "Biografia.\nNato nel 1969, dopo gli studi al Conservatorio Giuseppe Verdi di Milano si inserisce nel panorama della musica classica contemporanea affiancando compositori quali Lorenzo Ferrero e Ludovico Einaudi.\nNoto anche con lo pseudonimo di \"Yae\", ha composto opere di teatro musicale (come ad esempio l'opera Parallelo zero, con la voce di Antonella Ruggiero, andata in scena nel 2000 al Piccolo Teatro di Milano), musica sinfonica, da camera e per pianoforte (Ultramarine, ispirato alle ultime poesie di Raymond Carver). Alcuni suoi lavori sono stati utilizzati nel mondo del cinema e della televisione (Zivago, con Keira Knightley, piuttosto che La banda dei Babbi Natale, con Aldo, Giovanni e Giacomo) o della Musica pop (Sacrarmonia\nLa sua canzone \"Festa!\", cantata da Gabin Dabire \u00e8 stata utilizzata da Unicef come charity project nel 2001.\nI suoi lavori pi\u00f9 recenti sono caratterizzati da una scrittura ricca di elementi extramusicali, dall'attenzione alla didattica, dall'utilizzo dell'alea, dall'inserimento di improvvisazioni e dall'interazione con il pubblico: tra essi \"Sweet City Suite\", del 2012, concepito per la tecnologia Disklavier e allestito presso il Museo del Novecento di Milano in occasione della manifestazione Piano City; #10 Pianos Street, suite per dieci pianoforti elaborati da street artists, allestita nel 2013, nel 2014, nel 2015 e nel 2016 presso la GAM per la stessa manifestazione, nel 2015 per l'inaugurazione della nuova Darsena di Milano, di Expo in Citt\u00e0 e del nuovo Museo della Piet\u00e0 Rondanini, nel 2017 da \"Brera Design District\" per la Milano Design Week, per Cult City Lombardia e per l'inaugurazione del nuovo Teatro del Buratto \"Bruno Munari\"; 4al, suite modulare per quattro pianoforti eseguita per la prima vola nel progetto \"Brain Piano\" allestito alla Mediateca Santa Teresa di Milano nel 2014; Butterflies, suite per pianoforte preparato, allestito nel 2015 all'interno della prima edizione di \"Green City Milano\"; SI DO REcycle, \"tema e variazioni riciclate per pianoforte\" commissionato dal \"IV Coop Music Awards\" ed eseguito in prima assoluta nella serata finale del concorso al Teatro Dal Verme di Milano nell'ottobre del 2015, Sgiansa, una jail opera in collaborazione con il Carcere di Bollate e il Teatro del Buratto e allestita nell\u2019aprile 2018 al Teatro Bruno Munari di Milano, Mabrouk 11/10/2013 N 34\u00b058\u2019 22,1086\u201d E12\u00b086\u201900.8309\u201d (Spazio Teatro 89, pianista Fernanda Damiano), per pianoforte, musica di denuncia e testimonianza sul tragico naufragio dell\u201911 ottobre 2013 al largo di Lampedusa, \"Sinfonia casalinga\" (teatro del Buratto Bruno Munari 2018) per orchestra di percussioni e \u201coggetti domestici sonori\u201d portati da casa dal pubblico.\nVive a Milano."}
{"id": "4113549", "revid": "599013", "url": "https://it.wikipedia.org/wiki?curid=4113549", "title": "Storbakke", "text": "Lo Storbakke \u00e8 un trampolino situato a Vikersund, in Norvegia, entro il complesso Vikersund Hoppsenter.\nStoria.\nAperto nel 1988 e ristrutturato nel 2008, l'impianto ha ospitato una tappa della Coppa del Mondo di combinata nordica 2009 e varie tappe della Coppa Continentale di salto con gli sci.\nCaratteristiche.\nIl trampolino normale ha il punto K a 105\u00a0m; il primato di distanza, 124,5\u00a0m, \u00e8 stato stabilito dal norvegese Kim Ren\u00e9 Elverum Sorsel nel 2010; il primato femminile, 122\u00a0m, \u00e8 stato stabilito dall'austriaca Daniela Iraschko nel 2009 e nel 2010."}
{"id": "4113551", "revid": "587852", "url": "https://it.wikipedia.org/wiki?curid=4113551", "title": "Campionato d'Asia per club 1986", "text": ""}
{"id": "4113553", "revid": "701660", "url": "https://it.wikipedia.org/wiki?curid=4113553", "title": "Sarcofagi delle donne Seianti", "text": "I sarcofagi delle donne Seianti sono una coppia di sarcofagi etruschi chiusini, databili al 150-130 a.C. circa. In terracotta policromata, sono conservati al British Museum di Londra (quell \"di Thanunia Seianti\", h. 117 cm) e al Museo archeologico nazionale di Firenze (quello \"di Larthia Seianti\").\nStoria e descrizione.\nI due sarcofagi sono provenienti da Chiusi e sono considerati capolavori dell'arte plastica etrusca in terracotta, anche per la policromia ben conservata. Contengono iscrizioni che hanno permesso di leggere i nomi delle due donne effigiate, appartenenti alla stessa casata chiusina e forse sorelle, ma comunque parenti. Esse sono ritratte distese nell'atto di scostarsi il velo dalla testa, mentre con la mano sinistra tengono uno specchio: quello di Thanunia \u00e8 aperto, quello di Larthia \u00e8 chiuso.\nLa cassa del sarcofago di Thanunia ha le estremit\u00e0 ornate da pilastrini eolici, che invece in quello di Larthia compaiono anche al centro. Il singolare fregio dorico che si svolge sulle casse ha al centro rosette particolarmente ornate nel caso di Larthia, e che in quello di Thanunia sono separate al centro da triglifi con doppia serie di gocce (superiore e inferiore). I letti (\"klinai\") sono dotati di alti cuscini.\nLe due donne, appartenenti a una delle pi\u00f9 ricche famiglie chiusine, mostrano il loro status vestendo abiti dai complicati panneggi, che ricadono sinuosi, e sono adorne di armilla, diadema, orecchini e collana. Soprattutto nel sarcofago di Thanunia, raffigurata come una pi\u00f9 matura matrona, il panneggio mostra un complesso studio, che evita ripetizioni o incertezze; il gesto di scostarsi il velo, sebbene tradizionale, appare sciolto, cos\u00ec come realisticamente sono rappresentate le parti nude del corpo.\nI volti, come consueto nell'arte funeraria etrusca, sono idealizzati secondo le fattezze classicheggianti, in questo caso femminili, senza pretese di essere somiglianti ai defunti, e quindi non classificabili propriamente come ritratti.\nAbbondanti sono i resti della policromia, pi\u00f9 sobria nel sarcofago di Thanunia, pi\u00f9 sovraccarica nell'altro."}
{"id": "4113554", "revid": "602145", "url": "https://it.wikipedia.org/wiki?curid=4113554", "title": "Santuario di Santa Lucia a Mare", "text": ""}
{"id": "4113557", "revid": "339392", "url": "https://it.wikipedia.org/wiki?curid=4113557", "title": "Sarcofago di Thanunia Seianti", "text": ""}
{"id": "4113558", "revid": "339392", "url": "https://it.wikipedia.org/wiki?curid=4113558", "title": "Sarcofago di Larthia Seianti", "text": ""}
{"id": "4113562", "revid": "767487", "url": "https://it.wikipedia.org/wiki?curid=4113562", "title": "Diaceratherium", "text": "Il diaceraterio (gen. Diaceratherium) \u00e8 un mammifero perissodattilo appartenente ai rinoceronti. Visse tra l'Oligocene superiore e il Miocene inferiore (circa 25 - 20 milioni di anni fa) e i suoi resti fossili sono stati ritrovati in Europa occidentale (e forse in Thailandia).\nDescrizione.\nQuesto rinoceronte era abbastanza diverso dalle forme attuali. Il corpo era pi\u00f9 robusto e massiccio, mentre le zampe erano estremamente corte e solide. Le dimensioni erano notevoli: alto circa 1,2 metri, \"Diaceratherium\" poteva raggiungere i 3,5 metri di lunghezza e pesava forse una tonnellata e mezza. Il cranio era corto e possedeva una piccola protuberanza divisa in due sulle ossa nasali, a suggerire la presenza di un piccolo corno (o forse di due piccoli corni). I molari erano a corona alta.\nClassificazione.\n\"Diaceratherium\" \u00e8 un tipico rappresentante dei teleoceratini, una linea evolutiva di rinoceronti dallo stile di vita anfibio e dalle forme pesanti. Tra questi, \"Diaceratherium\" rappresenta uno dei pi\u00f9 antichi e primitivi, insieme all'analogo \"Brachydiceratherium\" e al pi\u00f9 piccolo \"Prosantorhinus\".\nLa classificazione di questo animale non \u00e8 chiara: al genere \"Diaceratherium\" sono state attribuite numerose specie, ma alcune di esse sono state assegnate anche ad altri generi di rinoceronti simili, come \"Brachydiceratherium\" e \"Brachypotherium\".\nSembra che la prima specie ad apparire sia stata \"Diaceratherium lamilloquense\", dell'Oligocene superiore francese, anche se resti attribuiti a \"Diaceratherium\", trovati in livelli leggermente pi\u00f9 antichi in Thailandia, potrebbero far supporre un'origine asiatica di questa linea evolutiva (Marivaux et al., 2004). All'inizio del Miocene il genere si diversific\u00f2 con numerose specie (ad esempio \"D. asphaltense\" e \"D. tomerdingense\") in tutta l'Europa occidentale e centrale, mentre la specie \"D. lemanense\" (conosciuta fin dall'Oligocene) \u00e8 probabilmente attribuibile a un altro genere pi\u00f9 basale, \"Brachydiceratherium\". Sempre nel corso del Miocene inferiore \"Diaceratherium\" si diversific\u00f2 ulteriormente, con specie come \"D. aginense\" e \"D. aurelianense\". Alla fine del Miocene inferiore solo la specie \"D. aurelianense\" era ancora diffusa, e venne infine rimpiazzata da rinoceronti pi\u00f9 specializzati del genere \"Brachypotherium\" (alla quale era precedentemente attribuita, come la specie \"D. brachypus\").\nPaleoecologia.\nCome tutti i teleoceratini, anche \"Diaceratherium\" era adattato a una vita semiacquatica, forse simile a quella degli odierni ippopotami. \u00c8 probabile che, come il suo simile \"Prosantorhinus\", anche \"Diaceratherium\" passasse la maggior parte del tempo nei pressi di ambienti palustri, brucando vegetazione acquatica e tenera."}
{"id": "4113570", "revid": "287204", "url": "https://it.wikipedia.org/wiki?curid=4113570", "title": "Occhiali neri (romanzo)", "text": "Occhiali neri (titolo originale \"The Black Spectacles\" nell'edizione inglese o \"The Problem of the Green Capsule\" nell'edizione americana) \u00e8 un romanzo giallo di John Dickson Carr del 1939. \u00c8 il decimo della serie che ha per protagonista il dottor Gideon Fell. \nTrama.\nMarcus Chesney \u00e8 un ricchissimo proprietario agricolo con l'hobby della psicologia. La sua teoria preferita \u00e8 che l'uomo medio \u00e8 assolutamente incapace di rendersi conto di cosa ha realmente visto o sentito, e le testimonianze, nei tribunali o altrove, sono sempre inaffidabili. Quando nel paesino di Sodbury Cross, dove Marcus vive con il fratello Joe e la nipote Marjorie, si verifica un avvelenamento di massa (ad opera apparentemente di un pazzo criminale), la polizia brancola nel buio. Marcus per\u00f2 crede di sapere cosa sia effettivamente successo e allo scopo di dimostrarlo organizza in casa sua un piccolo spettacolo, filmato anche da una cinepresa, al termine del quale i suoi ospiti dovranno descrivere esattamente cosa hanno visto sulla scena. Ma prima che si possa dare il via alle domande, Marcus crolla al suolo; \u00e8 stato avvelenato con del cianuro. L'assassino, travestito, si \u00e8 mosso sulla scena sotto gli occhi di tutti, eppure nessuno dei testimoni, proprio come Marcus sosteneva, \u00e8 in grado di fornire elementi utili alla polizia. Solo l'intervento del dottor Fell potr\u00e0 sbrogliare una matassa estremamente ingarbugliata e fare luce non solo sul problema di chi abbia ucciso Marcus Chesney, ma anche sugli enigmi dello spettacolo che il morto ha recitato fino all'ultimo respiro.\nCritica.\n\"La versione di Carr di \"Carte in tavola\" di Agatha Christie e, come quel libro, una storia tanto brillante e inagnnevole quanto il lettore possa desiderare. Il ricco dilettante Marcus Chesney usa un test di osservazione psicologica per dimostrare il metodo usato per avvelenare diversi bambini, facendo in modo di scagionare da ogni sospetto sua nipote Marjorie. Lei e altre due persone stavano assistendo all'omicidio di Chesney sul palcoscenico, in piena vista l'uno dell'altro; e il fratello di Chesney, l'unico altro possibile sospetto, ha un alibi di ferro. Nessuno avrebbe potuto commettere il crimine - eppure \u00e8 stato commesso. Questo \u00e8 l'autentico tocco di Carr, e la soluzione \u00e8 tipica del Carr degli anni '30: assolutamente brillante, assolutamente sorprendente e assolutamente convincente.\""}
{"id": "4113572", "revid": "285927", "url": "https://it.wikipedia.org/wiki?curid=4113572", "title": "Ordine di Eccellenza", "text": ""}
{"id": "4113578", "revid": "380453", "url": "https://it.wikipedia.org/wiki?curid=4113578", "title": "Vanessa V\u00e9lez", "text": "Carriera.\nClub.\nLa carriera professionistica di Vanessa V\u00e9lez inizia nella stagione 2003, quando esordisce nella Liga de Voleibol Superior Femenino con le , dove milita per sette annate e con cui viene premiata come rising star della LVSF 2004 e vince lo scudetto nel campionato 2005. \nNella stagione 2010 viene ingaggiata dalle , con le quali riesce a superare la quota dei 1000 punti in carriera, ma a met\u00e0 stagione passa alle , con le quali si aggiudica il suo secondo scudetto.\nNel campionato 2013 approda alle , ma a met\u00e0 stagione ritorna alle , dove milita fino al termine della Liga de Voleibol Superior Femenino 2016, dopo la quale prende una pausa per maternit\u00e0. Fa quindi ritorno in campo nella stagione 2019 con le neonate , dove gioca per un biennio, prima di approdare per la Liga de Voleibol Superior Femenino 2021 alle .\nNazionale.\nNel 2004 esordisce nella nazionale portoricana, con la quale prende parte a diverse competizioni minori, aggiudicandosi la medaglia di bronzo ai XX Giochi centramericani e caraibici. In seguito vince un altro bronzo alla Coppa panamericana 2014."}
{"id": "4113579", "revid": "1305772", "url": "https://it.wikipedia.org/wiki?curid=4113579", "title": "Talvacchia", "text": "Talvacchia \u00e8 una frazione di Ascoli Piceno situata a 630 metri s.l.m. sopra un colle posto nella sponda marchigiana della diga artificiale dell'omonimo lago di Talvacchia.\nOrigini del nome.\nSecondo alcuni studi, l'origine del nome \u00e8 Thalvache (\"Thal\"- valle \"Wache\"- guardia) di origine longobarda, legata all'invasione di quella parte di territorio nell'alto Medioevo.\nTuttavia l'assenza di castelli o fortificazioni nel borgo (ad eccezione del vicino castello di Rufignano) rende altamente improbabile questa ipotesi.\nSe si analizzano tutti i nomi dati al borgo nei secoli:\nTalvacla (1331)\nVille Talvacchie (1390)\nTalvaghie, Talavacchia (ante 1439)\nTalmacchia (1458)\nVilla Talis Vachie (1553)\nTalivacchia (1458)\nsi presumere che l'origine del nome sia dovuta alla presenza di un'antica vaccheria medioevale (derivando dalle parole latine \"talis\" e \"vachie\")\nStoria.\nLe origini dell'abitato di Talvacchia, sono legate al Castello di Rufignano, antica fortificazione costruita sopra il \"colle della Regina\", sommit\u00e0 posta tra l'abitato di Talvacchia e quello di Colonna.\nPer tutto il medioevo i signori di Rufignano furono i feudatari di una vasta area che, posta ai confini con l'Abruzzo era un importante punto di difesa di confine. \nIl paese di Talvacchia si svilupp\u00f2 nel tardo Medioevo prima sotto le dipendenze dei nobili di Rufignano poi autonomamente, una volta che i signori di Rufignano abbandonarono il castello per trasferirsi in citt\u00e0 con il fenomeno dell'urbanesimo.\nIl paese fu costruito appena sotto la Chiesa di San Gregorio Magno Papa, posta sul punto pi\u00f9 alto del paese, di origini Farfensi.\nTalvacchia entr\u00f2 nel XV sotto l'influenza giuridica di Ascoli, venendo riconosciuta come villa cittadinata: il paese fu cos\u00ec assorbito nel Comune di Ascoli, con gli abitanti che avevano gli stessi diritti dei cittadini ascolani. Negli anni furono ricordate alcune piccole rivolte dovute alla gabelle imposte dal comune di Ascoli.\nDalla met\u00e0 del XVI secolo al 1700, furono organizzati dallo Stato Pontificio installazioni militari per combattere il brigantaggio e tenere sotto controllo il confine, data la posizione estremamente panoramica e strategica.\nTalvacchia divenne Comune Repubblicano della Repubblica Romana, posto sotto il Cantone di Acquasanta Terme (rendendosi indipendente da Ascoli) nel 1798. Sotto il suo territorio ricadevano i borghi di Funti, Colonna, Cervara, Colloto, Lisciano di Colloto, Taverna, Collegrato e Valloni.\nIl periodo Repubblicano fu tuttavia segnato, specialmente in questa zona, da violente lotte tra l'esercito Francese ed i Briganti. Presso il paese trovarono durante il periodo napoleonico riparo molti insorgenti, tanto che il reparto dell'esercito francese guidato dal generale Sebastiano Planta era diretto proprio a Talvacchia il 5-6 gennaio del 1799 per saccheggiarla ed incendiarla quando fu fermato a Ponte d'Arli dal brigante Sciabolone. Gli scontri tra briganti si ripresentarono anche durante il Risorgimento, con le violentissime repressioni del Generale Pinelli: Talvacchia fu un punto di passaggio importante posto tra San Gregorio (base del brigante Giovanni Piccioni) e la citt\u00e0 di Ascoli.\nNegli anni 60 grazie ai fondi della Cassa del Mezzogiorno, il paese fu collegato alla S.S. 4 Salaria con una strada carrabile, che parte dal borgo di Taverna di mezzo e, dopo aver attraversato il Tronto attraversa Funti, prima di raggiungere la sommit\u00e0 del crinale e ridiscendere verso il torrente Castellano per poche centinaia di metri, entrando nel paese di Talvacchia.\nTale strada avrebbe dovuto raggiungere la diga posta 150 metri pi\u00f9 a valle, nell'alveo del Castellano. Diatribe tra i proprietari terrieri per gli espropri non permisero mai la conclusione della strada, che tuttora termina, dopo un tratto sterrato, nella localit\u00e0 della \"Madonnetta\".\nGeografia antropica.\nLe frazioni nei dintorni di Talvacchia, situate in un raggio di pochi chilometri, sono:Funti (con cui divide la stessa strada comunale che si dirama dalla vecchia S.S.4 Salaria all'altezza di Taverna di Mezzo), Colloto, Pianaccerro, Lisciano di Colloto, Colonna, Cervara, Rocca di Montecalvo, San Gregorio, Fleno, Arola, Piedicava, Ponte d'Arli (Acquasanta Terme). In passato, prima del 1950/1960 quando ancora non erano state raggiunte da strade automobilistiche, queste frazioni erano unite e collegate da mulattiere che attraversavano valli, boschi e le creste dei monti. I vari luoghi del territorio ove erano orti, prati, pascoli, castagneti, vigneti erano raggiungibili tramite sentieri a tutt'oggi segnalati sulle cartine come percorsi trekking.\nNel 2020 Talvacchia \u00e8 stata inserita nella quinta tappa del percorso \"Il grande anello dei borghi ascolani\" al centro del percorso di trekking che va da Valledacqua a Coperso.\nEventi.\nNel giugno del 2011 Talvacchia \u00e8 stata tappa del Festival dell'Appennino. I partecipanti partirono da Talvacchia per raggiungere la vicina Cervara con una carovana d'asino a seguito e attraverso l'antica mulattiera raggiunsero Cervara dove si svolse un convegno sul brigantaggio pre e post unitario e un concerto di musica popolare.\nCuriosit\u00e0.\nMolti siti di cartografia elettronica e diverse mappe di navigatori satellitari, rappresentano la strada che da Taverna di Mezzo conduce a Talvacchia connessa con l'omonima diga e la strada che costeggia il Castellano collegando Ascoli Piceno a Castel Trosino e Valle Castellana.\nMolte persone, tratte in inganno da tali indicazioni una volta giunte al paese sono costrette a tornare verso la citt\u00e0 di Ascoli per riprendere la strada per il Lago e per Valle Castellana nella zona di Porta Cartara."}
{"id": "4113583", "revid": "36426", "url": "https://it.wikipedia.org/wiki?curid=4113583", "title": "Mos\u00e8 che difende le figlie di Ietro", "text": ""}
{"id": "4113584", "revid": "298229", "url": "https://it.wikipedia.org/wiki?curid=4113584", "title": "Adam Gemili", "text": "In carriera si \u00e8 laureato campione europeo dei 200 metri piani a e campione mondiale juniores dei 100 metri piani a Barcellona 2012; gareggia per la societ\u00e0 Blackheath &amp; Bromley Harriers AC.\nBiografia.\nPrima di dedicarsi totalmente all'atletica leggera, Gemili ha praticato calcio, giocando fino al 2012 nella societ\u00e0 Dagenham &amp; Redbridge.\nLa prima importante affermazione di Gemili nell'atletica avviene nel 2011 quando vince due medaglie d'argento nei 100 metri piani e nella staffetta 4\u00d7100 metri agli Europei juniores tenutisi a Tallinn.\nDurante lo stesso anno, nella finale nazionale juniores, Gemili arriva primo nei 200 metri piani con un tempo di 20\"98, miglior prestazione juniores in Europa nel 2011.\nIl 2 giugno 2012, al Gala Sparkassen di Ratisbona, Gemili ottiene la qualificazione nei 100 metri piani per i Giochi olimpici di Londra con un tempo di 10\"11 durante le batterie (personale abbassato di 3 centesimi in finale con 10\"08), battendo il suo precedente record personale di 10\"23. Quel 10\"08 risulta la seconda prestazione britannica juniores sui 100 metri, subito dietro i 10\"06 di Dwain Chambers.\nNello stesso anno partecipa ai Mondiali juniores dove vince la medaglia d'oro, stabilendo il nuovo record dei campionati. Con il tempo di 10\"05 ottenuto nella competizione, Gemili diventa il secondo atleta europeo juniores pi\u00f9 veloce, dietro solo a Christophe Lemaitre, e davanti al connazionale Dwain Chambers.\nIl 4 agosto partecipa ai Giochi olimpici di Londra 2012 dove si qualifica per le semifinali dei 100 m piani. Il giorno successivo, in semifinale, corre in 10\"06, tempo vicinissimo al suo record personale ma che tuttavia non gli permette di qualificarsi per la finale, poi vinta da Usain Bolt.\nIl 7 giugno 2015 scende per la prima volta sotto i 10\" nei 100 metri giungendo secondo, alle spalle di Marvin Bracy, nel Birmingham Grand Prix valido per la Diamond League, risultando il centesimo atleta ad infrangere tale barriera."}
{"id": "4113595", "revid": "767487", "url": "https://it.wikipedia.org/wiki?curid=4113595", "title": "The Rose of Old St. Augustine", "text": "The Rose of Old St. Augustine \u00e8 un cortometraggio muto del 1911 sceneggiato e diretto da Otis Turner.\nLa protagonista del film era Kathlyn Williams. Tra gli interpreti, Tom Mix che appare nei panni di un indiano.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 1\u00ba giugno 1911."}
{"id": "4113598", "revid": "1373059", "url": "https://it.wikipedia.org/wiki?curid=4113598", "title": "Darius Miller", "text": "Carriera.\nHa militato nei New Orleans Hornets, dopo essere stato selezionato come 46\u00aa scelta assoluta al Draft NBA 2012."}
{"id": "4113601", "revid": "486946", "url": "https://it.wikipedia.org/wiki?curid=4113601", "title": "Plants vs. Zombies", "text": ""}
{"id": "4113609", "revid": "643662", "url": "https://it.wikipedia.org/wiki?curid=4113609", "title": "Calciatori della Nazionale ceca", "text": "In questa lista sono raccolti i calciatori che hanno rappresentato in almeno una partita la Nazionale ceca. In grassetto i calciatori ancora in attivit\u00e0.\n\"Statistiche aggiornate a luglio 2012\""}
{"id": "4113611", "revid": "287204", "url": "https://it.wikipedia.org/wiki?curid=4113611", "title": "VFTS 682", "text": "VFTS 682 \u00e8 una stella di Wolf-Rayet della Grande Nube di Magellano, situata visualmente nella costellazione del Dorado, a circa 170\u00a0000 anni luce dalla Terra. Con una massa stimata in 150 volte quella del Sole \u00e8 una delle stelle pi\u00f9 massicce conosciute.\nSi trova circa 30 parsec a nord-est del massiccio ammasso aperto R136, nella Nebulosa Tarantola."}
{"id": "4113614", "revid": "767487", "url": "https://it.wikipedia.org/wiki?curid=4113614", "title": "The Schoolmaster of Mariposa", "text": "The Schoolmaster of Mariposa \u00e8 un cortometraggio muto del 1910 diretto da Francis Boggs. Basato su un soggetto di Lanier Bartlett, era interpretato da Hobart Bosworth nel ruolo del titolo e da Betty Harte.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina . usc\u00ec nelle sale cinematografiche degli Stati Uniti il 15 settembre 1910."}
{"id": "4113615", "revid": "767487", "url": "https://it.wikipedia.org/wiki?curid=4113615", "title": "Il grande e potente Oz", "text": "Il grande e potente Oz (\"Oz the Great and Powerful\") \u00e8 un film del 2013 diretto da Sam Raimi e con protagonisti James Franco, Mila Kunis, Michelle Williams e Rachel Weisz. Il film si basa sul famoso romanzo di Lyman Frank Baum \"Il meraviglioso mago di Oz\", ed \u00e8 l'ideale prequel del film del 1939 \"Il mago di Oz\".\nTrama.\nKansas, 1905. Il giovane ed eccentrico Oscar Diggs lavora come illusionista in un piccolo circo sotto il nome di \"Il grande e potente Oz\" e sogna di essere riconosciuto come un grande mago. Annie, la donna che lui ama ma con la quale non vuole impegnarsi perch\u00e9 non vuole essere un brav'uomo bens\u00ec un grand'uomo, gli annuncia che sta per sposarsi. Oscar \u00e8 anche un donnaiolo incallito, il che gli causa dei guai con l'uomo forzuto del circo, quando questo scopre che ha flirtato con sua moglie. Oscar gli sfugge salendo sulla mongolfiera del circo, venendo risucchiato da un improvviso tornado. Mentre \u00e8 alla merc\u00e9 del capriccio della natura, Oscar supplica Dio di risparmiargli la vita, promettendo che cercher\u00e0 di essere un uomo migliore.\nFinita la surreale tempesta, Oscar atterra in una variopinta e bizzarra terra magica e viene trovato da Theodora, la \"strega buona\", la quale, affascinata, crede che Oscar sia il prescelto di una profezia secondo la quale egli eliminer\u00e0 la \"strega cattiva\" che ha assassinato il Re di Oz, e diverr\u00e0 a sua volta il nuovo sovrano. Dopo aver sentito che il Mago da tutti atteso entrer\u00e0 in possesso di un enorme tesoro d'oro, Oscar decide di far credere a tutti di essere il prescelto e si immedesima nel suo stesso alter ego, all'oscuro dei pericoli che dovr\u00e0 affrontare. I due s'incamminano cos\u00ec per il sentiero di mattoni gialli per raggiungere la Citt\u00e0 di Smeraldo, la capitale del regno. Lungo la strada, Theodora e Oscar si baciano e la strega si innamora dell'uomo, anche se lui non ricambia i suoi sentimenti ma la asseconda. Oscar salva anche la vita di Finley, una piccola scimmia volante, da un leone, usando i suoi trucchi da circo. Come ringraziamento Finley giura a Oscar che sar\u00e0 per tutta la vita il suo fedele servitore, ed egli gli rivela di non essere il prescelto, quindi gli ordina di mantenere la menzogna, con grande irritazione di Finley.\nGiunti alla Citt\u00e0 di Smeraldo, Oscar incontra Evanora, sorella di Theodora, colei che custodisce il trono del Mago fino all'arrivo del prescelto. Dopo essere stato informato che solo spezzando la bacchetta magica della strega cattiva potr\u00e0 annientarla, Oscar s'incammina per la Foresta Oscura insieme a Finley. Lungo la strada i due si fermano nel devastato Paese di Porcellana, dove incontrano una piccola bambina di porcellana, piangente e con le gambe spezzate. Oscar riesce a ripararla usando della colla, quindi viene informato che il paese \u00e8 stato distrutto dalle scimmie volanti della strega cattiva. I tre proseguono la loro strada per la Foresta Oscura e incontrano Glinda, la supposta strega cattiva, che per\u00f2 si rivela essere una strega buona, la Strega Buona del Sud, nonch\u00e9 figlia del Re defunto. Evanora \u00e8 quindi la vera strega cattiva, che spia il gruppo di Oscar da una sfera di cristallo. Sfruttando l'amore che Theodora prova per Oscar, Evanora la inganna facendole credere che egli stia facendo la corte sia a lei che a Glinda. Offre poi una mela stregata alla sorella disperata, che per\u00f2 tramuta Theodora in un'orrenda strega malvagia col mento appuntito e la pelle verde.\nLe due streghe malvagie mandano le Scimmie Volanti ad uccidere il gruppo di Oz, ma Glinda (somigliante ad Annie) riesce a portare tutti in salvo, sollevando della nebbia magica per nascondersi alla vista dei nemici e con delle bolle magiche trasporta tutti nel suo regno. Glinda si rivela essere a conoscenza del segreto di Oscar, tuttavia crede lo stesso che egli possa aiutarla a fermare Evanora. Quando Oscar prende malvolentieri il comando di una \"armata\" composta dai popoli degli Stagnini, dei Minutoli e dei Quadrangoli, Theodora assedia il regno di Glinda e prende di mira Oscar, mostrandogli il suo nuovo mostruoso aspetto da Strega Malvagia dell'Ovest; prima di essere respinta da Glinda, Theodora giura di tornare con l'esercito della Citt\u00e0 di Smeraldo.\nOscar si rende conto degli errori commessi ma \u00e8 convinto di non essere in grado di guidare il buon popolo di Oz. L'illusionista esprime i propri dubbi a Glinda e le confessa di non essere il mago che lei attendeva, bens\u00ec soltanto un cialtrone. Sta quindi per rinunciare all'impresa, ma la fiducia riposta in lui da Glinda e dalla bambina di porcellana gli infonde coraggio: mentre, con trasporto, Oscar racconta alla bambina del suo \"eroe\", Thomas Edison, gli si accende la lampadina di una grande idea: sfrutter\u00e0 tutti i trucchi illusionistici che conosce, aggiornati alle pi\u00f9 recenti scoperte tecnologiche, per combattere le streghe cattive: decide quindi di riscattarsi formulando un piano per salvare il popolo di Oz.\nIl giorno seguente le due streghe malvagie osservano l'esercito di Oscar marciare verso la Citt\u00e0 di Smeraldo avvolto nella nebbia di Glinda e cos\u00ec mandano loro addosso le Scimmie Volanti per annientarli. Esse scoprono per\u00f2 troppo tardi che l'armata \u00e8 in realt\u00e0 composta da spaventapasseri meccanici creati dai Minutoli e dai Quadrangoli, cos\u00ec esse soccombono al magico sonno provocato dal campo dei papaveri velenosi, tranne due, che riescono a catturare Glinda e a trascinarla in citt\u00e0 dalle malvagie sorelle, dove esse intendono torturarla pubblicamente al cospetto di tutti i cittadini. Oscar e la sua \"armata\" riescono ad infiltrarsi nella Citt\u00e0 di Smeraldo con l'aiuto dell'araldo nano Knuck, ma poi li abbandona per scappare da Oz con una nuova mongolfiera dopo aver sottratto parte del tesoro della citt\u00e0, ma Theodora fa esplodere il pallone in cielo, cosicch\u00e9 tutti credono che il mago sia morto.\nTutto ci\u00f2 in realt\u00e0 era solamente un bluff architettato da Oscar con il maestro Stagnino. Ingannando i presenti con la sua presunta \"vera forma\" (in realt\u00e0 \u00e8 solo la sua faccia proiettata su una colonna di fumo, attraverso un prassinoscopio realizzato dagli Stagnini) e \"scatenando le stelle\" (ovvero servendosi di fuochi d'artificio), Oscar riesce a far fuggire Evanora spaventandola e a rispondere ai ripetuti attacchi di Theodora con altri razzi, i quali fanno fuggire la strega con l'avviso di Oscar che, in caso ritrovasse il suo animo buono, sarebbe ben accetta. Theodora rifiuta e vola via verso il Paese dell'Ovest, lasciando Oscar rattristato.\nGlinda, frattanto, viene liberata grazie all'aiuto della Fanciulla di Porcellana che le riporta la bacchetta magica e a quel punto si scontra a duello con Evanora. Durante la battaglia la collana di quest'ultima si spezza e con essa si dissolve la magia della strega, che trasmuta rivelando il suo vero aspetto di vecchia deforme. Al termine del combattimento Evanora viene quindi bandita da Glinda dalla Citt\u00e0 di Smeraldo e, trascinata in volo dalle scimmie volanti, fugge via nel Paese dell'Est.\nOscar, divenuto il sovrano di Oz, installa una versione miniaturizzata del suo proiettore nella sala del trono, e premia i suoi compagni con dei doni: al maestro Stagnino regala il proprio coltellino multiuso, allo scontroso Knuck regala una mascherina di carta a forma di sorriso, libera Finley dall'essere suo servo donandogli l'amicizia e infine la Fanciulla di Porcellana accetta i compagni di Oscar come una nuova famiglia. Alla fine, quest'ultimo prende Glinda in disparte portandola dietro le tende del proiettore, dove i due si baciano dopo che Oscar l'ha ringraziata per averlo reso un uomo migliore.\nProduzione.\nNel 2010, Joe Roth, produttore di \"Alice in Wonderland\", propose al presidente di produzione Disney, Sean Bailey, l'intenzione di adattare sul grande schermo una nuova storia basata sul romanzo di Lyman Frank Baum \"Il meraviglioso mago di Oz\". L'idea di Roth era di creare un prequel del famoso adattamento del 1939 \"Il mago di Oz\", focalizzando la storia sul passato del mago protagonista e sul suo arrivo a Oz dal Kansas, dov'era un mago ciarlatano. Ad aprile 2010, mentre gli sceneggiatori Mitchell Kapner e David Lindsay-Abaire erano al lavoro sulla \"script\" della pellicola, Sam Mendes e Adam Shankman entrarono in trattative per dirigere la pellicola, mentre Robert Downey Jr. venne contattato per interpretare il protagonista Oz. Ad ottobre, alla regia venne assunto Sam Raimi, mentre l'attore Robert Downey, Jr. declin\u00f2 il ruolo da protagonista. Johnny Depp venne ritenuto un possibile sostituto. A febbraio 2011, per\u00f2, la produzione assunse James Franco per la parte. Questo \u00e8 il primo film a cui Raimi e Franco lavorano assieme dopo la conclusione della trilogia di \"Spider-Man\". La Disney stanzi\u00f2 un budget di circa 200 milioni di dollari per il film.\nDurante la produzione, Raimi ebbe dei diverbi con i produttori riguardo alla scelta del cast. Raimi, infatti, intendeva assumere Hilary Swank per il ruolo di Glinda dopo il rifiuto di Blake Lively, ma la Disney lo costrinse ad assumere Michelle Williams per la parte. Nel giugno 2011, la produzione annunci\u00f2 che Danny Elfman avrebbe composto la colonna sonora del film. Elfman e Raimi ebbero un diverbio durante la produzione di \"Spider-Man 2\" e dichiararono che non avrebbero pi\u00f9 lavorato insieme. Tuttavia ebbero modo di riappacificarsi poco dopo. Il 19 febbraio 2013 \u00e8 stato inoltre diffuso online il brano di Mariah Carey \"Almost Home\", inciso appositamente per la colonna sonora del film.\nRiprese.\nLe riprese del film cominciarono nel Michigan il 27 luglio 2011.\nColonna sonora.\nLa colonna sonora del film \u00e8 stata interamente composta da Danny Elfman ed \u00e8 disponibile per l'acquisto a partire dal 5 marzo 2013.\nIl 19 febbraio 2013 viene pubblicata ufficialmente \"Almost Home\", motivo principale del film, scritta e interpretata da Mariah Carey.\nDistribuzione.\nIl primo teaser trailer ufficiale in inglese del film \u00e8 stato distribuito online il 12 luglio 2012, in occasione della presentazione della pellicola al San Diego Comic-Con International. Il teaser trailer in italiano \u00e8 stato invece distribuito in esclusiva da Yahoo! il 13 luglio. Il 14 novembre \u00e8 stato inoltre distribuito il full trailer in lingua originale del film, seguito subito da quello italiano.\nLa premi\u00e8re mondiale del film si \u00e8 tenuta ad Hollywood al El Capitan Theatre il 13 febbraio 2013, a cui \u00e8 seguita il 1\u00ba marzo quella europea, tenutasi a Londra.\nIl film \u00e8 stato distribuito nelle sale italiane, argentine, australiane, neozelandesi, ceche, danesi, tedesche, ungheresi, russe, di Hong Kong e Singapore a partire dal 7 marzo 2013 ed \u00e8 stato proiettato negli Stati Uniti, in Canada, Regno Unito, Irlanda, Brasile, Giappone, Bulgaria, Lituania, Polonia e Turchia a partire dall'8 marzo.\nIncassi.\nNel weekend di apertura in Nord America il film ha incassato . Complessivamente, il film ha incassato in Nord America e nel resto del mondo per un totale in tutto il mondo, a fronte di un budget di produzione di 215 milioni di dollari."}
{"id": "4113616", "revid": "1149807", "url": "https://it.wikipedia.org/wiki?curid=4113616", "title": "Di(e)ce", "text": " \u00e8 un manga scritto da Saki Ot\u014d e disegnato da Kana Yamamoto. \u00c8 stato serializzato dal 2007 al 2010 su \"Monthly Comic Zero Sum\" ed in seguito raccolto in sei volumi \"tank\u014dbon\", pubblicati da Ichijinsha. Una versione in italiano \u00e8 stata edita da RW Edizioni con l'etichetta Goen.\nLa storia parla di due migliori amici, Kazuki Naruse e Haruki Koutake. Nonostante non abbiano legami di sangue, si somigliano molto e sono entrambi nati l'11 novembre. Il giorno del loro 16\u00ba compleanno, il gioco di uccisioni e sopravvivenza, chiamato di[e]ce, comincia, rivelando che i due ragazzi sono due re che devono uccidersi a vicenda per completare il gioco.\nTrama.\nLa storia ha inizio nella Seitokou Academy, che si trova nell'area immaginaria Boudo, Tokyo. L\u00ec il re dei giochi arcade, Kazuki Naruse, \u00e8 il miglior amico del presidente del consiglio studentesco, Haruki Koutake. Sono fisicamente molto simili e sono nati lo stesso giorno, l'11 novembre. Il giorno del loro 16\u00ba compleanno, un gioco di sopravvivenza, di[e]ce, comincia. Kazuki e Haruki si rivelano essere re del gioco, e, non potendo esistere due re, uno deve uccidere l'altro. Mentre incontrano vari giocatori come Sion e Gara, i due cercano di uccidersi a vicenda.\nMedia.\nDrama CD.\nIl 25 dicembre 2008, \u00e8 stato pubblicato un drama CD di \"di[e]ce\". \u00c8 composto da otto tracce, sette narranti la storia e una composta da commenti."}
{"id": "4113629", "revid": "660068", "url": "https://it.wikipedia.org/wiki?curid=4113629", "title": "Marie George Pascal", "text": ""}
{"id": "4113635", "revid": "767487", "url": "https://it.wikipedia.org/wiki?curid=4113635", "title": "Michael Shayne e l'enigma della maschera", "text": "Michael Shayne e l'enigma della maschera (\"Dressed to Kill\") \u00e8 un film del 1941 diretto da Eugene Forde. La sceneggiatura si basa sul romanzo \"The Dead Take No Bows\" di Richard Burke, pubblicato a Boston nel 1941 e sul personaggio di Michael Shayne, creato da Brett Halliday.\nTrama.\nMichael Shayne sta per convolare a giuste nozze ma nell'albergo vicino si sentono sparare dei colpi. Il detective comincia a investigare e i morti si sommano ai morti. Il matrimonio va in fumo e Michael resta ancora scapolo e libero.\nProduzione.\nIl film fu prodotto dalla Twentieth Century Fox Film Corporation che compr\u00f2 i diritti del romanzo di Richard Burke gi\u00e0 prima che fosse pubblicato. Venne girato ai 20th Century Fox Studios al 10201 di Pico Blvd. a Century City, Los Angeles con il titolo di lavorazione \"The Dead Take No Bows\" dal 28 aprile a met\u00e0 maggio 1941.\nDistribuzione.\nIl copyright del film, richiesto dalla Twentieth Century-Fox Film Corp., fu registrato l'8 agosto 1941 con il numero LP10658.\nDistribuito dalla Twentieth Century Fox Film Corporation, il film usc\u00ec nelle sale cinematografiche USA l'8 agosto 1941."}
{"id": "4113642", "revid": "767487", "url": "https://it.wikipedia.org/wiki?curid=4113642", "title": "Candidato a sorpresa", "text": "Candidato a sorpresa (\"The Campaign\") \u00e8 un film del 2012 diretto da Jay Roach, che ha come protagonisti Will Ferrell e Zach Galifianakis.\nTrama.\nCam Brady \u00e8 un deputato del Partito Democratico di grande esperienza, che commette per\u00f2 una gaffe poco prima delle elezioni. Una coppia di ultra milionari trama allora contro di lui, spalleggiando il suo ingenuo rivale Marty Huggins, padre di famiglia e direttore del locale Ufficio del Turismo, che si candida per i Repubblicani. Inizialmente impacciato, l'uomo guadagna pian piano terreno, sostenuto anche dalle conoscenze politiche della sua famiglia: la campagna elettorale diventa ben presto una gara a colpi bassi tra i due candidati. Alla fine sar\u00e0 Brady, spalleggiato da coloro che fino a quel momento avevano finanziato la campagna elettorale di Marty, a vincere, ma dopo aver ascoltato il discorso di Marty sui doveri che un politico dovrebbe perseguire, decide di ritirarsi dalla candidatura, facendo quindi eleggere l'avversario.\nScena durante i titoli di coda.\nI fratelli Motch vengono accusati da una commissione presieduta da Marty Huggins di finanziamento illecito ai candidati; sebbene tale reato fosse stato dichiarato illegittimo dalla Corte Suprema, Marty, grazie al suo segretario generale Cam Brady, riesce ad incastrare i due per aver fatto entrare negli Stati Uniti un criminale internazionale: Tim, l'organizzatore della campagna di Marty.\nPromozione.\nDopo il lancio di alcuni poster \"elettorali\", l'11 luglio 2012 \u00e8 stato diffuso online il trailer italiano del film.\nIl personaggio Cam Brady omaggia i due giocatori della NFL Cam Newton e Tom Brady.\nDistribuzione.\nIl film \u00e8 uscito nelle sale statunitensi il 10 agosto 2012, mentre la distribuzione italiana \u00e8 avvenuta per il 21 settembre 2012.\nCensura.\nEsistono due versioni del film, una censurata ed un'altra estesa (contenente 10 minuti di girato in pi\u00f9)."}
{"id": "4113643", "revid": "767487", "url": "https://it.wikipedia.org/wiki?curid=4113643", "title": "Honeymoon Hospital", "text": "Honeymoon Hospital \u00e8 un cortometraggio muto del 1926 diretto da Eugene Forde e Zion Myers. I due registi girarono insieme ancora tre film. Per Forde, questo fu il debutto da regista. Nei credits, il suo nome appare come Gene Forde.\nProduzione.\nIl film fu prodotto dalla Fox Film Corporation (con il nome Imperial Comedies).\nDistribuzione.\nDistribuito dalla Fox Film Corporation, il film - un cortometraggio in due rulli - usc\u00ec nelle sale cinematografiche USA il 17 ottobre 1926."}
{"id": "4113647", "revid": "35707", "url": "https://it.wikipedia.org/wiki?curid=4113647", "title": "C'\u00e8 Sartana... vendi la pistola e comprati la bara", "text": ""}
{"id": "4113650", "revid": "86599", "url": "https://it.wikipedia.org/wiki?curid=4113650", "title": "Shun-ei Izumikawa", "text": "Il Minor Planet Center gli accredita la scoperta di due asteroidi, effettuate tra il 1990 e il 1991, entrambe in collaborazione con Osamu Muramatsu."}
{"id": "4113651", "revid": "287204", "url": "https://it.wikipedia.org/wiki?curid=4113651", "title": "85511 Celnik", "text": "85511 Celnik \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,4269898\u00a0UA e da un'eccentricit\u00e0 di 0,2034193, inclinata di 2,38239\u00b0 rispetto all'eclittica.\nL'asteroide \u00e8 dedicato all'astronomo tedesco Werner E. Celnik."}
{"id": "4113653", "revid": "124430651", "url": "https://it.wikipedia.org/wiki?curid=4113653", "title": "Fair play finanziario", "text": "Il fair play finanziario \u00e8 un progetto introdotto dal comitato esecutivo UEFA nel settembre 2009 che mira a non far estinguere i debiti contratti dalle societ\u00e0 calcistiche e ad indurle nel lungo periodo ad un auto-sostentamento finanziario.\nL'idea di fair play finanziario nasce dal fatto che le disparit\u00e0 tra le societ\u00e0, nel calcio moderno, sono sempre pi\u00f9 spesso dovute ad un fattore economico piuttosto che ad uno sportivo. Oltre a questo, i dirigenti UEFA si sono resi conto che spesso queste si trovano costrette a far fronte a situazioni di indebitamento a causa delle enormi spese sostenute per rafforzare la squadra in sede di calciomercato. \u00c8 probabile che sia stata, tra le altre, la campagna acquisti del 2009 del Real Madrid a smuovere definitivamente i dirigenti UEFA.\nIl fair play finanziario \u00e8 stato presentato dall'UEFA come uno degli undici valori che questa federazione promuove. Michel Platini ne divenne subito uno dei maggiori promotori e sin dalla nascita lo ha ritenuto fondamentale per il benessere del calcio:\nObiettivi.\nIl piano di fair play finanziario si prefigge diversi obiettivi:\n\u00c8 stato anche redatto il manuale ufficiale UEFA del fair play finanziario che spiega il tutto pi\u00f9 dettagliatamente. Per assicurarsi di raggiungere tutti gli obiettivi \u00e8 stato istituito il Panel di controllo finanziario, formato da otto esperti indipendenti e un presidente, che controlla la corretta applicazione dei criteri di Licenza UEFA Pro.\nMonitoraggio delle societ\u00e0.\nLe societ\u00e0 verranno controllate dalla UEFA a partire dal 2011 fino ad arrivare ad inizio stagione 2014, sulla base di tre punti fondamentali:\nLe societ\u00e0 che non avranno raggiunto gli obiettivi nel 2014 rischieranno di non poter pi\u00f9 partecipare alle competizioni UEFA. Michel Platini e altri dirigenti UEFA si sono pi\u00f9 volte soffermati sul punto 3, ritenendo fondamentale che le societ\u00e0 non investano pi\u00f9 di quanto non permettono gli introiti. In ogni caso la normativa lascia ancora un margine di tolleranza nella gestione di eventuali perdite di esercizio, consentendo perdite fino a 5 milioni di euro pi\u00f9 altre deroghe speciali fino al 2018 per perdite da 45 a 30 milioni, se ripianate tempestivamente dagli azionisti di riferimento.\nCritiche.\nNel corso degli anni il fair play finanziario \u00e8 stato oggetto di critiche, in quanto si ritiene che esso abbia aumentato la distanza tra i club in possesso di grandi risorse economiche e gli altri, e di conseguenza abbia cristallizzato i rapporti di forza nel calcio europeo."}
{"id": "4113655", "revid": "50981884", "url": "https://it.wikipedia.org/wiki?curid=4113655", "title": "Saturno (mitologia)", "text": ""}
{"id": "4113664", "revid": "288300", "url": "https://it.wikipedia.org/wiki?curid=4113664", "title": "11 valori UEFA", "text": ""}
{"id": "4113665", "revid": "1310927", "url": "https://it.wikipedia.org/wiki?curid=4113665", "title": "Poh\u00e1r FA\u010cR 2012-2013", "text": "La Coppa della Repubblica Ceca 2012-2013 di calcio (in ceco \"Poh\u00e1r FA\u010cR\") \u00e8 stata la 20\u00aa edizione del torneo. La competizione \u00e8 iniziata il 19 luglio 2012 ed \u00e8 terminata il 17 maggio 2013. Lo Jablonec ha vinto il trofeo per la seconda volta."}
{"id": "4113668", "revid": "729019", "url": "https://it.wikipedia.org/wiki?curid=4113668", "title": "Bank of the West Classic 2012 - Qualificazioni singolare", "text": "Le qualificazioni del singolare del Bank of the West Classic 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4113675", "revid": "1543377", "url": "https://it.wikipedia.org/wiki?curid=4113675", "title": "Sai Tia Kaphut", "text": "Divenne re nel 1441 dopo 3 anni di interregno di un consiglio di Stato presieduto da alti prelati, instaurato dopo la morte della sanguinaria regina Keo Phim Fa, giustiziata nel 1438. Lan Xang stava uscendo da uno dei periodi pi\u00f9 oscuri della sua storia, dominato dagli intrighi della stessa Keo Phim Fa e dalle lotte interne tra fazioni dell'aristocrazia. L'evento pi\u00f9 importante del regno di Sai Tia Kaphut fu l'invasione vietnamita, che costrinse il sovrano alla fuga dalla capitale nel 1479 e all'abdicazione in favore del figlio, che nel frattempo aveva sconfitto le armate vietnamite.\nLe cronache che lo menzionano provengono dagli antichi annali di Lan Xang, di Lanna, di Ayutthaya e di Birmania, che differiscono tra loro. Gli annali di Lan Xang furono tradotti in altre lingue ed interpretati in diversi modi, dando luogo a controversie sull'attendibilit\u00e0 dei riferimenti storici. La principale tra le critiche che determinarono il cambiamento del testo originale, fu dettata dalla convinzione che molti degli avvenimenti storici fossero stati omessi o distorti nell'edizione originale a maggior gloria del regno. Gli avvenimenti e le date relative alla vita di Sao Tia Kaphut non sono quindi pienamente attendibili.\nAntefatti.\nFin dai primi anni dopo la fondazione del regno da parte di re Fa Ngum nel 1354, si era creata una spaccatura tra due fazioni dell'aristocrazia di corte. Una fazione era schierata con il sovrano e legata all'Impero Khmer, che aveva fornito a Fa Ngum l'esercito con cui unific\u00f2 i principati laotiani. La nuova aristocrazia khmer creatasi a corte mise in secondo piano la vecchia nobilt\u00e0 del Regno di Mueang Sua, che reag\u00ec legandosi all'emergente Regno di Ayutthaya, lo Stato siamese che si disputava con l'Impero Khmer la supremazia nel sudest asiatico. Gli interessi siamesi erano rappresentati a corte da Keo Lot Fa, che il padre Ramathibodi I, re di Ayutthaya, aveva dato in moglie a Fa Ngum. Il conflitto tra le due frazioni si sarebbe trascinato per alcuni decenni e contribu\u00ec alla crisi del regno nel periodo in cui fu dominato da Keo Phim Fa. Nel 1431, il gi\u00e0 declinante Impero Khmer aveva subito la distruzione della capitale Angkor Thom da parte delle armate di Ayutthaya e la corte si era spostata a sud-est nella zona dell'odierna Phnom Penh. Tale evento aveva posto fine all'influenza dei khmer nel sudest asiatico.\nLa regina Keo Phim Fa aveva 11 anni quando fu fondato il regno e fu testimone di tutti gli avvenimenti che si susseguirono fino alla morte, avvenuta all'et\u00e0 di 95 anni. Assunse una crescente importanza nel campo della politica durante il regno di Lan Kham Deng (dal 1417 al 1428), che fu l'ultimo periodo di pace e stabilit\u00e0 della corte di Lan Xang. Domin\u00f2 in seguito gli affari di corte, usando i sovrani come fantocci di cui disporre a piacimento, ma aveva tramato alle loro spalle quando si era resa conto che ostacolavano i suoi piani. Fece assassinare almeno 4 dei 7 re che la precedettero, ne costrinse uno alla fuga ed un altro al suicidio prima di salire sul trono nel 1438.\nL'aristocrazia di corte, stanca dei soprusi della regina, la fece giustiziare dopo pochi mesi che era sul trono e stabil\u00ec che a capo del regno venisse posto un consiglio di stato presieduto dai due alti prelati Phra Maha Satthathiko e Phra Maha Samudhakhote, assistiti da 4 esponenti delle forze armate, che govern\u00f2 per tre anni prima di offrire il trono a Sai Tia Kaphut.\nBiografia.\nIl re Sai Tia Kaphut nacque nel 1415 nella capitale come principe Vang Buri. Era il figlio minore del sovrano Samsenthai e di Keo Yot Fa, figlia del re di Ayutthaya Intharacha. Fu per lungo tempo governatore del Principato di Vientiane con il titolo di Phragn\u00e0 Khua-Pasak. L'aristocrazia di Mueang Sua gli aveva gi\u00e0 offerto il trono di Lan Xang nel 1436, ma Vang Buri aveva rifiutato nel timore di seguire la sorte dei molti re fatti assassinare da Keo Phim Fa. Rimasto l'unico superstite dei principi di sangue reale, accett\u00f2 invece l'offerta presentata dal consiglio di Stato, il cui interregno di tre anni aveva placato le turbolenze di corte.\nDivenne re nel 1441 con il nome regale Sai Tia Kaphut, si trasfer\u00ec nella capitale e rifiut\u00f2 per diversi anni l'incoronazione. Ad uno dei due monaci che avevano presieduto il disciolto consiglio di stato, Phra Maha Satthathiko, assegn\u00f2 il posto di abate dell'importante complesso templare di Wat Manorom, mentre a capo del Wat Both-Kangmuong pose il monaco Phra Maha Kham-Phi. Concesse inoltre l'indulto a tutti i mandarini e normali cittadini del suo regno che si erano macchiati di reati amministrativi negli anni precedenti.\nRivolta di Vientiane.\nCon l'ascesa al trono di Sai Tia Kaphut, il posto di governatore di Vientiane fu assegnato al principe Mui Ton-Kham, figlio del defunto sovrano Kham Tam, che si era salvato dal complotto di Keo Phim Fa fuggendo a sud. Mui Ton-Kham fu convinto dai propri consiglieri dell'instabilit\u00e0 del regno e proclam\u00f2 l'indipendenza dei territori che amministrava. Quando il sovranno venne a sapere della rivolta, invi\u00f2 a Vientiane degli emissari che rapirono Mui Ton-Kham e lo giustiziarono in localit\u00e0 Done-Chan. Fu nominato nuovo governatore Phragn\u00e0 Chan-Ngok, nipote del re.\nGuerre con il Regno Lanna.\nNel 1441 sal\u00ec al trono di Lanna re Tilokarat, che riport\u00f2 il suo regno agli splendori del secolo precedente. Secondo le antiche cronache di Lanna, nel 1449 il suo esercito conquist\u00f2 il Regno di Nan, una citt\u00e0-stato \"(mueang)\" ai confini tra Lanna e Lan Xang su cui Mueang Sua esercitava una certa influenza. Il tentativo delle armate di Lan Xang di riprendere il controllo di Nan venne respinto nello stesso anno. Nel 1454 Lan Xang sub\u00ec la prima invasione della sua storia, le truppe Lanna arrivarono fino alle porte della capitale ma vennero respinte.\nInvasione vietnamita.\nAlcuni storiografi pensano che i vietnamiti non avessero dimenticato l'affronto subito dai laotiani 50 anni prima, quando il sovrano dell'Annam chiese l'aiuto di Lan Xang per cacciare le armate cinesi della dinastia Ming che avevano occupato il paese. Il re Lan Kham Deng assecond\u00f2 la richiesta dell'alleato, ma quando le truppe di Mueang Sua arrivarono si schierarono a fianco dei cinesi. I vietnamiti riuscirono a sconfiggere i cinesi e rimandare a Lan Xang i laotiani. Al momento non vi erano state conseguenze ed i rapporti tra le due corti erano tornati normali.\nIn una provincia di Lan Xang venne catturato nel 1478 un raro elefante bianco alto 3 metri e mezzo. Tali animali erano simbolo di regalit\u00e0 ed il governatore lo offr\u00ec a Sai Tia Kaphut. La notizia si diffuse ed il sovrano Le Thanh Tong dell'Impero Dai Viet, reduce dalla conquista dell'antico Regno Champa nel sud, chiese in prestito l'animale per farlo ammirare ai suoi sudditi. Il primo ministro ed erede al trono Kon Keo, figlio del re, fu contrariato dalla richiesta e mand\u00f2 al monarca vietnamita un pacco contenente le feci dell'elefante. Questo evento fu il \"casus belli\" che spinse i Dai Viet ad invadere Lan Xang nel 1478.\nL'esercito vietnamita fu suddiviso in cinque armate che avanzarono in cinque diverse direzioni. Prima che entrassero nel paese, il primo ministro Kon Keo organizz\u00f2 la difesa con un esercito di 200.000 uomini e 2.000 elefanti e lo dispieg\u00f2 su tre fronti. Un battaglione di 4.000 soldati lao tese con successo un'imboscata tra le montagne ad una delle colonne vietnamite. La prima sanguinosa battaglia avvenne qualche giorno pi\u00f9 tardi nella piana delle giare, nell'odierna provincia di Xiangkhoang; migliaia furono i caduti ed ebbero la meglio i vietnamiti che proseguirono l'avanzata. La successiva battaglia segn\u00f2 il tracollo dell'esercito di Lan Xang, che perse la maggior parte dei generali e lo stesso Kon Keo, annegato mentre cercava di raggiungere Mueang Sua.\nCon il nemico ormai prossimo alla capitale, re Sai Tia Kaphut fugg\u00ec verso sud via fiume con la famiglia reale e si rifugi\u00f2 a Mueang Xieng Khan. Subito dopo la fuga del re, per la prima volta nella sua storia, la capitale di Lan Xang venne espugnata. Le truppe vietnamite proseguirono la loro marcia verso il regno Lanna, ma furono respinte quando cercarono di conquistare Nan.\nLe truppe del governatore di Mueang Dan Sai principe Theng-Kham, figlio di Sai Tia Kaphut, misero in fuga i vietnamiti lasciati a presidiare Mueang Sua e li decimarono lungo la via della ritirata. Dei 4.000 ufficiali inviati dalla capitale Th\u0103ng Long, l'odierna Hanoi, solo 600 sopravvissero. Theng-Kham fece ritorno a Mueang Sua ed invi\u00f2 un'ambasciata al padre invitandolo a tornare, ma il sovrano rifiut\u00f2 ed abdic\u00f2 in favore del figlio, che sal\u00ec al trono con il nome regale Suvanna Ban Lang nel 1479. Sai Tia Kaphut rimase a Mueang Xieng Khan dove trascorse l'ultimo periodo della sua vita e dove mor\u00ec nel 1481.\nGenealogia.\nSai Tia Kaphut ebbe 9 figli e 7 figlie::"}
{"id": "4113686", "revid": "478814", "url": "https://it.wikipedia.org/wiki?curid=4113686", "title": "Vang Buri", "text": ""}
{"id": "4113687", "revid": "279320", "url": "https://it.wikipedia.org/wiki?curid=4113687", "title": "UFC on Fuel TV 4", "text": ""}
{"id": "4113688", "revid": "15756", "url": "https://it.wikipedia.org/wiki?curid=4113688", "title": "Psicoterapia adleriana", "text": "La psicoterapia adleriana \u00e8 una psicoterapia psicodinamica basata sugli assunti teorici della Psicologia individuale di Alfred Adler: \"l'uomo \u00e8 una unit\u00e0 mente/corpo indivisibile, originale e coerente nelle sue manifestazioni\"; il suo comportamento, espressione di un progetto solo in parte cosciente, \u00e8 teleologicamente orientato al perseguimento di una maggiore stabilit\u00e0 e sicurezza. Quando eventi esistenziali improvvisi, relazioni interpersonali negative, insuccessi personali o professionali, imprevisti, modificano l'immagine di s\u00e9 ed il valore dei propri obiettivi, la persona diviene insicura e disorientata.\nLa metodologia adleriana, indipendentemente dall'eziopatogenesi di eventuali disturbi mentali correlati, pu\u00f2 supportare colui che, \"con un'erronea opinione di s\u00e9 e del mondo, cio\u00e8 con mete erronee e con un erroneo stile di vita, ricorrer\u00e0 a varie forme di comportamento anormale allo scopo di difendere la propria opinione quando si trova a fronteggiare situazioni per le quali non si sente preparato a causa delle sue idee, e quindi teme un insuccesso\".\nIl setting.\nIl setting adleriano, cio\u00e8 il luogo in cui avvengono i colloqui e le modalit\u00e0 di svolgimento degli stessi, \u00e8 caratterizzato dal clima di tranquillit\u00e0 ed accoglienza che permea l'ambiente e la relazione tra paziente e terapeuta \"in un rapporto libero e, se non proprio paritario, almeno non troppo distante, fra due persone\".\nPer favorire la comunicazione e per poterne cogliere anche gli aspetti non verbali, talvolta pi\u00f9 esplicativi delle stesse parole, terapeuta e paziente siedono comodamente, di fronte, con l'intento di poter cogliere, entrambi, quanto l'altro esprime anche attraverso il tono della voce, la postura, la gestualit\u00e0, le espressioni del volto. \"Il terapeuta ha certamente una prevalenza di ruolo, ma si propone come un essere umano solidale, con sue caratteristiche non mascherate, disposto a offrire la sua esperienza e a confrontare le sue opinioni con quelle del paziente. Nell'ambito di un programma di questo tipo, che esige la spontaneit\u00e0, non sembrano ammissibili collocazioni spaziali rigide e immobilistiche.\".\nAnche la narrazione deve essere libera: \"Il paziente che prende l'iniziativa nella comunicazione non deve ... essere interrotto per un tempo sufficiente a dargli la garanzia di essere ascoltato, poich\u00e9 ci\u00f2 serve ad alleviare la sua ansia\"; \"Sin dal primo colloquio \u00e8 importante assicurare il paziente che tutto ci\u00f2 che racconta o potrebbe raccontare sar\u00e0 tenuto nella pi\u00f9 stretta confidenza\".\nInizialmente, non \u00e8 importante seguire uno schema preordinato nella raccolta delle informazioni (ci\u00f2 avverr\u00e0 successivamente), quanto piuttosto consentire ad entrambe le persone, psicoterapeuta e paziente, di familiarizzare, conoscersi, sintonizzarsi sulla stessa lunghezza d'onda, strutturare un linguaggio comune, accordarsi negli intenti. L'unicit\u00e0 e irripetibilit\u00e0 di ogni persona fa s\u00ec che il \"trattamento\" di ciascun paziente preveda un certo grado di \"personalizzazione\": la coppia, costituita dal terapeuta e dal paziente, pur nel rispetto delle indicazioni metodologiche, concorder\u00e0, per ciascun caso, le regole dell'accordo terapeutico e le modalit\u00e0 dell'interazione.\nIl percorso psicoterapeutico.\nIl percorso psicoterapeutico adleriano \u00e8 rappresentato dalla ricerca degli obiettivi da perseguire e delle mete da raggiungere per garantire una corretta realizzazione del proprio programma evolutivo: \"il bisogno di pianificare il proprio futuro, di immaginare un domani pi\u00f9 appagante e pi\u00f9 sicuro del presente, \u00e8 lo scopo essenziale dell'esistenza\"; quindi, per formulare il progetto pi\u00f9 idoneo al raggiungimento del traguardo, \"l'attenzione va rivolta pi\u00f9 al fine che alla causa di un comportamento\".\n\"Il fine ultimo \u00e8 la meta prevalente verso cui si indirizza tutta la vita psichica di un individuo. Questo concetto comporta che l'orientamento interpretativo seguito dalla psicologia adleriana tenda a inquadrare le manifestazioni psichiche e comportamentali, normali e patologiche, alla luce dello scopo, conscio o inconscio, che si propongono\".\nFin dalla prima infanzia il bambino raccoglie dati, crea relazioni tra gli eventi e giunge a conclusioni seguendo, per\u00f2, opinioni, considerazioni e valutazioni formulate quando le capacit\u00e0 critiche e razionali sono ancora carenti. Il lavoro psicoterapeutico consiste, perci\u00f2, nella revisione, rivalutazione e comprensione dello schema interpretativo al fine di correggerne gli errori strutturali.\nLe tappe fondamentali della psicoterapia, anche se non si succedono in modo rigido e lineare, ma variano a seconda delle peculiarit\u00e0 del caso e del momento, sono convenzionalmente suddivise in:\n1) Raccolta dei dati.\nIl primo obiettivo da esplorare \u00e8 la \"richiesta di psicoterapia\": il disagio percepito \u00e8 spesso ricondotto dal soggetto ad un accadimento o ad una serie di circostanze interpretati come determinanti. In qualche modo la persona ha gi\u00e0 tracciato - e non senza fatica - il suo quadro diagnostico-interpretativo. Bisogna, per\u00f2, prendere atto che, se il malessere persiste, ci\u00f2 non deriva dall'impossibilit\u00e0 di trovare una soluzione, ma dall'aver adottato, forse, un metodo inadeguato. La psiche \u00e8 complessa e pertanto cause apparentemente diverse possono convergere nel determinare un sintomo, cos\u00ec come situazioni analoghe non sono sempre assimilabili nei loro effetti. Insieme, terapeuta e paziente, indagheranno, processeranno, esploreranno i fatti per giungere alla soluzione pi\u00f9 opportuna ed efficace.\nIn questa fase \u00e8 perci\u00f2 utile chiarire, almeno nelle sue linee essenziali, le caratteristiche del modello terapeutico indicando le finalit\u00e0 e gli scopi della metodologia, valutando anche se il metodo adleriano risponde alle richieste del caso o suggerendo, senza abbandonare il paziente a se stesso, tecniche e terapie diverse ritenute pi\u00f9 idonee.\nAltrettanto importanti sono le \"aspettative\" che la persona nutre nei confronti di questa esperienza; il compito dell'analista non \u00e8 quello di dispensare consigli o di suggerire soluzioni relative a questioni specifiche. \"Fin dall'inizio il terapeuta deve chiarire che la responsabilit\u00e0 della cura \u00e8 affare del paziente poich\u00e9, come dice saggiamente un proverbio inglese, \u2018si pu\u00f2 condurre un cavallo fino all'acqua, ma non si pu\u00f2 costringerlo a bere'. Infatti, il terapeuta pu\u00f2 solo individuare gli errori ma \u00e8 il paziente che deve modificare il modo di vivere\". \"Il mutamento del paziente deriva solo dalla sua opera\".\nPagani, definisce il terapeuta come uno sherpa: questi uomini, che vivono sulle alture del Nepal, a quote elevate, si guadagnano da vivere accompagnando i turisti verso mete definite; compito dello sherpa \u00e8 scegliere il percorso pi\u00f9 adatto a quel tipo di persona, istruendolo e mettendolo in guardia dai pericoli e facendosi carico, se necessario, del bagaglio affinch\u00e9 la persona, non avvezza a quelle altitudini, possa affrontare pi\u00f9 facilmente il viaggio. Ma non \u00e8 suo compito n\u00e9 discutere la meta, n\u00e9 tentare di modificare il progetto: egli \u00e8 semplicemente un esperto dei luoghi ed un tecnico. Allo stesso modo lo psicoterapeuta \"condurr\u00e0\" il paziente alla meta, da lui prefissata, aiutandolo ad individuare un nuovo modo di concepire se stesso e di rapportarsi al mondo.\nPoich\u00e9 nell'intervento psicoterapeutico adleriano la relazione terapeuta/paziente riveste un ruolo primario, \u00e8 importante che, prima di avviare concretamente il lavoro, si sia verificato se c'\u00e8 sintonia tra paziente e terapeuta (transfert) e viceversa (controtransfert).\n2) Ricerca dei significati.\nUna parte fondamentale del primo/secondo colloquio \u00e8 dedicata alla ricostruzione del quadro della \"situazione attuale\" rappresentata della vita di relazione, dai rapporti affettivi e sessuali, dallo studio o dal lavoro, dagli interessi in ogni campo, dai progetti, anche solo ipotizzati, dai ricordi, dalla descrizione delle persone che costituiscono l'entourage. Attraverso questi dati \u00e8 possibile cominciare a definire lo Stile di vita, impronta unica e personale, attraverso cui ciascuno rappresenta se stesso e la propria vita secondo una considerazione del tipo: \"Io sono cos\u00ec, il mondo \u00e8 cos\u00ec, quindi...\". Ad esempio, l'idea che: \"Io sono debole, il mondo \u00e8 ostile, qualcuno deve proteggermi\", oppure \"Io sono piccolo, il mondo mi sovrasta, quindi devo aggredirlo\", poteva risultare probabile nell'infanzia ma, in et\u00e0 adulta, \u00e8 indubbiamente inadeguata e deve essere modificata.\nUna corretta psicoterapia adleriana nasce, ricreata ogni volta, ma non improvvisata, dalla nuova coppia paziente/terapeuta, articolandosi creativamente \"sulla collaborazione solidale dei due protagonisti, su tempi di sviluppo non rapidi ma gi\u00e0 arricchiti dalla reciproca comprensione, su possibili sofferenze e resistenze rese per\u00f2 meno temibili dalla garanzia di una compartecipazione emotiva dell'operatore, sulla progettazione di una propria autonomia, nel contempo salda e aperta allo scambio affettivo-emotivo con l'ambiente\".\n3) Interpretazione dei simboli.\nCome in ogni altro approccio psicodinamico, anche nella Psicologia individuale ci\u00f2 che \u00e8 inconscio \u00e8 di estremo interesse per l'intervento psicoterapeutico. \u00c8 \"sufficiente pensare all'influenza, sulle scelte professionali, esercitata dai buoni risultati o, al contrario, dagli insuccessi scolastici; oppure al peso delle prime esperienze affettive e sessuali, nel condizionare la vita sentimentale e di coppia\". Nella visione adleriana dell'unit\u00e0 della psiche, il mondo inconscio, non immediatamente visibile, si pu\u00f2 paragonare all'energia che muove una macchina, mentre ci\u00f2 che \u00e8 cosciente ed appare \u00e8 il lavoro realizzato dalla stessa.\nUn secolo di psicoanalisi ha indotto, nell'opinione comune, l'idea dell'inconscio come \"luogo\" della psiche in cui vengono relegati tutti i fatti e le opinioni inammissibili per la \"coscienza\" del soggetto. Adler descrive, invece, l'inconscio come uno stato della mente, sconosciuto, ma conoscibile, forte, importante nel determinare il comportamento e la sua direzione verso l'obiettivo, tanto quanto lo sono le motivazioni coscienti. I processi inconsci si esprimono, attraverso simboli e metafore, nel ricordo dei fatti accaduti, nelle associazioni spontanee di pensieri ed immagini, nei sogni, nelle fantasie ad occhi aperti. Il sogno, secondo l'interpretazione finalistica adleriana, costituisce un \"\"ponte gettato dall'individuo verso il suo futuro\", un collaudo preventivo di un progetto non ancora ben definito\"\".\nMa il linguaggio onirico \u00e8 in grado di esprimersi solo per \"immagini mentali\" nelle quali si possono ritrovare assemblati anche pi\u00f9 significati simbolici. \"Sar\u00e0 preciso compito della psicoterapia decodificare immagini, simboli, metafore e allegorie, ritraducendoli in concetti verbalizzabili, cio\u00e8 espressi a parole e comprensibili per la coscienza\".\nPer la Psicologia Individuale non esistono solo simboli \"universali\" mediante i quali interpretare il vissuto soggettivo espresso dal sogno. Il simbolo \u00e8 il prodotto di una \"costruzione personalizzata: l'esperienza singolare di ciascun essere umano pu\u00f2 assegnare a determinate immagini o situazioni un suo valore privato, capace di distaccarsi, talvolta in modo decisivo, anche allegorico, dagli schemi della logica contingente cui ogni individuo si richiama\".\nNel corso dei primi due o tre colloqui gli elementi, che emergono dalla narrazione del soggetto, vengono confrontati tra loro, alla ricerca di un significato simbolico che li accomuni, ordinati nella successione teleologica, sistematizzati alla ricerca degli \"errori\" interpretativi. Se l'ipotesi formulata \u00e8 condivisa da paziente e terapeuta \u00e8 possibile progettare l'intervento psicoterapeutico. \"Il lungo viaggio analitico richiede un particolare impegno di collaborazione fra terapeuta e paziente, occorre che i suoi due protagonisti osservino dei punti d'intesa, precedentemente chiariti e accettati nell'accordo analitico... Le situazioni di partenza sono assai diverse e ciascuna di esse richiede un approccio mirato adeguandosi alle sfumature di ogni individuo\".\n4) Il nuovo orientamento e il suo collaudo.\nAcquisite le informazioni necessarie a delineare il rapporto tra il piano di vita cosciente e gli obiettivi inconsci, il terapeuta deve \"gradualmente rendere consapevole il paziente del carattere fittizio della meta e dello Stile della sua vita\", illustrando i \"punti deboli\" del suo progetto.\nIn questa fase, che si connota come la pi\u00f9 rilevante ai fini del trattamento, l'obiettivo \u00e8 formulare \"un nuovo punto di vista\" ,una nuova interpretazione dei fatti, abbandonando, se possibile, gli aspetti disfunzionali del proprio Stile di vita. Nel setting adleriano, grande importanza \u00e8 attribuita all'atteggiamento di ascolto empatico del terapeuta, che, come dice Adler \"deve vedere con i suoi (del paziente) occhi, sentire con le sue orecchie\u2026.\"\nI tempi e le modalit\u00e0 di acquisizione sono strettamente personali ed imponderabili; i momenti di incertezza devono essere supportati affinch\u00e9 non determinino scoraggiamento e abbandono del lavoro terapeutico. Don Dinkmeyer e Rudolf Dreikurs, affermano che \"l'incoraggiamento \u00e8 uno degli aspetti pi\u00f9 importanti di ogni sforzo correttivo\". Occorre precisare che per Adler incoraggiare non \u00e8 lodare, anzi, \u00e8 cercare di ottenere il miglioramento, non la perfezione, stimolare, non spingere oltre le reali possibilit\u00e0, apprezzare pi\u00f9 l'impegno che non i risultati, non considerare gli errori come insuccessi, aiutare l'individuo ad avere il coraggio di essere imperfetto. \"Il coraggio \u00e8 soprattutto il modo di sentire e di operare in contrapposizione ai pericoli (effettivi o presunti, ma sempre percepiti come reali) e alle loro conseguenze. Il coraggio, infatti, \u00e8 una manifestazione di autostima e di sicurezza\".\nL'incoraggiamento, strumento fondamentale dei trattamenti adleriani, \"riattiva la fiducia in se stessi, ristabilisce la capacit\u00e0 di affrontare sia le situazioni contingenti dell'esistenza, che quelle imprevedibili, e non consente mai all'individuo di sentirsi uno sconfitto, neppure in caso di insuccesso nella realizzazione di un progetto\". Una visione troppo focalizzata sul cambiamento pu\u00f2 condurre a frustrazione, viceversa, la percezione del processo evolutivo nella sua globalit\u00e0 consente di verificare i passi compiuti, la distanza percorsa dall'inizio del trattamento, lo spazio ancora da colmare per poter giungere all'obiettivo. \"\"Per una buona riuscita del \"processo d'incoraggiamento\" \u00e8, per\u00f2, indispensabile che il terapeuta, nell'offrire il suo sostegno solidale, non trascuri l'interpretazione delle cause dello scoraggiamento\"\".\nTalvolta la fretta di ottenere risultati, se non vi sono oggettive scadenze improrogabili, \u00e8 un modo per distogliere dall'operativit\u00e0. La fretta \u00e8 una resistenza. Resistenza ad accordarci tutto il tempo di cui abbiamo bisogno, resistenza a concederci uno spazio personale, resistenza a modificare le nostre abitudini. Oppure fatti nuovi e nuove difficolt\u00e0 oggettive possono ritardare questo processo di trasformazione. Ma non esistono scorciatoie per raggiungere obiettivi importanti. Ciascuna fase dell'analisi del proprio Stile di vita deve essere affrontata, approfondita, compresa, acquisita secondo tempi e modalit\u00e0 diverse e personali.\n5)La fine della psicoterapia.\n\"Quando un'analisi pu\u00f2 considerarsi conclusa? La fine del trattamento deve essere decisa dal terapeuta o dal paziente? Risponder\u00f2 a questi interrogativi esprimendo delle opinioni personali, poich\u00e9 la scuola adleriana non \u00e8 vincolante neppure in questo settore. \u00c8 mio parere, maturato dal controllo dell'esperienza, che debba essere l'analizzato a decidere il termine del suo rapporto continuativo con l'analista. L'interruzione d'imperio di una psicoterapia analitica induce quasi sempre una sindrome d'abbandono e sposta sulle relazioni con l'ambiente i problemi non risolti all'interno della situazione d'analisi. D'altra parte nessun paziente continua un trattamento di cui non avverta pi\u00f9 la necessit\u00e0 e segnala a vari livelli, direttamente o indirettamente, il suo bisogno di collaudo autonomo o la sua insoddisfazione\".\nLa psicoterapia come filosofia.\nNonostante sia trascorso pi\u00f9 di un secolo dalla nascita della Psicoanalisi, la psicoterapia \u00e8 ancora oggi percepita come intervento necessario solo in caso di disturbi mentali conclamati. La psicoterapia adleriana \u00e8 esperienza di un modo di vedere ed analizzare gli eventi che, una volta acquisito, non ci abbandoner\u00e0; una \"filosofia di vita\" capace di integrarsi con qualsiasi ideologia o credo, senza modificarne sostanzialmente la struttura.\nLa \"filosofia\" della Psicologia Individuale si basa sull'idea del comportamento, teleologicamente indirizzato al raggiungimento della meta finale; utilizzando il passato (ricordi, eventi ed emozioni vissute) ed il futuro (meta) come punti di riferimento \u00e8 possibile individuare l'attuale posizione della persona rispetto alla traiettoria della sua vita e la distanza dal traguardo (meta finale). \"Chi sa che continuer\u00e0 a vivere nell'immagine dei propri figli ed \u00e8 consapevole del valore del proprio contributo allo sviluppo della cultura, non ha paura n\u00e9 di invecchiare n\u00e9 di morire\".\nLa possibilit\u00e0 di richiamare l'attenzione sul percorso effettuato, individuando le scelte compiute e le loro conseguenze, la possibilit\u00e0 di intervenire sul corso degli eventi imprimendo loro una connotazione pi\u00f9 favorevole, la comprensione dell'errore, determinato dal perseguimento di una meta fittizia, conduce ad una svolta decisiva ed al dirottamento verso un percorso di vita pi\u00f9 utile ed efficace. Non si tratta di un'esplorazione ossessiva dei propri errori per rammaricarsene, ma della comprensione che l\"'errore \u00e8\", in ogni caso, \"produttore di conoscenza\".\nCome afferma Martin Buber, contemporaneo di Adler e come lui viennese e profondo conoscitore della cultura ebraica, quando Adamo smarrisce la via, tenta di nascondersi agli occhi di Dio, ma ci\u00f2 \u00e8 impossibile poich\u00e9 Dio \u00e8 l'Onnisciente. Per potersi sottrarre alla responsabilit\u00e0 del suo errore, Adamo deve ricorrere ad un altro artificio: nascondere a se stesso l'impossibilit\u00e0 di nascondersi a Dio. Cos\u00ec, di nascondimento in nascondimento, l'uomo spreca l'opportunit\u00e0 di imparare dagli errori commessi. Quando Dio gli chiede: \u201cDove sei?\u201d certamente non lo fa per avere un'indicazione che gi\u00e0 conosce, ma per indurlo a chiedersi: \u201cDove mi trovo?\u201d. Ed Adamo risponde, pi\u00f9 a se stesso che a Dio, \u201cMi sono nascosto\u201d, cio\u00e8 ho tentato di sfuggire alle mie responsabilit\u00e0. Quando Adamo riconosce il suo errore speculativo compie il primo, pi\u00f9 importante, passo di un nuovo cammino.\nOgni uomo \u00e8 chiamato a realizzare la sua opera terrena seguendo una via scelta nel rispetto delle caratteristiche individuali. Buber scrive: \"Con ogni uomo viene al mondo qualcosa di nuovo che non \u00e8 mai esistito, qualcosa di primo e unico\u2026 Ciascuno \u00e8 tenuto a sviluppare e dar corpo proprio a questa unicit\u00e0 ed irripetibilit\u00e0, non invece a rifare ancora una volta ci\u00f2 che un altro \u2013 fosse pure la persona pi\u00f9 grande \u2013 ha gi\u00e0 realizzato\". Unicit\u00e0 ed irripetibilit\u00e0 sono, secondo Adler e Buber, gli elementi da cui partire per far evolvere se stessi con creativit\u00e0. La psicologia adleriana si basa proprio sulla creativit\u00e0 dell'uomo.\nCome scrive Parenti: \"L'ultimo Adler, il pi\u00f9 maturo, che aveva elaborato appieno l'edificio teorico e la metodologia applicativa della Psicologia Individuale, mise a punto l'ipotesi di una specifica funzione creativa della mente umana, indispensabile per la continua ricerca di nuove soluzioni, senza le quali la vita psichica non potrebbe sussistere. Egli denomin\u00f2 questa dote S\u00e9 creativo\". Ed \u00e8 proprio il S\u00e9 creativo che, nella ricerca evolutiva, ci sostiene nell'individuare, in ogni momento, adattamenti nuovi e pi\u00f9 interessanti."}
{"id": "4113699", "revid": "252732", "url": "https://it.wikipedia.org/wiki?curid=4113699", "title": "Resto di Peano", "text": ""}
{"id": "4113700", "revid": "252732", "url": "https://it.wikipedia.org/wiki?curid=4113700", "title": "Resto di Lagrange", "text": ""}
{"id": "4113702", "revid": "767487", "url": "https://it.wikipedia.org/wiki?curid=4113702", "title": "L'amore non basta mai", "text": "L'amore non basta mai \u00e8 un film del 2004 della regista svedese Maria Blom.\nTrama.\nMia, che da molto tempo \u00e8 andata a vivere a Stoccolma, fa ritorno al suo paese natale in occasione del settantesimo compleanno del padre.\nQui incontra le due sorelle maggiori che non vedeva da tempo. Fra loro si manifesta subito una situazione di incomprensione che diventa attrito nel momento in cui il padre decide di ospitarla in un capanno in riva al lago molto ambito anche dalle sue sorelle. Durante il soggiorno ha modo di incontrare altre persone, da lei conosciute in giovinezza, nessuna delle quali sembra esser contenta della vita che conduce.\nPremi.\nIl film \u00e8 stato premiato come miglior film svedese dell'anno e candidato al premio Oscar al miglior film straniero in rappresentanza della Svezia."}
{"id": "4113717", "revid": "1543377", "url": "https://it.wikipedia.org/wiki?curid=4113717", "title": "Pallacanestro ai Giochi della XXVII Olimpiade - Torneo femminile", "text": "Risultati.\nFase finale.\nPiazzamenti 9\u00ba-12\u00ba posto.\nSpareggio 11\u00ba-12\u00ba posto\nSpareggio 9\u00ba-10\u00ba posto\nPiazzamenti 5\u00ba-8\u00ba posto.\nSpareggio 7\u00ba-8\u00ba posto\nSpareggio 5\u00ba-6\u00ba posto\nFinali.\n3\u00ba-4\u00ba posto\n1\u00ba-2\u00ba posto"}
{"id": "4113725", "revid": "1702319", "url": "https://it.wikipedia.org/wiki?curid=4113725", "title": "Chiesa di San Martino (Pinzano al Tagliamento)", "text": "La chiesa di San Martino Vescovo \u00e8 la parrocchiale di Pinzano al Tagliamento, in provincia di Pordenone e diocesi di Concordia-Pordenone; fa parte della forania di Spilimbergo.\nStoria e descrizione.\nLa prima nota scritta di un oratorio dedicato a San Martino, sito in Pinzano al Tagliamento, risale al 1294. Si trattava solamente di un oratorio con annesso luogo di culto, che rientrava nella competenza della pieve di Valeriano.&lt;br&gt;\nNel 1520 l'edificio subisce un primo ampliamento, consistente nella ricostruzione del presbiterio e nella costruzione di tre cappelle laterali. Queste ultime sono state affrescate dal Pordenone nel 1526 e 1527, notevoli sono la Madonna col Bambino ed il martirio di San Sebastiano. Sempre dello stesso periodo, ma di autore ignoto, \u00e8 la Madonna cosiddetta \"del cassonetto\" perch\u00e9 inserita in un cassonetto di legno decorato. Questo di dipinto proviene dalla chiesetta di Ognissanti in castello, cos\u00ec come il coevo gruppo ligneo della piet\u00e0 visibile sul primo altare della navata sinistra. La presenza di due cappelle sul lato destro e di una sola sul lato sinistro si spiega con il fatto che proprio sulla sinistra della chiesa si trovava l'antico campanile. Sul finire del Seicento, sotto la direzione del maestro Antonio De Adamo, le cappelle laterali vengono finalmente trasformate in navate. Un'altra opera d'arte di un certo rilievo \u00e8 la pala d'altare raffigurante \"Sant'Antonio in Gloria\", datata 1740 ed opera di Gianantonio Guardi. Quest'ultima fece anche parte della mostra dedicata all'artista tenutasi a Venezia nel 1965. L'edificio nella sua forma attuale risale all'ampliamento del 1773, che port\u00f2 la lunghezza delle navate a 17 metri, ai quali vanno aggiunti i 7,35 metri del coro in quell'occasione ingrandito. Nello stesso periodo il campanile addossato alla navata sinistra venne demolito e ne venne costruito uno nuovo antistante la chiesa e curiosamente staccato da essa. La torre campanaria \u00e8 alta 35 metri, ed ospita tre campane dal peso complessivo di 36 quintali.\nLa nuova consacrazione avvenne sempre nel 1773, nel 1755 venne completata la facciata, mentre al 1757 risale l'altare maggiore. Il portale principale, che essendo costruito nel 1508 risulta anteriore alla ristrutturazione della facciata, \u00e8 opera del lapicida Carlo da Carona. Al di sopra di quest'ultimo si nota il mosaico, eseguito nel 1934 dal pinzanese Vittorino Rugo, raffigurante il santo patrono disceso da cavallo nell'atto di donare parte del suo mantello. Solo nel 1940 la diocesi di Concordia elev\u00f2 la curazia al rango di parrocchia, che divenne cos\u00ec indipendente da quella di Valeriano. L'organo posto sopra l'ingresso principale, ancora perfettamente funzionante, risale ai primi dell'Ottocento. Durante il primo conflitto mondiale nella chiesa di San Martino venne allestito un ospedale militare ed un magazzino di scorte, e per questo motivo le funzioni vennero spostate alla chiesa della Santissima. Danneggiata dal sisma del 1976, la chiesa venne riconsegnata alla comunit\u00e0 ecclesiastica solamente dieci anni dopo, come ricorda anche una lapide commemorativa posta sopra la porta laterale destra. La chiesa non \u00e8 normalmente aperta al pubblico al di fuori delle celebrazioni religiose."}
{"id": "4113727", "revid": "228587", "url": "https://it.wikipedia.org/wiki?curid=4113727", "title": "Rio Rico", "text": "Il termine Rio Rico (in spagnolo fiume ricco) pu\u00f2 riferirsi a diverse localit\u00e0:"}
{"id": "4113739", "revid": "155634", "url": "https://it.wikipedia.org/wiki?curid=4113739", "title": "UEFA Women's Champions League 2011-2012", "text": "La UEFA Women's Champions League 2011-2012 \u00e8 stata la terza edizione della UEFA Women's Champions League e l'undicesima edizione del torneo europeo femminile di calcio per club destinato alle formazioni vincitrici dei massimi campionati nazionali d'Europa. Il torneo \u00e8 stato vinto per la seconda volta consecutiva dalle francesi dell'Olympique Lione, che nella finale giocata all'Olympiastadion di Monaco di Baviera hanno sconfitto le tedesche dell'1. FFC Francoforte.\nFormula.\nPartecipano al torneo 2011-2012 un totale di 54 squadre provenienti da 46 diverse federazioni affiliate alla UEFA. L'Olympique Lione ha partecipato come squadra campione in carica e come squadra vincitrice della Division 1 F\u00e9minine 2010-2011.\nIl torneo si compone di due fasi: una prima fase a gironi e una fase finale ad eliminazione diretta. Accedono direttamente alla fase a eliminazione diretta le squadre campioni nazionali appartenenti alle prime 14 federazioni secondo il ranking UEFA e le 8 squadre seconde classificate delle prime otto federazioni. Alla prima fase a gironi accedono le squadre campioni nazionali appartenenti alle restanti 32 federazioni secondo il ranking UEFA. Le squadre vincenti gli otto gironi della prima fase e le due migliori seconde accedono alla fase ad eliminazione diretta, il cui primo turno sono i sedicesimi di finale. La finale si gioca in gara unica all'Olympiastadion di Monaco di Baviera, in Germania.\nRanking.\nPer l'edizione 2011-2012 della UEFA Women's Champions League alle squadre sono stati assegnati i posti in base al loro coefficiente all'anno 2010, il quale tiene conto delle loro prestazioni in competizioni europee dalla stagione 2005-2006 a quella 2009-2010.\nLegenda:\nSquadre partecipanti.\nLa seguente lista contiene le squadre qualificate per il torneo. Con \"DT\" \u00e8 indicata la detentrice del titolo, con \"CN\" la squadra campione nazionale, con \"2\u00aa\" la seconda classificata, con \"CV\" la squadra campione della coppa nazionale, con \"CR\" la finalista della coppa nazionale.\nFase di qualificazione.\nTeste di serie e sorteggi.\nIl sorteggio si \u00e8 tenuto il 23 giugno 2011. Le trentadue squadre sono state divise in otto gironi da quattro squadre ciascuno, dopo una prima divisione in quattro gruppi in base al coefficiente UEFA. In ogni girone, una delle quattro squadre ha fatto anche da ospitante del girone stesso. Le gare si sono disputate tra l'11 e il 16 agosto 2011.\nUrna 1\nUrna 2\nUrna 3\nUrna 4\nGruppo A.\nGare disputate a Skopje (Macedonia).\nGruppo B.\nGare disputate a Sintra (Portogallo).\nGruppo C.\nGare disputate a Novo Mesto (Slovenia).\nGruppo D.\nGare disputate a Sarajevo (Bosnia ed Erzegovina).\nGruppo E.\nGare disputate a Subotica (Serbia).\nGruppo F.\nGare disputate a Vantaa (Finlandia).\nGruppo G.\nGare disputate a Limassol (Cipro).\nGruppo H.\nGare disputate a Osijek (Croazia).\nGraduatoria migliori seconde.\nPer determinare le due migliori seconde, che si qualificano alla fase finale assieme alle otto vincitrici dei gironi e alle 22 gi\u00e0 qualificate di diritto, vanno presi in considerazione:\nLa graduatoria delle seconde considera solamente le partite disputate contro la prima e la terza del girone.\nFase a eliminazione diretta.\nSedicesimi di finale.\nDelle 32 squadre che partecipano a questo turno, 22 accedono da qualificazione diretta, mentre le altre 10 provengono dalla fase a gironi: le capoliste degli otto gironi, e le due migliori seconde. Per determinare le migliori seconde, sono presi in considerazione i risultati delle gare contro le prime e le terze dei rispettivi gironi. Le 32 squadre sono state divise in 16 teste di serie e 16 non teste di serie, in base al proprio coefficiente UEFA. Unica eccezione, i detentori del trofeo, cui viene assegnato in quanto tale la posizione numero 1.\nI sorteggi per i sedicesimi e gli ottavi di finale si sono tenuti il 23 agosto 2011 a Monaco, con le seguenti restrizioni valide solo per i sedicesimi: non possono affrontarsi squadre entrambe teste di serie, n\u00e9 squadre dello stesso paese, n\u00e9 squadre provenienti dallo stesso girone di qualificazione. Per gli ottavi, il sorteggio \u00e8 stato interamente libero. La squadra sorteggiata per prima, gioca l'andata in casa.\nQuarti di finale.\nIl sorteggio per gli accoppiamenti si \u00e8 tenuto il 17 novembre 2011. Le gare si sono giocate tra il 14-15 marzo 2012 e tra il 21-22 marzo 2012."}
{"id": "4113744", "revid": "729019", "url": "https://it.wikipedia.org/wiki?curid=4113744", "title": "All-Ireland Senior Football Championship 1947", "text": "L'All-Ireland Senior Football Championship del 1947 fu l'edizione numero 61 del principale torneo irlandese di calcio gaelico. Cavan si impose per la terza volta nella sua storia."}
{"id": "4113751", "revid": "1117982", "url": "https://it.wikipedia.org/wiki?curid=4113751", "title": "De viris illustribus (Svetonio)", "text": "Il De viris illustribus (\"Gli uomini illustri\") \u00e8 la seconda opera pi\u00f9 famosa dello storico Svetonio (oltre alle \"Vite dei Cesari\"), redatta intorno all'anno 100 d.C.\nStruttura e conservazione.\nCome aveva gi\u00e0 fatto Cornelio Nepote, il \"De viris illustribus\" di Svetonio analizza e descrive con molti particolari le vite di personaggi illustri (anche se l'autore si limita all'ambito letterario), dividendoli in cinque libri: \"De poetis\" (\"I poeti\"); \"De Grammaticis et rhetoribus\" (\"I grammatici e i retori\"); \"De oratoribus\" (\"Gli oratori\"); \"De historicis\" (\"Gli storici\"); \"De philosophis\" (\"I filosofi\").\nPurtroppo l'opera ci \u00e8 giunta in maniera frammentaria, essendone sopravvissute solo alcune parti. Di tradizione diretta abbiamo solo il \"De grammaticis e rhetoribus\", diviso in due sezioni\u02d0 il \"De grammaticis\" comprende le vite di 20 grammatici descritte brevemente\u02d0 si tratta dell'unica sezione del libro apparentemente completa, in cui Svetonio, dopo una articolata introduzione sull'avvento dell'arte oratoria nella Roma imperiale, offre dei brevi ritratti di coloro che hanno contribuito allo sviluppo dello studio della grammatica. Di ogni autore non sono forniti specifici dati biografici, ma in genere l'attenzione \u00e8 posta sulle novit\u00e0 che ciascun grammatico ha apportato; del \"De rhetoribus\" sappiamo che la sezione era composta, nel piano originale dell'opera, da 16 biografie, di cui sono sopravvissute solo 5 .\nDel \"De Poetis\" sono sopravvissute unicamente la vita di Virgilio, ed in maniera frammentaria quelle di Terenzio, Orazio e Lucano. Dai cenni riportati da san Girolamo nel \"Chronicon\" risultano le seguenti biografie:\nDal \"De Historicis\" sopravvive unicamente una breve biografia di Plinio il Vecchio (lavoro attribuito con tutta probabilit\u00e1 a Svetonio), mentre sappiamo delle biografie di Sallustio, Cornelio Nepote, Tito Livio, Fenestella, Asconio Pediano.\nDal \"De oratoribus\" la biografia di Passieno Crispo, mentre si hanno notizie e scarni frammenti delle vite di Cicerone, Marco Calidio, Scribonio Curione, Furnio, Asinio Pollione, Messalla Corvino, Munazio Planco, Sempronio Atratino, Quinto Aterio, Asinio Gallo, Cassio Severo, Votieno Montano, Domizio Afro.\nDel \"De philosophis\", sempre da san Girolamo, risultano le seguenti biografie\u02d0 Anassila di Larissa; Musonio Rufo; Marco Terenzio Varrone; Nigidio Figulo; Lucio Anneo Seneca.\nL'opera, da quanto abbiamo, risulta strutturata in rubriche molto pi\u00f9 rigide del \"De vita Caesarum\" e presentava, secondo i dati disponibili all'autore, un'articolazione legata alla vita del personaggio, alle sue opere, alla morte, con citazioni di documenti di prima mano e questioni cronologiche. Proprio la messe di dati e la struttura per rubriche da un lato decretarono la scomparsa del \"De virus illustribus\", dall'altro il riuso dei dati negli autori posteriori, in misura pi\u00f9 o meno rielaborata."}
{"id": "4113753", "revid": "124979409", "url": "https://it.wikipedia.org/wiki?curid=4113753", "title": "Advances in Materials Science", "text": "Advances in Materials Science \u00e8 una rivista accademica che si occupa di chimica dei materiali. Fondata e gestita dal Dipartimento di Ingegneria e Scienza dei Materiali della Universit\u00e0 di Tecnologia di Danzica. La rivista ha iniziato le pubblicazioni nel 2001 con un solo numero annuale e nel 2007 \u00e8 riuscita a pubblicare 4 numeri. Dopo il 2007 non sono pi\u00f9 reperibili pubblicazioni on-line.\nGli articoli pubblicati hanno riguardato perlopi\u00f9 argomenti inerenti alla morfologia e alla composizione degli acciai e sono stati redatti quasi sempre da accademici dello stesso Dipartimento dell'Universit\u00e0 di Danzica."}
{"id": "4113762", "revid": "22475", "url": "https://it.wikipedia.org/wiki?curid=4113762", "title": "Sh (Unix)", "text": ""}
{"id": "4113767", "revid": "21880", "url": "https://it.wikipedia.org/wiki?curid=4113767", "title": "Asioninae", "text": ""}
{"id": "4113770", "revid": "19933", "url": "https://it.wikipedia.org/wiki?curid=4113770", "title": "Datazione potassio-argon", "text": ""}
{"id": "4113771", "revid": "287204", "url": "https://it.wikipedia.org/wiki?curid=4113771", "title": "Devery Henderson", "text": "Carriera professionistica.\nNew Orleans Saints.\nHenderson fu scelto dai Saints nel corso del secondo giro del Draft 2004. Nella sua stagione da rookie entr\u00f2 in campo solamente una volta, mentre dalla successiva trov\u00f2 maggiormente spazio, disputando 15 partite, tre delle quali come titolare, ricevendo 22 palloni per 343 yard e due touchdown.\nIl 5 novembre 2006, Devery gioc\u00f2 una delle migliori gare della propria carriera professionistica contro i Tampa Bay Buccaneers, quando ricevette 3 passaggi per 111 yard e 2 touchdown. Henderson in seguito ricevette 158 yard su 5 prese, compreso un touchdown da 76 yard, contro gli Atlanta Falcons il 26 novembre 2006. Il 10 dicembre 2006, Henderson ricevette due passaggi da Drew Brees per 92 yard e un touchdown, contribuendo alla vittoria dei Saints sui favoriti Dallas Cowboys 42-17 nel Sunday Night Football.\nIl 2 marzo 2009, Henderson prolung\u00f2 il suo rapporto contrattuale coi Saints. Nella stagione 2009 egli chiuse col proprio primato di yard ricevute con 804. I Saints iniziarono la stagione vincendo le prime 13 partite consecutive, prima di perdere le ultime tre. La possibilit\u00e0 di saltare il turno delle wild card si rivel\u00f2 di gran beneficio per la squadra, che pot\u00e9 ritemprarsi dopo il difficile finale di stagione regolare. Nel division round dei playoff, i Saints superarono i Cardinals 41-14 e nella finale della NFC i Minnesota Vikings per 31-28 nei tempi supplementari. Il 7 febbraio 2010, i Saints sconfissero i favoriti Indianapolis Colts nel Super Bowl XLIV disputato a Miami e Devery si laure\u00f2 per la prima volta campione NFL. In quella partita, Henderson ricevette 7 palloni per 63 yard.\nNella stagione 2010, Henderson gioc\u00f2 tutte le 16 gare stagionali, undici come titolare, totalizzando 464 yard ricevute e un touchdown. I Saints campioni in carica furono eliminati nel turno delle wild card dai Seattle Seahawks.\nIl 18 settembre 2011, Henderson segn\u00f2 il pi\u00f9 lungo touchdown su ricezione della carriera con 79 yard. La sua stagione si concluse giocando tutte le partite (13 da titolare) con 503 yard e 2 touchdown. I Saints chiusero con un record di 13-3 vincendo la propria division. Essi nel primo turno di playoff eliminarono i Detroit Lions ma furono eliminati nel turno successivo dai San Francisco 49ers.\nNella settimana 5 della stagione 2012 i Saints vinsero la prima gara della stagione con Devery che gioc\u00f2 una grande prestazione ricevendo 123 yard e segnando un touchdown"}
{"id": "4113773", "revid": "110157", "url": "https://it.wikipedia.org/wiki?curid=4113773", "title": "Cuore di lupo", "text": "Cuore di lupo (\"Wolfheart\") \u00e8 un romanzo fantasy di Richard A. Knaak del 2011, ambientato nell'universo di \"Warcraft\" creato da Blizzard Entertainment.\nTrama.\nLa storia \u00e8 ambientata poco dopo il Cataclisma: la societ\u00e0 degli elfi della notte ha reintegrato gli Eletti ed ha accolto i profughi umani e worgen in fuga da Gilneas. I capi del governo elfico, Tyrande Whisperwind e Malfurion Stormrage, organizzano un incontro dell'Alleanza a Darnassus per discutere, fra le altre cose, dell'inserimento di Gilneas nella stessa. Nel frattempo, fa ritorno a Darnassus Jarod Shadowsong, di cui si erano perse le tracce da lungo tempo: sua moglie Shalasyr \u00e8 gravemente malata - con la distruzione di Nordrassil, gli elfi della notte hanno perso l'immortalit\u00e0 - e spera che Tyrande possa curarla. L'elfa tuttavia muore poco dopo il loro arrivo. A Darnassus, Jarod reincontra Shandris Feathermoon, con cui aveva avuto una breve relazione in passato, e sua sorella Maiev, che non gli ha mai perdonato di aver abbandonato senza dire niente la societ\u00e0 elfica e il prestigioso ruolo che aveva guadagnato. A seguito del misterioso omicidio di alcuni Eletti, Maiev e le sue Guardiane vengono incaricate di scoprire i colpevoli, e dato che le indagini proseguono a rilento Jarod viene affiancato a loro.\nTutti i leader dell'Alleanza giungono a Darnassus, compreso, con stupore di Malfurion e Tyrande, Velen: gli elfi credevano infatti che i draenei si fossero ormai dichiarati neutrali, ma il profeta ribadisce la loro fedelt\u00e0 all'Alleanza. Durante il voto, tutti i membri votano a favore dell'ammissione di Gilneas e degli worgen nell'Alleanza, eccetto re Varian Wrynn che, ancora rancoroso per il comportamento di Gilneas dopo la Seconda Guerra, vota contro e insulta pesantemente gli worgen. Da quel momento, Malfurion cerca con ogni mezzo di far cambiare idea a Varian, facendo in modo infine di far incontrare i due re durante una battuta di caccia; Tyrande parte alla guida dell'esercito alla volta di Ashenvale, dove l'Orda, capeggiata da Garrosh Hellscream, ha lanciato un attacco in piena regola. Inoltre il principe Anduin, dopo aver litigato nuovamente con suo padre, decide di partire con Velen e studiare da lui alla Exodar.\nVarian riesce quindi a riconciliarsi con Genn e i due re, alla guida della gente di Gilneas, giungono in soccorso dell'esercito ad Ashenvale, sbaragliando i guerrieri dell'Orda e i possenti magnatauri che avevano portato con s\u00e9 da Northrend.\nNel mentre, a Darnassus le indagini sugli omicidi degli Eletti non portano ad alcuna conclusione: Jarod, indagando per conto proprio, scopre con orrore che sono state proprio Maiev e le sue consorelle ad orchestrare tutto quanto. Maiev aveva infatti definitivamente perso la ragione durante il lungo periodo di tortura e prigionia sotto Illidan, nelle Terre Esterne, ed era convinta che Malfurion avesse portato alla rovina gli elfi della notte consentendo la distruzione di Nordrassil, il ritorno degli Eletti e della magia arcana e l'accoglienza degli worgen, ed ha addestrato a far parte delle guardiane altre elfe xenofobe e conservatrici come lei: sono anche riuscite a catturare sia Malfurion che i capi degli Eletti, ma Jarod riesce a scoprirle e a fermarle in tempo. Maiev si d\u00e0 alla macchia, e lui viene successivamente incaricato da Malfurion e Tyrande di riformare il corpo delle Guardiane sotto il suo controllo, con lo scopo primario di rintracciare sua sorella."}
{"id": "4113777", "revid": "729019", "url": "https://it.wikipedia.org/wiki?curid=4113777", "title": "All-Ireland Senior Football Championship 1948", "text": "L'All-Ireland Senior Football Championship del 1948 fu l'edizione numero 62 del principale torneo irlandese di calcio gaelico. Cavan si impose per la quarta volta nella sua storia, la seconda di fila."}
{"id": "4113780", "revid": "1723025", "url": "https://it.wikipedia.org/wiki?curid=4113780", "title": "Medaglia di sua maest\u00e0 il re di Svezia", "text": "La medaglia di sua maest\u00e0 il re di Svezia (in svedese \"H.M. Konungens medalj\"), conosciuta in passato come \"medaglia di corte\" (in svedese \"Hovmedalj\") \u00e8 una decorazione conferita dal re di Svezia. Fu creata nel 1814.\nLa medaglia pu\u00f2 essere in oro o argento, con nastro o con catena. \u00c8 disponibile in diverse dimensioni; la 12^ \u00e8 quella pi\u00f9 grande.\nLa decorazione pu\u00f2 essere conferita per meriti speciali a cittadini svedesi e stranieri e ad ufficiali della corte reale. Dal 1975 \u00e8 la pi\u00f9 alta onorificenza che pu\u00f2 essere conferita a cittadini svedesi dopo la medaglia dei serafini."}
{"id": "4113785", "revid": "1305772", "url": "https://it.wikipedia.org/wiki?curid=4113785", "title": "Egypt", "text": ""}
{"id": "4113793", "revid": "247222", "url": "https://it.wikipedia.org/wiki?curid=4113793", "title": "I Don't Want to Grow Up (album)", "text": ""}
{"id": "4113795", "revid": "767487", "url": "https://it.wikipedia.org/wiki?curid=4113795", "title": "Col (Unix)", "text": "col \u00e8 un comando Unix. Funge da filtro e permette di effettuare operazioni quali la sostituzione di tabulazioni in spazi (e viceversa)."}
{"id": "4113798", "revid": "247222", "url": "https://it.wikipedia.org/wiki?curid=4113798", "title": "I Don't Want to Grow Up (singolo)", "text": ""}
{"id": "4113802", "revid": "308179", "url": "https://it.wikipedia.org/wiki?curid=4113802", "title": "Jet d'Eau", "text": ""}
{"id": "4113809", "revid": "97705754", "url": "https://it.wikipedia.org/wiki?curid=4113809", "title": "Banca zombie", "text": "Una banca zombie \u00e8 un istituto finanziario che ha un valore economico netto minore di zero, ma continua ad operare perch\u00e9 la sua capacit\u00e0 di rimborsare i suoi debiti \u00e8 rafforzata dal sostegno creditizio statale.\nIl termine fu usato per la prima volta da Edward Kane nel 1987 per spiegare i pericoli di tollerare un gran numero di risparmi insolventi e di prestito; il termine fu applicato alla crisi emergente giapponese nel 1993.\nGli istituti zombie devono fronteggiare i depositi non assicurati, richieste di margini (ulteriori richieste di deposito, fatta ad un operatore di borsa, a fronte di una maggiore esposizione) delle controparti in operazioni in strumenti derivati.\nTyler Cowen, professore di economia alla George Mason University, nell'aprile 2011 ha scritto sul New York Times che \u00abse un numero sufficiente di depositanti temono il congelamento dei conti, le banche saranno svuotate, e verranno richiesti ulteriori salvataggi governativi, al primo posto ci saranno i cattivi prestiti dei crediti immobiliari inesigibili\u00bb."}
{"id": "4113810", "revid": "117332474", "url": "https://it.wikipedia.org/wiki?curid=4113810", "title": "Bacco, Venere e Amore", "text": "Bacco, Venere e Amore \u00e8 un dipinto a olio su tela (209,5x161,5\u00a0cm) attribuito a Rosso Fiorentino, databile al 1531-1532 circa e conservato nel Mus\u00e9e national d'histoire et d'art a Lussemburgo.\nStoria.\nNelle due edizioni delle \"Vite\", Vasari si dilung\u00f2 nel descrivere due dipinti a olio di soggetto mitologico realizzati dal Rosso per Francesco I di Francia. Nella prima edizione (1550) li ricord\u00f2 come dipinti subito dopo il suo arrivo in Francia (1530) e prima dell'arrivo del Primaticcio (1532). Erano collocati alle estremit\u00e0 della Galleria di Francesco I nel castello di Fontainebleau.\nSe poco e niente si conosce dell'\"Amore e Psiche\", forse intendeva un \"Amore e Venere\" di cui si conserva un disegno al Louvre, il \"Bacco e Venere\" \u00e8 stato identificato con cautela dalla B\u00e9guin nel museo d'arte della citt\u00e0 di Lussemburgo. In condizioni di conservazione non ottimali, se non attribuibile direttamente al Rosso non \u00e8 neanche assegnabile a nessuno dei suoi collaboratori a Fontainebleau, per cui oggi l'ipotesi che sia di mano del maestro \u00e8 stata ripresa e sviluppata.\nDescrizione e stile.\nAppoggiato su un complesso sedile drappeggiato, Bacco, protagonista della scena, solleva il braccio destro con la ciotola del vino da banchetto, riecheggiando le statue del dio di Michelangelo e altri. Il torso del dio \u00e8 dilatato e scultoreo, mentre gli arti sono allungati e disposti scioltamente, nel pi\u00f9 raffinato stile manierista internazionale. Ai suoi piedi, di spalle, Cupido cavalca un leone dagli occhi spenti, vicino al quale si trova l'elsa decorata di una spada. A destra Venere, appoggiata a un vaso, mostra le forme canoniche della bellezza femminile dell'epoca, coi fianchi dilatati, la vita stretta, i seni ben proporzionati. Chiude la composizione, a destra in alto, un satiro con un drappo rosso che solleva allegramente grappoli d'uva.\nOpera raffinatissima dal punto di vista formale, vi si riscontrano le qualit\u00e0 inventive del Rosso e del nuovo stile pittorico che egli inaugur\u00f2 a corte: erotismo, primato della decorazione, stile prezioso, iconografia sofisticata. L'intero dipinto potrebbe infatti essere idealmente inscritto in un ovale, come un cammeo antico, come suggeriscono anche le andature curvilinee simmetriche della zampa arcuata del seggio e del corpo tondeggiante del vaso."}
{"id": "4113822", "revid": "729019", "url": "https://it.wikipedia.org/wiki?curid=4113822", "title": "All-Ireland Senior Football Championship 1949", "text": "L'All-Ireland Senior Football Championship del 1949 fu l'edizione numero 63 del principale torneo irlandese di calcio gaelico. Meath si impose per la prima volta nella sua storia."}
{"id": "4113825", "revid": "100553395", "url": "https://it.wikipedia.org/wiki?curid=4113825", "title": "Miocardio stordito", "text": "Il miocardio stordito (\"stunned myocardium\") \u00e8 una condizione patologica del cuore da non confondere con il miocardio ibernato: sono entrambe forme fisiopatologiche di miocardio vitale.\nIl miocardio stordito \u00e8 conseguenza di un episodio breve di ischemia acuta o di un'angioplastica e si risolve spontaneamente in un periodo di tempo variabile tra poche ore e diverse settimane. Nel miocardio stordito dopo un episodio ischemico acuto il tessuto torna normoperfuso ma il metabolismo rimane alterato. Di conseguenza anche in assenza di danno irreversibile (necrosi) la capacit\u00e0 contrattile \u00e8 comunque ridotta.\nLo standard per la diagnosi \u00e8 la PET miocardica con fluorodesossiglucosio. Nelle aree stordite si avr\u00e0 dunque captazione alterata. L'esame PET \u00e8 fondamentale per distinguere un miocardio recuperabile da uno non recuperabile e consente quindi di stabilire se c'\u00e8 riserva contrattile."}
{"id": "4113826", "revid": "50984512", "url": "https://it.wikipedia.org/wiki?curid=4113826", "title": "Zeitgeist Movement", "text": ""}
{"id": "4113827", "revid": "729019", "url": "https://it.wikipedia.org/wiki?curid=4113827", "title": "Yokosuka E5Y", "text": "Lo , o secondo le convenzioni di designazione della marina imperiale idrovolante da ricognizione Tipo 14-2, era un idroricognitore a scarponi, monomotore biplano sviluppato dall'ufficio di progettazione giapponese \"K\u016bgish\u014d\", il Primo arsenale tecnico aeronavale di Yokosuka nei tardi anni venti e prodotto in piccola serie sia dalla stessa che, con alcune modifiche ed identificato come Kawanishi E5K1 o Tipo 90-3 dalla Kawanishi Kokuki Kogyo KK, dall'inizio degli anni trenta.\nDestinato ad equipaggiare alcune unit\u00e0 navali della Dai-Nippon Teikoku Kaigun K\u014dk\u016b Hombu, la componente aerea della Marina imperiale giapponese, rimase in servizio durante la seconda guerra sino-giapponese fino al termine del decennio.\nStoria del progetto.\nNei tardi anni venti la Marina Imperiale giapponese emise una specifica per la fornitura di un nuovo idrovolante da ricognizione destinato a sostituire il pari ruolo Yokosho (Yokosuka) E1Y2, oramai considerato obsoleto, sulle unit\u00e0 maggiori e sulle portaerei della propria flotta.\nInterpellato l'ufficio tecnico dell'arsenale navale di Yokosuka il gruppo di lavoro decise di basare il disegno del nuovo velivolo sul precedente progetto tedesco Heinkel HD 28.\nL'impostazione generale quindi riprendeva quella del modello al quale si ispirava, un convenzionale idrovolante monomotore biposto di tipo a scarponi con configurazione alare biplana, equipaggiato con un motore 12 cilindri a W Lorraine-Dietrich 2 raffreddato a liquido.\nIl prototipo, completato nell'agosto 1928, venne identificato secondo le convenzioni adottate dalla Marina Imperiale \"Idrovolante sperimentale da ricognizione Kai 14-2 Tipo 1\" o, in alternativa con la versione \"corta\", E5Y1 Kai C. Durante le prime prove di volo del primo vennero costruiti altri due prototipi, equipaggiati con motore Lorraine-Dietrich da 450\u00a0hp (336\u00a0kW) ed identificati come Yokosuka E5Y1 Kai 1D , che si differenziavano dal primo solo per l'adozione di un convenzionale carrello d'atterraggio in sostituzione dei due galleggianti.\nLa commissione esaminatrice della Marina Imperiale valut\u00f2 positivamente il modello emettendo un ordine di fornitura per 17 altri esemplari ed assegnando la produzione agli stabilimenti della Kawanishi Kokuki Kogyo KK di Nauru ed incaricandola di curare la parte finale dello sviluppo. La versione di preproduzione, che verr\u00e0 identificata come Yokosuka E5Y1 Kai 3, si differenziava essenzialmente per la diversa motorizzazione, un radiale Bristol Jupiter IX raffreddato ad aria prodotto localmente su licenza.\nTuttavia la produzione in serie venne assegnata ad entrambi ed avviata in ugual numero di esemplari (17) sia presso gli stabilimenti del Primo Arsenale Tecnico Aeronavale, dove il modello verr\u00e0 identificato come Yokosuka E5Y1 Kai 3, che alla Kawanishi, identificato come Kawanishi E5K1 o Tipo 90-3.\nImpiego operativo.\nL'E5Y venne assegnato come equipaggiamento della nave appoggio idrovolanti \"Kamoi\", venne inoltre utilizzato in un'azione di guerra durante la guerra di Shanghai del 1932."}
{"id": "4113831", "revid": "1776051", "url": "https://it.wikipedia.org/wiki?curid=4113831", "title": "Enrico Cerasolo", "text": "Biografia.\nNato intorno al 1220, apparteneva una famiglia di feudatari della Terra d'Otranto imparentata con i conti di Acerra. Viene menzionato per la prima volta nel 1252 come canonico di Otranto.\nA seguito della morte di Federico II, essendo di famiglia guelfa, si oppose a Manfredi di Svevia e si rifugi\u00f2 in esilio a Roma.\nCon l'intervento del conte di Acerra, Tommaso II di Aquino, papa Innocenzo IV nel 1252 lo nomin\u00f2 arcivescovo di Taranto, sede vacante dal 1248.\nNonostante la nomina, continu\u00f2 a vivere in esilio a Roma, dove si distinse patteggiando per un'alleanza tra il papa e il re d'Inghilterra, in funzione antisveva.\nNel marzo del 1257 si rec\u00f2 in Inghilterra, con l'arcivescovo Giovanni di Messina, per perorare questo progetto davanti al Parlamento inglese.\nNel 1266 si insedi\u00f2 nella sua arcidiocesi a seguito della morte di Manfredi e l'avvento degli angioini di Carlo I.\nDal nuovo re ottiene le decime sottratte dagli svevi e i diritti di pesca nel Mare Piccolo confiscati da Federico II.\nNegli anni successivi si dedic\u00f2 alla riorganizzazione dell'arcidiocesi tarantina.\nMor\u00ec nel 1274 a Taranto e gli succedette un suo parente omonimo, Enrico II Cerasolo."}
{"id": "4113832", "revid": "729019", "url": "https://it.wikipedia.org/wiki?curid=4113832", "title": "All-Ireland Senior Football Championship 1950", "text": "L'All-Ireland Senior Football Championship del 1950 fu l'edizione numero 64 del principale torneo irlandese di calcio gaelico. Mayo si impose per la seconda volta."}
{"id": "4113833", "revid": "260676", "url": "https://it.wikipedia.org/wiki?curid=4113833", "title": "Gen di Hiroshima", "text": " \u00e8 uno \"sh\u014dnen\" manga di Keiji Nakazawa pubblicato in Giappone in 10 volumi tra il 1973 ed il 1987. \u00c8 un racconto autobiografico, in quanto l'autore \u00e8 un superstite al bombardamento di Hiroshima.\nIl fumetto ha avuto tre adattamenti cinematografici tra il 1976 e il 1980; due film d'animazione rispettivamente nel 1983 e 1986 ed infine nel 2007 ne \u00e8 stato tratto un dorama, ovvero una miniserie televisiva in due episodi mandati in onda da Fuji TV.\nL'edizione italiana del fumetto \u00e8 stata pubblicata in quattro volumi tra il 1999 e il 2001 dalla Panini Comics. Una nuova edizione in tre albi \u00e8 stata pubblicata da parte di 001 Edizioni.\nTrama e temi affrontati.\nLa storia inizia nel 1945 nei dintorni di Hiroshima dove Gen, un bambino di sei anni, vive assieme alla famiglia fino alla mattina infausta del 6 agosto. \nCome tutti subiscono le conseguenze della guerra, vessati dal dovere di comportarsi come membri effettivi della societ\u00e0 in omaggio all'imperatore. A causa della propria convinzione, che il coinvolgimento dei giapponesi nella spirale della guerra \u00e8 dovuto all'avidit\u00e0 della classe dirigente ricca, il padre pittore di Gen rifiuta la dottrina politica e militare del regime, pagando con la famiglia l'emarginazione e lo stigma di traditori della patria. \nGen e gli altri si trovano cos\u00ec combattuti tra il loro legame di fedelt\u00e0 umana reciproca ed il rispetto nei confronti di un governo che \u00e8 disposto ad inviare senza alcuno scrupolo dei ragazzi poco pi\u00f9 che adolescenti in missioni suicide \"kamikaze\". Questo contrasto Gen lo dovr\u00e0 affrontare a scuola, l\u00e0 ove gli viene imposta e fatta memorizzare la versione ufficiale dello Stato, e in casa ove sente il padre parlare liberamente contro tutta la situazione tragica venutasi a creare. \nA fianco dei temi che affrontano la lotta tra guerra e pace, abbiamo quelli del potere e del dominio, della sopraffazione sugli altri, della resistenza al male del mondo e della lealt\u00e0.\nScampato fortunosamente alla bomba, Gen e gli altri familiari superstiti sono abbandonati al destino, dovendo affrontare le terribili condizioni del dopoguerra.\nMedia.\nManga.\nIl manga, scritto e disegnato da Keiji Nakazawa, \u00e8 stato serializzato dal 22 maggio 1973 sulla rivista \"Weekly Sh\u014dnen Jump\" di Sh\u016beisha ma dopo un anno e mezzo la pubblicazione \u00e8 stata interrotta ed \u00e8 stata spostata su tre testate meno famose: \"Shimin\", \"Bunka Hy\u014dron\" e \"Ky\u014diku Hy\u014dron\". La serie \u00e8 stata raccolta in volumi \"tank\u014dbon\" dal 1975 ad opera di Chuokoron-Shinsha.\nIn Italia la serie \u00e8 stata pubblicata da Panini Comics sotto l'etichetta Planet Manga dal 31 dicembre 1999 al 30 marzo 2001 in 4 volumi, i quali si basano sulla riedizione del 1975. Successivamente 001 Edizioni ha riproposto l'intera opera in tre volumi usciti tra il 31 maggio 2014 e il 4 luglio 2017.\nLive action.\nDalla serie sono stati tratti anche tre film live action. Il primo \u00e8 uscito il 24 gennaio 1976, seguito poi da distribuito il 26 marzo 1977 e infine da il 5 luglio 1980.\nFilm d'animazione.\nLa storia \u00e8 stata adattata anche in due film d'animazione, entrambi diretti da Mori Masaki e prodotti da un'azienda fondata dallo stesso Nakazawa.\nIl primo \u00e8 , uscito il 21 luglio 1983, mostra il bombardamento dal punto di vista degli americani, in modo molto ordinato ed impassibile; immediatamente il tutto \u00e8 mostrato con crudo realismo - sebbene grafico - all'interno della prospettiva giapponese, con le persone che vengono incenerite all'istante, gli edifici che crollano per poi essere risucchiati dall'ascesa del nefasto fungo atomico. Il padre, la sorella e il fratello muoiono sepolti dalla macerie. Gen - riparatosi fortuitamente dal \"flash\" atomico - sopravvive insieme alla madre gravemente ferita e incinta. Il film ha vinto il \u014cfuji Nobur\u014d Award e il Mainichi Film Award ed \u00e8 entrato nella lista dei cinque migliori film anime usciti in DVD dal settimanale \"Time\".\nIl secondo invece \u00e8 , distribuito il 14 giugno 1986, il quale racconta gli eventi a tre anni dopo la caduta della bomba atomica, concentrandosi sui quotidiani atti di sopravvivenza di Gen e degli altri orfani.\nIn Italia entrambe le pellicole sono state proiettate al Future Film Festival 2015 in versione sottotitolata.\nDorama.\nUna miniserie dorama \u00e8 stata trasmessa in due parti nelle sere del 10 e 11 agosto 2007 su Fuji Television.\nLibri.\nSono stati pubblicati anche 10 libri dedicati a \"Gen di Hiroshima\".\nTeatro.\nNumerosi sono stati anche gli adattamenti teatrali prodotti in Giappone.\nNel luglio 1996 il primo adattamento teatrale in inglese \u00e8 stato presentato in anteprima al Crucible Theatre a Sheffield nel Regno Unito. La produzione \u00e8 stata frutto di una collaborazione tra il Crucible Theatre e il Theatre Zenshinza di Tokyo. Nel 1994 il regista teatrale britannico Bryn Jones si \u00e8 recato in Giappone per chiedere il permesso a Nakazawa per adattare il primo volume del manga in uno spettacolo. Il permesso gli fu concesso e Jones torn\u00f2 a Sheffield per preparare la produzione; ricerca, design e drammatizzazione con la compagnia Crucible, Tatsuo Suzuki e Fusako Kurahara. Successivamente Nakazawa si \u00e8 recato nel Regno Unito per assistere alle prove finali e ha tenuto alcuni discorsi dopo la messa l'esibizioni d'apertura dello spettacolo. L'ultimo volume del manga \u00e8 stato adattato da Tatsuo Suzuki e Bryn Jones e tradotto da Fusako Kurahara. La produzione ha ricevuto un Japan Festival Award nel 1997 per i risultati eccezionali per promuovere la comprensione della cultura giapponese nel Regno Unito.\nOpere e musical.\nNel corso degli anni sono state anche presentate diverse opere e musical a tema.\nLungometraggio.\nNel 2009, un produttore di Hollywood si dichiar\u00f2 interessato a un possibile lungometraggio sul manga.\nAccoglienza.\nAl 2013, il manga ha venduto pi\u00f9 di 10 milioni di copie in tutto il mondo.\nEnrico Azzano di Quinlan.it tratt\u00f2 del primo film d'animazione affermando che riusciva a \"narrare l'inenarrabile\", descrivendo la tragedia in una maniera unica, tra orrore e meraviglia. La valenza pittorica e l'efficacia delle tavole di Oga, il design e la fluidit\u00e0 delle animazione, la compattezza narrativa e lo strettissimo legame con testo originale non cancellavano qualche perplessit\u00e0 sulla parte finale, il cibo per Tomoko e l'epilogo. Azzano afferm\u00f2 che trovava incomprensibile il fatto che la pellicola fosse misconosciuta in Italia e termin\u00f2 aggiungendo che il seguito era degno di essere tale.\nDaniele Croci di \"Fumettologica\" defin\u00ec il manga come un'opera seminale, importante per il fumetto giapponese ma anche per quello occidentale, in quanto ha direttamente o indirettamente influenzato una generazione di narratori a cavallo tra la storia e l'autobiografia, fra i quali Art Spiegelman di \"Maus\" e Marjane Satrapi di \"Persepolis\". Concluse la recensione dicendo \"una riprova del fatto che le grandi testimonianze generano grandi frutti\".\nIl sito web Goo Ranking ha intervistato lettori di \"Weekly Sh\u014dnen Jump\" tra il 19 giugno e il 3 luglio 2020 e questi hanno classificato la serie all'ottavo posto tra quelle pi\u00f9 commoventi pubblicate dalla rivista.\nControversie.\nNel dicembre 2012, l'accesso a \"Gen di Hiroshima\" era diventato limitato nelle scuole elementari e medie della citt\u00e0 di Matsue in Giappone, dopo che \u00e8 stato affermato che \"Gen di Hiroshima\" \"descrive atrocit\u00e0 da parte delle truppe giapponesi che non hanno avuto luogo\". La faccenda \u00e8 stata riesaminata dopo che 44 dei 49 presidi scolastici intervistati in citt\u00e0 hanno voluto rimuovere tale restrizione, quest'ultima \u00e8 stata poi rimossa nell'agosto 2013.\nLa moglie vedova di Nakazawa aveva espresso il suo shock nel sapere che l'accesso a tale storia fosse stato limitato ai bambini e questa afferm\u00f2 \"La guerra \u00e8 brutale. Lo esprime in immagini e voglio che la gente continui a leggerlo\"."}
{"id": "4113836", "revid": "1310927", "url": "https://it.wikipedia.org/wiki?curid=4113836", "title": "Fotbal Club Politehnica Ia\u0219i (2010)", "text": "Il Fotbal Club Politehnica Ia\u0219i \u00e8 una societ\u00e0 calcistica romena con sede nella citt\u00e0 di Ia\u0219i, fondata nel 2010. Nella stagione 2021-2022 milita in Liga II, seconda categoria del campionato rumeno di calcio.\nStoria.\nIl Fotbal Club Politehnica Ia\u0219i, la pi\u00f9 importante squadra cittadina, si sciolse nel 2010 dopo 65 anni di attivit\u00e0. Venne cos\u00ec fondata il \"ACSMU Poli\" (acronimo di \"Asocia\u021bia Club Sportiv Municipal Universitar Politehnica Ia\u0219i\") dalla fusione del \"Navobi Charity Cup Ia\u0219i\" (squadra militante in Liga V) e il \"Tricolorul Breaza\" (club retrocesso in Liga III) che fu iscritta in un primo momento in Liga III per poi disputare il campionato di Liga II a causa della defezione di altre squadre. Fu assunto come allenatore Ionu\u021b Popa e Grigore Sichitiu venne nominato presidente e parte dei giocatori del vecchio club vennero ingaggiati.\nNel primo campionato (Liga II 2010-2011) si classific\u00f2 al quinto posto nonostante il buon livello dei giocatori e il cambio di allenatore. Durante l'estate cambi\u00f2 nome nell'attuale \"Clubul Sportiv Municipal Studen\u021besc Ia\u0219i\" per togliere qualsiasi riferimento con il vecchio club scomparso e inizi\u00f2 il campionato successivo con l'obiettivo della promozione. Cambiarono presidente ed allenatore e anche la squadra venne rinforzata. Il 2 giugno 2012, a soli due anni dalla nascita, la squadra venne promossa in Liga I avendo terminato il campionato al secondo posto.\nIl 22 luglio 2016 il \"Clubul Sportiv Municipal Studen\u021besc Ia\u0219i\" ha cambiato nome in \"Clubul Sportiv Municipal Politehnica Ia\u0219i\", per sancire un pi\u00f9 stretto legame con la tradizione del defunto Fotbal Club Politehnica Ia\u0219i.\nNel 2018, ha cambiato denominazione in \"Fotbal Club Politehnica Ia\u0219i\", acquisendo il marchio e il nome storico della vecchia societ\u00e0 defunta.\nColori e Simboli.\nLa divisa ufficiale del club \u00e8 blu, mentre lo stemma \u00e8 un cerchio con all'interno un secondo cerchio a righe bianco blu e un pallone. Nel margine \u00e8 scritto il nome del club.\nStadio.\nLa squadra gioca gli incontri interni allo stadio Emil Alexandrescu, situato nei pressi del Parco Copou vicino all'Universit\u00e0 cittadina con una capienza di 12.500 spettatori successivamente ridotti a 11.500 dopo lavori di ristrutturazioni. \u00c8 stato costruito nel 1960 ed \u00e8 dedicato a Emil Alexandrescu, ex giocatore e sindaco della citt\u00e0 morto nel 1992\nOrganigramma societario.\nDal sito ufficiale della societ\u00e0:\nOrganico.\nRosa 2021-2022.\n\"Aggiornata al 19 agosto 2021.\""}
{"id": "4113837", "revid": "50984769", "url": "https://it.wikipedia.org/wiki?curid=4113837", "title": "Roy Kerr", "text": ""}
{"id": "4113840", "revid": "729019", "url": "https://it.wikipedia.org/wiki?curid=4113840", "title": "All-Ireland Senior Football Championship 1951", "text": "L'All-Ireland Senior Football Championship del 1951 fu l'edizione numero 65 del principale torneo irlandese di calcio gaelico. Mayo si impose per la terza volta, la seconda consecutiva, l'ultima della sua storia."}
{"id": "4113842", "revid": "810736", "url": "https://it.wikipedia.org/wiki?curid=4113842", "title": "Agenzia di ricerche e legislazione", "text": "L'Agenzia di ricerche e legislazione, nota semplicemente come AREL, \u00e8 un'associazione costituita nel 1976 da Nino Andreatta con alcune personalit\u00e0 di primo piano del mondo dell'universit\u00e0, dell'industria e delle professioni (tra gli altri Umberto Agnelli, Urbano Aletti, Adriano Bompiani, Franco Grassini, Ferrante Pierantoni).\nStoria.\n\u00c8 un'agenzia indipendente composta da parlamentari, studiosi, dirigenti e imprenditori, si occupa dei principali temi economici, amministrativi e istituzionali dell'Italia tramite ricerche, documenti e dibattiti, sia come presupposto di un lavoro legislativo, sia come approfondimento di alcune questioni decisive per lo sviluppo della societ\u00e0 italiana e per la sua collocazione europea e internazionale.\nIl confronto che si \u00e8 sviluppato negli anni si \u00e8 sovente tradotto in articolate proposte che, approdate in Parlamento, sono diventate leggi del nostro ordinamento.\nI temi trattati nel corso di incontri, i convegni e seminari hanno affrontato nel tempo un ampio ventaglio di temi: economia, ambiente, giustizia, riforma della pubblica amministrazione e delle amministrazioni locali, trasparenza di borsa e finanza, fino alle riforme istituzionali. Numerosi sono i volumi pubblicati su questi temi, in collaborazione con il Mulino.\nNegli ultimi anni l'AREL ha rafforzato la collaborazione con diversi centri di ricerca italiani e internazionali: la London School of Economics and Political Science \u2013 Economic and Social Cohesion Laboratory, la Fondazione CIDOB di Barcellona, l'Istituto per gli studi di politica internazionale (Ispi), lo Istituto affari internazionali (IAI), il Centro di ricerca per lo sviluppo del territorio (CERST) dell'Universit\u00e0 Cattaneo di Castellanza, la Libera universit\u00e0 internazionale degli studi sociali Guido Carli (Luiss), la Universit\u00e0 degli Studi Internazionali di Roma (LUSPIO)."}
{"id": "4113849", "revid": "729019", "url": "https://it.wikipedia.org/wiki?curid=4113849", "title": "All-Ireland Senior Football Championship 1952", "text": "L'All-Ireland Senior Football Championship del 1952 fu l'edizione numero 66 del principale torneo irlandese di calcio gaelico. Cavan si impose per la quinta volta nella sua storia, l'ultima fino al 2014."}
{"id": "4113855", "revid": "50984982", "url": "https://it.wikipedia.org/wiki?curid=4113855", "title": "Flusso irrotazionale", "text": ""}
{"id": "4113864", "revid": "409435", "url": "https://it.wikipedia.org/wiki?curid=4113864", "title": "Krista Nell", "text": "Biografia.\nInizi\u00f2 la carriera in Francia, in seguito si trasfer\u00ec a Roma dove divenne una starlet nel cinema di genere italiano. La sua ultima interpretazione \u00e8 il giallo \"La sanguisuga conduce la danza\", in cui era previsto avesse il ruolo da protagonista, ma, a causa dell'aggravarsi delle sue condizioni di salute, ripieg\u00f2 in un ruolo secondario (ruolo originariamente affidato a Patricia Webley, che a sua volta prese il suo posto come protagonista della pellicola).\nMor\u00ec dopo una lunga malattia nel giugno 1975 all'et\u00e0 di 29 anni. Era la compagna dell'attore Ettore Manni."}
{"id": "4113865", "revid": "729019", "url": "https://it.wikipedia.org/wiki?curid=4113865", "title": "All-Ireland Senior Football Championship 1953", "text": "L'All-Ireland Senior Football Championship del 1953 fu l'edizione numero 67 del principale torneo irlandese di calcio gaelico. Kerry si impose per la diciassettesima volta."}
{"id": "4113866", "revid": "339392", "url": "https://it.wikipedia.org/wiki?curid=4113866", "title": "CSMS Iasi", "text": ""}
{"id": "4113867", "revid": "486946", "url": "https://it.wikipedia.org/wiki?curid=4113867", "title": "CSMS Ia\u0219i", "text": ""}
{"id": "4113876", "revid": "1544245", "url": "https://it.wikipedia.org/wiki?curid=4113876", "title": "Real Ordine del Re Sobhuza II", "text": "Il Ordine Reale del Re Sobhuza II \u00e8 un ordine cavalleresco dello Swaziland.\nStoria.\nL'Ordine \u00e8 stato fondato nel 1975.\nClassi.\nL'Ordine dispone delle seguenti classi di benemerenza:"}
{"id": "4113878", "revid": "1543377", "url": "https://it.wikipedia.org/wiki?curid=4113878", "title": "Belgio ai Giochi della II Olimpiade", "text": "Il Belgio partecip\u00f2 ai Giochi olimpici di Parigi dal 14 maggio al 28 ottobre 1900. Il Belgio fu rappresentato da 78 atleti, tutti uomini, in 11 discipline.\nRisultati per disciplina.\nCalcio.\nNel calcio il Belgio fu rappresentato dalla squadra dell'Universit\u00e9 libre de Bruxelles che conquist\u00f2 la medaglia di bronzo. Alcune fonti riportano questa medaglia vinta dalla squadra mista.\nCanottaggio.\nIl Royal Club Nautique de Gand rappresent\u00f2 il Belgio nel canottaggio. Nel \"due con\" il team giunse solo 5\u00b0 mentre nell\"'otto\" vinse la medaglia d'argento.\nCiclismo.\nL'unico ciclista belga fu Vincent, il quale venne eliminato ai quarti di finale della gara della \"velocit\u00e0\".\nCroquet.\nNel croquet l'unico atleta belga fu Marcel Ha\u00ebntjens, il quale non riusc\u00ec a completare neanche il primo round del \"singolo, una palla\".\nEquitazione.\nNell'equitazione presero parte 9 atleti belgi di cui sono noti solo tre: Aim\u00e9 Haegeman, vincitore della medaglia d'oro nel salto ad ostacoli; Georges van der Po\u00eble, medaglia d'argento nel salto ad ostacoli e medaglia di bronzo nel salto in alto; Constant van Langhendonck, medaglia d'oro nel salto in lungo.\nGinnastica.\nI due ginnastio belgi furono De Poorten, giunto 99\u00ba e Michelet, che fu solo 112\u00b0.\nNuoto.\nL'unico nuotatore belga fu Hermand, che venne eliminato nella prima semifinale dei \"4000 metri stile libero\".\nPallanuoto.\nIl Brussels Swimming and Water Polo Club fu l'unica squadra belga nel torneo di pallanuoto. Il team riusc\u00ec a piazzarsi al secondo posto ottenendo la medaglia d'argento.\nScherma.\nIl Belgio schier\u00f2 cinque schermidori. Tony Smet raggiunse i quarti nella spada e il 14\u00ba posto nel fioretto, Pierre Selderslagh arriv\u00f2 10\u00b0 nel fioretto per maestri, Cyrille Verbrugge giunse 15\u00b0 nella stessa gara, Despr\u00e9s fu eliminato al primo turno nel fioretto per maestri mentre H\u00e9brant giunse 8\u00b0 nella sciabola per maestri.\nTiro.\nTra i 10 tiratori belgi solo due riuscirono a conquistare una medaglia: Charles Paumier du Verger, medaglia di bronzo nella \"carabina militare, in piedi\" e Paul Van Asbroeck, medaglia di bronzo nella \"carabina militare, tre posizioni\".\nTiro con l'arco.\nIl Belgio schier\u00f2 18 arcieri di cui solo quattro sono noti: Hubert Van Innis, vincitore di due medaglie d'oro (33 metri al cordone dorato e 33 metri al cappelletto) e una medaglia d'argento (50 metri al cordone dorato), oltre ad un quarto posto (50 metri al cappelletto); Louis Glineux, vincitore di medaglia di bronzo sulla pertica alla piramide; Emmanuel Foulon e \u00c9mile Druart, rispettivamente medaglia d'oro e d'argento alla pertica ad arpice 165 metri."}
{"id": "4113880", "revid": "228587", "url": "https://it.wikipedia.org/wiki?curid=4113880", "title": "Wild 7", "text": " \u00e8 una serie sh\u014dnen manga scritta da Mikiya Mochizuki in 48 volumi e pubblicata tra il 1969-79.\nLa storia si basa sulla condizione esistente negli anni '60, ove il Giappone assieme a tutti gli altri paesi non-comunisti debbon affrontare le proteste studentesche e la corruzione politica dilagante, oltre alla rinascita e sviluppo economico seguente la fine della Seconda guerra mondiale.\nTra il 1972-73 ne \u00e8 stato tratto un telefilm in 25 episodi, oltre a un OAV in 2 episodi nel 1994, una serie animata in 13 episodi nel 2002 ed infine un film live action nel 2011.\nTrama.\nSulla scia dell'aumento esponenziale e sempre pi\u00f9 pericoloso per la pace sociale dato dalla criminalit\u00e0 e dal vero e proprio terrorismo, alla polizia nazionale giapponese non rimane altra scelta che quella di autorizzare la mobilitazione di una speciale unit\u00e0 anti-terrorismo composta da ex-detenuti in motocicletta: questi vanno dai semplici criminali ad individui ritrovatisi incarcerati a seguito di piccoli guai personali ed ex scagnozzi della yakuza.\nAssieme si ritroveranno a combattere il crimine organizzato e io terroristi armati che attentano attualmente alla sicurezza dello stato.\nVersioni animate.\nL'Oav \u00e8 un adattamento della versione manga, mentre l'anime segue cronologicamente le vicende venute ad accadere nell'Oav.\nLive Action.\nLa versione dal vivo come telefilm trasmessa da Nippon Television, pur divenendo via via sempre pi\u00f9 popolare tra i telespettatori, ha dovuto essere interrotta dopo 25 episodi a causa delle scene cruente e troppo violente che venivano mostrate.\nNel 2011 \u00e8 uscito nelle sale un film che riprende la storia."}
{"id": "4113882", "revid": "1534511", "url": "https://it.wikipedia.org/wiki?curid=4113882", "title": "William Holder Zachariasen", "text": "Biografia.\nZachariasen pubblica il suo primo articolo all'et\u00e0 di 19 anni, dopo averlo dapprima presentato all'Accademia delle Scienze Norvegese l'anno precedente. L'argomento \u00e8 lo studio degli ossidi tramite la diffrazione a raggi X. Con questa pubblicazione nel 1925 egli comincia un periodo di contribuzioni alla letteratura scientifica, in molte delle quali appare come singolo autore, che copriranno un arco di 55 anni. All'et\u00e0 di 22 anni riceve il suo Ph.D., risultando la pi\u00f9 giovane persona ad ottenere tale attestato in Norvegia. Negli anni 1928-29, \u00e8 Postdoctoral Fellow nel laboratorio di Sir Lawrence Bragg, dove comincia il suo studio sulle strutture dei silicati; studio che culminer\u00e0 nella prima reale comprensione della struttura dei vetri. In seguito torna all'Universit\u00e0 di Oslo, ma, nel giro di un anno, accetta la chiamata dal premio Nobel Arthur Compton che lo invita alla facolt\u00e0 di Fisica dell'Universit\u00e0 di Chicago. Ha 24 anni.\nInfluenza sulla scienza dei vetri.\nNel 1932 W.H. Zachariasen pubblic\u00f2 \"The Atomic Arrangement in Glass\", un articolo classico che ebbe probabilmente la maggior influenza rispetto ad ogni altro lavoro pubblicato riguardo alla scienza dei vetri. Il lavoro di Zachariasen permise l'evoluzione della comprensione della struttura dei vetri e della sua relazione con la composizione degli stessi.\nLe quattro regole per la formazione di un vetro a partire da una composizione formula_1 sono:"}
{"id": "4113883", "revid": "28592", "url": "https://it.wikipedia.org/wiki?curid=4113883", "title": "Cerete Basso", "text": ""}
{"id": "4113885", "revid": "599013", "url": "https://it.wikipedia.org/wiki?curid=4113885", "title": "Hans Lang", "text": ""}
{"id": "4113886", "revid": "122756009", "url": "https://it.wikipedia.org/wiki?curid=4113886", "title": "Yannick Bisson", "text": ""}
{"id": "4113892", "revid": "1305772", "url": "https://it.wikipedia.org/wiki?curid=4113892", "title": "Blow Me (One Last Kiss)", "text": "Blow Me (One Last Kiss) \u00e8 un singolo della cantautrice statunitense Pink, pubblicato il 3 luglio 2012 come primo estratto dal sesto album in studio \"The Truth About Love\".\nIl brano \u00e8 stato scritto dalla stessa Pink e dal musicista Greg Kurstin.\nInizialmente pubblicato negli Stati Uniti, dal 9 luglio \u00e8 stato pubblicato anche nel resto del mondo.\nDescrizione.\nIl brano riprende un po' il sound precedente dei brani \"So What\" e \"Raise Your Glass\". Esso parla di una storia d'amore finita. Il brano racchiude influenze di suoni elettrici e Pop/Dance. Pink ha affermato che il brano \u00e8 \"energico e vendicativo come sempre\" con dei versetti chiamati \"prolissi ancora pungenti\" mentre li canta.\nVideo musicale.\nLe riprese per il videoclip del brano sono cominciate nel luglio 2012 con la regia di Dave Meyers. Circa una settimana dopo dalla pubblicazione del video sul canale ufficiale VEVO della cantante, \u00e8 stata pubblicata una seconda versione del video, questa volta a colori, a differenza del video ufficiale che si presenta in bianco e nero.\nSinossi.\nIl video \u00e8 girato quasi totalmente in bianco e nero, con sprazzi di colore, e si caratterizza per un'ambientazione spiccatamente r\u00e9tro, con tanto di titoli in apertura in francese, come a sottintendere un legame con il cinema muto francese. Comincia con Pink durante un picnic sull'erba in compagnia di un uomo affascinante (interpretato da Michael Cardelle), e i due stanno per baciarsi quando lui si distrae per via del cellulare che suona, ignorando la donna. Pink rimane molto delusa e gli rovescia addosso un bicchiere di vino rosso, decidendo di andarsene. Cammina in un contesto naturale spogliandosi del suo vestito lungo e rimanendo in un corsetto. Incontra quindi un altro uomo (Alexander Echeverria) che la porta via in motocicletta, fino alla sua villa, dove la cantante posa come modella per un suo ritratto. Quindi comincia un ricevimento, al quale Pink partecipa indossando un completo nero maschile, con i capelli lisciati all'indietro. Balla languidamente con una donna (Mosh), ma a quel punto entra dalla porta un uomo (Michael Cardelle), lo stesso del picnic, il quale si mette in ginocchio e offre un anello. Pink sorride e allunga la mano, ma rimane ancora una volta delusa rendendosi conto che la proposta era per la donna con cui lei stessa stava ballando. Durante la cerimonia nuziale Pink veste di nero con un lungo mantello, un ombrellino da sole e gli occhi contornati di pizzo, in versione funerea. Sul pi\u00f9 bello un ragazzo a bordo di una macchina volante di Leonardesca memoria (Andreas Holm-Hansen) fa esplodere un palloncino a forma di cuore, che riversa sugli invitati, gli sposi ed il prete una pioggia di liquido rosa, sotto la quale Pink balla e festeggia. Raggiunge il ragazzo a bordo della macchina volante e si allontanano sorvolando le campagne.\nAccoglienza.\nJames Montgomery di \"MTV\" rassicur\u00f2 i fan del fatto che Pink non era cambiata, lod\u00f2 il video definendolo \"arrabbiato\" e \"divertente\": \"Sebbene la vostra eroina abbia dichiarato di essere cambiata come donna, il video di 'Blow Me' prova che non \u00e8 vero. Lei \u00e8 arrabbiata come nei suoi video passati, e quasi altrettanto divertente.\"\nCover.\nDel brano \u00e8 stata fatta una cover nella serie televisiva Glee, che \u00e8 stata interpretata da Melissa Benoist (nei panni di Marley Rose) e Alex Newell (nei panni di Unique Adams) nell'episodio 3x05, \"Il ruolo adatto\".\nEsibizioni dal vivo.\nLa cantante ha presentato per la prima volta dal vivo il brano all'evento musicale dell'anno firmato MTV, Video Music Awards 2012! Ha eseguito live un pezzo di un suo successo, Get the Party Started remixato da Calvin Harris, e poi il nuovo singolo. Durante la performance giravano intorno a lei delle bocche giganti che emettevano dalla bocca piume rosa, alla fine della performance Pink \u00e8 salita su una bocca gigante volante ed \u00e8 andata via. Ha presentato live il singolo anche allo show Ellen DeGeneres, presentando anche nell'intervista il nuovo album The Truth About Love. L'11 settembre la cantante si esibisce anche nel programma francese \"Le Grand Journal\" insieme alla sua band."}
{"id": "4113895", "revid": "584834", "url": "https://it.wikipedia.org/wiki?curid=4113895", "title": "Municipalit\u00e0 distrettuale di Oliver Tambo", "text": ""}
{"id": "4113897", "revid": "123356217", "url": "https://it.wikipedia.org/wiki?curid=4113897", "title": "Chiesa di San Vincenzo Martire", "text": "La chiesa di San Vincenzo martire \u00e8 un luogo di culto cattolico di Cerete Basso, frazione di Cerete in provincia di Bergamo, ed \u00e8 consacrata a Vincenzo di Saragozza.\nStoria.\nLe origini della chiesa risalgono probabilmente intorno all'anno Mille essendo nominata gi\u00e0 nel 1152, quando era probabilmente annessa al palazzo episcopale del vescovo di Bergamo: il suolo della cripta potrebbe essere riconosciuto come il pavimento di questo edificio pi\u00f9 antico. La consacrazione della chiesa attuale risale tuttavia al 1444 e viene menzionata nel resoconto di una visita compiuta da san Carlo Borromeo nel 1575.\nLa devozione a san Vincenzo venne portata dai prigionieri romani che lavoravano le miniere dell'alta Val Seriana e che liberati scelsero il santo a patrono costruendo la prima chiesa in Bergamo a lui dedicata.\nRisale al XVIII secolo la traslazione di un martire cristiano presente nelle cripte delle catacombe nella chiesa di san Vincenzo. Ogni anno questa reliquia viene portata in processione.\nArchitettura.\nLa visita pastorale di San Carlo Borromeo del 1575, lascia una descrizione della chiesa, che si presentava di lunghezza minore, con un presbiterio poco profondo e soli cinque altari. Si ebbe un rifacimento alla fine del Cinquecento o con il prolungamento verso ovest dell'edificio, mentre al 1677 si data la decorazione in stucco di Francesco Odoni, rifatta poi nel 1747.\nLa chiesa conserva il \"Cristo Grande\" della bottega di Andrea Fantoni, la pala Ferri di Gianantonio Guardi, dieci importanti dipinti del presbiterio di Antonio Cifrondi, una \"Estasi di Santa Teresa d'Avila\" di Paolo Pagani e delle lunette affrescate da Carlo Gaudenzio Mignocchi.\nLa cripta.\nAlla cripta, che \u00e8 la parte pi\u00f9 antica della chiesa, si accede dalla due rampe di scale frontali all'altare, e dalle due porte laterali al presbiterio, sulle cui architravi vi \u00e8 posta la scritta S.P. e spostato Q.R., che probabilmente indica il nome del prete che vi si trova sepolto. Solo negli anni '80 del XX secolo, venne fatto la scoperta di questo luogo di sepoltura.\nEra nota l'esistenza della cripta, ornata di stucchi bianchi, ma veniva usata come ripostiglio. Quando Camillo Pezzoli, sociologo e appassionato di storia locale, nel 1982 in visita nella chiesa si accorse che il pavimento subiva la pressione dei passi, indicando la presenza di un locale sottostante vuoto, oltre il muro esistente, si intrapresero le prime ricerche. I lavori che ne seguirono portarono alla scoperta di un primo sepolcro contenente cinque cadaveri mummificati, poggianti su di un pavimento di sabbia, che dalla relazione dell'sopraintendenza archeologica risulteranno essere i parroci che vi erano sepolti prima dell'occupazione napoleonica, quando in paese non era ancora presente il cimitero datato 1810.\nSolo sette anni dopo, nel 1989, dalla sabbia del pavimento, inizi\u00f2 a riaffiorare un sarcofago in pietra, contenente due scheletri inversamente sepolti, volutamente nascosti di cui uno imbalsamato. Questo apparteneva a don Stefano Perinei, che fu parroco della parrocchia dal 1575 al 1614, ma che dimessosi, rimane ad abitare a Cerete fino alla morte risalente dal 1618 al 1622, mentre l'altro del nipote Giuseppe Vinetti, anch'egli sacerdote e rettore.\nLe ricerche storiche hanno portato alla considerazione che il Vinetti, trasform\u00f2 la cripta in un luogo ipogeo. Si rilevano passaggi, che veniva usati dal sacerdote per recarsi nella casa vescovile, o nella canonica. La cripta aveva affreschi e formelle in gesso con l'iconografia pagana, un corteo trionfale di divinit\u00e0 planetarie con il compito di guidare l'anima del defunto nel regno dei cieli da cui il nome che gli aveva dato la cultura popolare di \"cripta pagana\". \nLuigi Grimani, vescovo di Bergamo, nel 1634, ne ordin\u00f2 la ripulitura, cosa che non avvenne. Forse per questo, alla fine del 1634 il Vinetti venne aggredito e assassinato, e il suo corpo posto nel medesimo sarcofago nello zio, ma in posizione inversa. \nVenne ripulita la cripta di ogni effigie che non fosse cristiana, e tutti i locali vennero murati, fino al 1982. Quello che raffiguravano quegli stucchi \u00e8 stato studiato e identificato, sulla volta vi era la raffigurazione di Cristo in gloria, sulle pareti laterali santi, e martiri, ma il tutto coronato da un corteo composto dalle divinit\u00e0 planetarie: la Luna, il Sole, Marte, Giove, Saturno, Venere e Mercurio e l'anima del prete nel viaggio verso il cielo. Il sacerdote era amico di Decio Cel\u00e9ri, medico e astrologo, che gli diede l'approccio sincretico alle divinit\u00e0 . Forse fu il desiderio di questo rettore di voler ottenere la salvezza dell'anima attraverso un pensiero umanistico.\nNella cripta \u00e8 stata ricomposta la cappellina funeraria con il sarcofago contenente i corpi dei due rettori, sul soffitto vi \u00e8 un foro, che fa parte del progetto originario, posto proprio supra il capo di don Perinei, forse per avvicinarlo alla sua chiesa. In una nicchia sopra la cappellina vi \u00e8 posto il busto acefalo del prete. Il prelato, originario di Lovere, era notaio e protonario, sicuramente uomo colto, e forse in odore cardinalizio, questo spiegherebbe la sua imbalsamazione e la cura nella sua sepoltura."}
{"id": "4113898", "revid": "124123", "url": "https://it.wikipedia.org/wiki?curid=4113898", "title": "Emmanuel Foulon", "text": ""}
{"id": "4113899", "revid": "767487", "url": "https://it.wikipedia.org/wiki?curid=4113899", "title": "Hans Stubb", "text": ""}
{"id": "4113901", "revid": "287204", "url": "https://it.wikipedia.org/wiki?curid=4113901", "title": "Sportyvnyj Klub Odesa", "text": "Il Sportyvnyj Klub Odesa (in ucraino \"\u0441\u043f\u043e\u0440\u0442\u0438\u0432\u043d\u0438\u0439 \u043a\u043b\u0443\u0431 \u041e\u0434\u0435\u0441\u0430\", cio\u00e8 \"Sport Club Odessa\"), noto anche come SK Odessa e, in passato, SKA Odessa, \u00e8 un club calcistico ucraino di Odessa.\nStoria.\nUnione Sovietica.\nFu fondato nel 1944 ad Odessa con il nome di \"ODO\" (acronimo di \"Okru\u017enoj Dom Oficerov\", translitterazione di \u041e\u043a\u0440\u0443\u0436\u043d\u043e\u0439 \u0414\u043e\u043c \u041e\u0444\u0438\u0446\u0435\u0440\u043e\u0432, cio\u00e8 \"Club regionale degli Ufficiali\"), nome che stava ad indicare i club sportivi dell'esercito: inizialmente si trattava, infatti, di una societ\u00e0 polisportiva. Nel 1957 tutti questi club furono rinominati in SKVO (acronimo di \"Sportivnyj Klub Voennogo Okruga\", translitterazione di \u0421\u043f\u043e\u0440\u0442\u0438\u0432\u043d\u044b\u0439 \u043a\u043b\u0443\u0431 \u0432\u043e\u0435\u043d\u043d\u043e\u0433\u043e \u043e\u043a\u0440\u0443\u0433\u0430, cio\u00e8 \"Club sportivi dei distretti militari\"), cos\u00ec anche il club divenne SKVO Odessa.\nTre anni pi\u00f9 tardi questi club furono tutti rinominati SKA (acronimo di \"Sportivnyj Klub Armii\", translitterazione di \u0421\u043f\u043e\u0440\u0442\u0438\u0432\u043d\u044b\u0439 \u043a\u043b\u0443\u0431 \u0430\u0440\u043c\u0438\u0438, cio\u00e8 \"Sport Club dell'Esercito\"), cos\u00ec anche il club divenne SKA Odessa. Con questo nome partecip\u00f2 nel 1965 e nel 1966 alla massima divisione sovietica finendo in entrambe le occasioni ultimo, la prima volta senza conseguenze, la seconda retrocedendo, senza mai pi\u00f9 far ritorno a quei livelli.\nUcraina.\nAlla dissoluzione dell'Unione Sovietica partecip\u00f2 al primo campionato ucraino, finendo ultimo nel girone B e retrocedendo. Il club cambi\u00f2 nuovamente nome in SK Odessa perdendo il riferimento all'Armii (esercito); disput\u00f2, quindi, la Per\u0161a Liha (secondo livello calcistico ucraino) fino al 1997, quando retrocesse nuovamente, stavolta in Druha Liha.\nNel 1999 ottenne la promozione in Per\u0161a Liha, ma per problemi finanziari non si iscrisse: i suoi giocatori passarono al e il club fu di fatto trasformato nella squadra riserve del \u010cornomorec'.\nNel 2010 il club fu rifondato, cominciando dai campionati regionali. Dopo aver vinto vari campionati la squadra conquist\u00f2 la Druha Liha affrontata nel 2012-2013."}
{"id": "4113902", "revid": "117683", "url": "https://it.wikipedia.org/wiki?curid=4113902", "title": "Famiglia Marzotto", "text": ""}
{"id": "4113903", "revid": "466539", "url": "https://it.wikipedia.org/wiki?curid=4113903", "title": "Futbol'nyj Klub Enisej", "text": "Lo Enisej Krasnojarsk, ufficialmente Futbol'nyj Klub Enisej (), \u00e8 una societ\u00e0 di calcio con sede nella citt\u00e0 siberiana di Krasnojarsk, in Russia. Milita in PFN Ligi, la seconda serie del campionato russo di calcio.\nStoria.\nLa societ\u00e0 fu fondata nel 1937 con il nome di \"Lokomotiv Krasnojarsk\". Nel 1938 esord\u00ec nella Coppa dell'URSS e dal 1939 al 1947 gioc\u00f2 semplici tornei locali. Nel decennio successivo partecip\u00f2 ai campionati minori e nel 1957, dopo varie rivendicazioni da parte dei vertici sportivi della citt\u00e0, fu ammessa nel girone dell'Estremo oriente russo di Klass B.\nPer varie ragioni la squadra ha pi\u00f9 volte cambiato nome nel corso della propria storia. Nel 1968 fu rinominata \"Rassvet\", due anni dopo \"Avtomobilist\", nel 1991 \"Metallurg\". Nel febbraio 2010 il club prese il nome di \"Metallurg Enisej\" e un anno dopo acquis\u00ec l'attuale denominazione.\nNel periodo sovietico la squadra di Krasnojarsk non ha mai giocato nella Vys\u0161aja Liga: gioc\u00f2 in seconda serie per otto stagioni, in due periodi diversi. Dal 1970 al 1989 ha giocato sempre in terza serie, mentre trascorse gli ultimi due anni di esistenza del campionato sovietico di calcio in quarta serie. Da sottolineare l'ottimo cammino del club nella Coppa sovietica del 1958, quando la squadra raggiunse i quarti di finale\nNonostante provenisse dalla quarta serie, con la nascita del campionato russo di calcio fu immediatamente collocato in seconda serie. Dopo appena due stagioni retrocesse. Da allora continu\u00f2 a salire e scendere tra terza e seconda serie, con periodi mai pi\u00f9 lunghi di quattro anni nella stessa categoria e ottenendo come miglior risultato \u00e8 stato il nono posto nella Pervyj divizion 2001.\nDal 2011 i risultati sportivi cominciarono a migliorare con l'Enisej stabilmente in seconda serie, capace di raggiungere salvezza tranquille, fino ad arrivare a contendere la promozione: nel 2016-2017 fin\u00ec terzo, giocandosi lo spareggio promozione con l'; nonostante la vittoria dell'andata per 2-1, la sconfitta di misura al ritorno, condann\u00f2 l'Enisj, per la regola dei gol fuori casa ad un altro anno in seconda serie. L'anno successivo un nuovo terzo posto consent\u00ec alla squadra di disputare un nuovo spareggio, stavolta contro l': in questa occasione il perentorio 3-0 dell'andata, consent\u00ec al club di affrontare con maggiore tranquillit\u00e0 il ritorno e e il 20 maggio 2018 la sconfitta di misura a Macha\u010dkala sanc\u00ec la prima storica promozione in massima serie.\nStrutture.\nStadio.\nGioca le partite casalinghe presso lo stadio Stadio Centrale, un complesso sportivo utilizzato anche dalla nazionale russa di rugby.\nCalciatori.\n\u00c8 il club in cui esord\u00ec come calciatore Oleg Romancev, ex commissario tecnico della nazionale di calcio della Russia."}
{"id": "4113908", "revid": "1543377", "url": "https://it.wikipedia.org/wiki?curid=4113908", "title": "Medaglia di Thulin", "text": "La medaglia di Thulin (in svedese \"Thulinmedaljen\") \u00e8 un premio annuale conferito dalla Swedish Society for Aeronautics and Astronautics. Viene assegnata a persone che con i loro studi o il loro lavoro hanno contribuito al progresso dell'ingegneria aeronautica o aerospaziale.\nIl premio, approvato dall'Accademia reale svedese di scienze ingegneristiche, \u00e8 considerato il maggior riconoscimento svedese nel campo aerospaziale.\nLa medaglia di Thulin \u00e8 stata istituita nel 1944 in memoria di Enoch Thulin, un pioniere dell'aeronautica svedese. Le medaglie possono essere in oro, argento e bronzo e vengono assegnate ogni anno il 14 maggio, data in cui Thulin \u00e8 morto in occasione di una manifestazione aerea.\nVincitori.\nOro.\nLa Medaglia di Thulin in oro assegnata a i seguenti pionieri per l'eccezionale e meritevole ruolo svolto nell'industria dell'aeronautica:\nArgento.\nThulin Medaglia in argento \u00e8 stato assegnato il seguente, come attraverso il lavoro indipendente, tesi o di design promosso il progresso tecnico di volo: \nBronzo.\nThulin Medaglia in bronzo \u00e8 stato assegnato il seguente, che ha promosso l'Aeronautical Society: "}
{"id": "4113912", "revid": "767487", "url": "https://it.wikipedia.org/wiki?curid=4113912", "title": "Galleria di Francesco I", "text": "La Galleria di Francesco I \u00e8 un ambiente monumentale del Castello di Fontainebleau, decorato su progetto di Rosso Fiorentino da un team di artisti tra cui Francesco Primaticcio, Luca Penni e L\u00e9onard Thiry tra il 1532 e il 1539 circa. Sebbene compromessa da restauri e modifiche successive, rappresenta il primo esempio superstite di arte manierista in Francia, che ebbe una straordinaria influenza sull'arte francese successiva.\nStoria.\nFrancesco I di Francia nei suoi progetti di decorazione delle sue regge aveva chiamato a s\u00e9 gi\u00e0 numerosi artisti italiani (in particolare fiorentini), tra cui Leonardo da Vinci e Andrea del Sarto. Quando Rosso Fiorentino giunse in Francia (1530), la galleria del castello di Fontainebleau era stata appena terminata e nel 1532, lo stesso anno dell'arrivo del bolognese Primaticcio, Rosso aveva progettato e decorato ad affresco il perduto Padiglione di Pomona, situato nelle vicinanze.\nLa progettazione delle decorazioni dovette impegnare Rosso gi\u00e0 dal 1532 e a partire dall'estate del 1533 si prepararono le pareti per la messa in opera di stucchi e pitture. Nell'aprile del 1534 si avvi\u00f2 la realizzazione degli stucchi, mentre per le pitture si dovette attendere circa un anno. Vari documenti attestano poi pagamenti al Rosso in qualit\u00e0 di direttore dei lavori di decorazioni e nel 1539 l'impresa era terminata, un anno prima della morte dell'artista. Il giorno di Natale del 1539 Francesco I conduceva Carlo V alla visita della galleria, chiudendosi con l'imperatore in un colloquio privato per due ore abbondanti.\nDescrizione e stile.\nLe pareti lunghe sono sui lati nord-sud e quelle brevi sono direzionate quindi sull'asse est-ovest. Ai quattro punti cardinali si trovano scene legate al tema dell'amore. Al centro della parete nord infatti si apriva un camerino contenente un perduto ovale con \"Giove e Semele\", mentre sul lato opposto un altro ovale rappresenta l'\"Amore di Giove e Danae\"; alle due testate Vasari ricord\u00f2 di aver visto a ovest un \"Venere e Amore\" (perduto, noto forse da un disegno al Louvre) e, ad est un dipinto con \"Bacco, Venere e Amore\", forse identificabile con quello al Mus\u00e9e national d'histoire et d'art della citt\u00e0 di Lussemburgo.\nAl centro campeggiava un busto del sovrano in marmo.\nI lati lunghi presentano una serie di dodici riquadri - circondati da stucchi e intervallati dalle finestre - con affreschi il cui aspetto \u00e8 per\u00f2 compromesso dalle modifiche e dei rifacimenti apportati sin da un'epoca molto vicina al loro completamento. Ci\u00f2 si nota confrontando l'aspetto odierno degli affreschi con le copie coeve, i disegni preparatori e le prime incisionidell'intera decorazione.\nIl tema degli affreschi della galleria \u00e8 essenzialmente una celebrazione allegorica della vita. Le virt\u00f9 e le imprese di Francesco I, sebbene il significato iconografico di molti particolari resti ancora oggi oggetto di dibattiti e incertezze. La stessa Margherita di Navarra, sorella del sovrano, gli scriveva in una lettera di non riuscire a venire a capo del significato di quelle storie senza la sua guida, anche se non \u00e8 chiaro se si tratti di un'affermazione reale o retorica.\nIn due affreschi il sovrano viene rappresentato direttamente (\"Illuminazione\" e \"Unit\u00e0 dello Stato\"), mentre le altre scene dovrebbero contenere allusioni pi\u00f9 o meno evidenti alla sua vita. Ad esempio l'\"Elefante reale\", che porta la salamandra reale sul copricapo e una gualdrappa coi gigli di Francia e una grossa \"F\", altro non sarebbe che un ritratto allegorico del re e delle sue qualit\u00e0: grandezza, potenza, bont\u00e0, temperanza, generosit\u00e0. Le storie di \"Cloebis e Biton\" e dei \"Fratelli di Catania\" evocherebbero l'amore verso i genitori e i parenti, ovvero la \"pietas\" familiare che lo legavano alla venerata madre Luisa di Savoia o alla sorella Margherita di Navarra.\nLa \"Morte di Adone\", secondo Panofsky, allude all'evento tragico della morte del Delfino Francesco di Valois il 10 agosto 1536: data dopo la quale si procedette probabilmente a una revisione iconografica. Anche la \"Perdita della giovent\u00f9 perpetua\" sarebbe un'amara riflessione sul trascorrere del tempo, controbilanciata dall'\"Educazione di Achille\" che allude a una giovinezza guidata con saggezza, forse riferendosi ancora una volta ai figli del re.\nMarc Fumaroli ha proposto che nella lettura delle scene siano da tenere in conto anche i tre \"Inni\" pindarici scritti in quegli anni da Luigi Alamanni (un altro fiorentino esule in Francia) per il re e sua sorella, nonch\u00e9 la consulenza letteraria di Lazare de Ba\u00eff, ambasciatore e letterato, gi\u00e0 allievo di Giano Lascaris.\nFalciani imbast\u00ec una lettura esegetica pi\u00f9 ampia, legata alla contrapposizione tra amore carnale negativo e amore spirituale positivo, implicita nel motto dell'emblema reale della salamandra (scelta da Francesco I almeno dal 1504): \"notrisco al buono, stringo al reo\", ovvero mi alimento al fuoco del bene e mi estinguo a quello maligno. La \"Lotta tra Centauri e Lapiti\" ad esempio conterrebbe una condatta verso coloro che si abbandonano sfrenatamente all'amore carnale, mentre la \"Peridta della giovent\u00f9 perpetua\" mostrerebbe la stupidit\u00e0 della razza umana, ingannata dal \"precipizio dei sensi\". Anche la \"Vendetta di Nauplio\" e la \"Morte di Adone\" si riferirebbero ai pericoli dell'amore carnale e le sue conseguenze, mentre l''\"Educazione di Achille\" indicherebbe la strada per la vita virtuosa; parimenti le scene sulla destra mostrerebbero gli effetti legati alla scelta dell'amore spirituale. Il \"Sacrificio\" la protezione offerta alla religione."}
{"id": "4113913", "revid": "399", "url": "https://it.wikipedia.org/wiki?curid=4113913", "title": "Nu wa chuanshuo zhi ling zhu", "text": "Nu wa chuanshuo zhi ling zhu (), anche conosciuta internazionalmente come The Holy Pearl, \u00e8 una serie televisiva cinese di genere drammatico-mitologica in 32 puntate trasmessa nel 2011 diretta da Cai Jing Sheng.\nLa storia \u00e8 un libero adattamento live action non ufficiale della popolare serie \"Inuyasha\" di Rumiko Takahashi, ma ambientato nell'antica Cina con differenze nella trama rispetto al manga e all'anime, e soprattutto con protagonista la ragazza del mondo moderno invece che il mezzodemone del passato.\nTrama.\nLa giovane figlia di un archeologo riesce a viaggiare nel tempo, scoprendo cos\u00ec d'essere la reincarnazione di un'antica guerriera. Con lei si trova a collaborare uno strano essere, un ibrido tra uomo e drago. Loro compito \u00e8 quello di recuperare tutti i frammenti di un magico vaso che \u00e8 stato per errore rotto. Nel frattempo, un atto tragico ha sconvolto il fragile equilibrio tra mondo dei demoni e mondo umano.\nPersonaggi.\nDi seguito il cast degli interpreti, ed in parentesi i personaggi di Inuyasha da cui traggono ispirazione."}
{"id": "4113916", "revid": "125667839", "url": "https://it.wikipedia.org/wiki?curid=4113916", "title": "The Head and the Heart", "text": "The Head and the Heart sono un gruppo folk/pop di Seattle. Formatosi nell'estate del 2009 da Josiah Johnson (cantante, chitarrista, percussionista) e Jonathan Russell (cantante, chitarrista, percussionista), la band inoltre include Charity Rose Thielen (violinista, cantante), Chris Zasche (bassista), Kenny Hensley (pianista), e Tyler Williams (batterista).\nIl gruppo autopubblicava l'album di debutto \"The Head and the Heart\" nel giugno 2009, durante concerti, oralmente, e attraverso i negozi di dischi locali. Nei mesi successivi l'album vendette 10.000 copie. La loro musica si appoggia molto sul trio di armonie vocali, pianoforte e violino, melodie e tamburi di primo piano e percussioni. \u00c8 stato l'album pi\u00f9 venduto dell'anno 2010 per i Records indipendenti Sonic Boom. Una versione dell'album \u00e8 stata pubblicata da \"Sub Pop Records\" il 16 aprile 2011.\nLa band ha attuato un intenso tour in Europa e negli USA negli anni 2010-2011. Nel marzo 2011, la \"Seattle City Arts Magazine\" li nomina la \"Best New Band di Seattle\" e la band compie il proprio debutto televisivo il 21 aprile 2011 su \"Conan\" (famoso programma americano televisivo)."}
{"id": "4113920", "revid": "318922", "url": "https://it.wikipedia.org/wiki?curid=4113920", "title": "Gerhard Strack", "text": ""}
{"id": "4113921", "revid": "131358", "url": "https://it.wikipedia.org/wiki?curid=4113921", "title": "Futbol'nyj Klub Enisej Krasnojarsk", "text": ""}
{"id": "4113923", "revid": "38120", "url": "https://it.wikipedia.org/wiki?curid=4113923", "title": "Issues (singolo)", "text": ""}
{"id": "4113924", "revid": "1418004", "url": "https://it.wikipedia.org/wiki?curid=4113924", "title": "Anna Nadotti", "text": "Biografia.\nTraduce in italiano letteratura di lingua inglese, e si occupa di autori indiani che scrivono in inglese. Collabora con Einaudi e scrive per \"L'indice dei libri del mese\", \"Il manifesto\" e \"Leggendaria\". Ha partecipato al mediometraggio \"Tradurre\" (2008)."}
{"id": "4113925", "revid": "163269", "url": "https://it.wikipedia.org/wiki?curid=4113925", "title": "The head and the heart", "text": ""}
{"id": "4113926", "revid": "2160185", "url": "https://it.wikipedia.org/wiki?curid=4113926", "title": "Antonello Governale", "text": ""}
{"id": "4113928", "revid": "486946", "url": "https://it.wikipedia.org/wiki?curid=4113928", "title": "Santa Teresa in estasi", "text": ""}
{"id": "4113930", "revid": "28592", "url": "https://it.wikipedia.org/wiki?curid=4113930", "title": "Martirio di San Vincenzo", "text": ""}
{"id": "4113934", "revid": "131358", "url": "https://it.wikipedia.org/wiki?curid=4113934", "title": "Futbol'nyj Klub Petrotrest Sankt-Peterburg", "text": ""}
{"id": "4113936", "revid": "188116", "url": "https://it.wikipedia.org/wiki?curid=4113936", "title": "Gaetano Falzone", "text": "Biografia.\nLaureato in Giurisprudenza e in Filosofia, fu volontario nella guerra d'Etiopia e ufficiale nella seconda guerra mondiale. Durante il Fascismo fu componente della Commissione nazionale dei Littoriali della Cultura e dell\u2019Arte.\nNel dopoguerra \u00e8 stato docente ordinario di Storia del Risorgimento all'Universit\u00e0 di Palermo. Presidente del comitato siciliano dell'Istituto per la Storia del Risorgimento italiano.\nFu direttore del museo etnografico siciliano Giuseppe Pitr\u00e8. Dedic\u00f2 gran parte del suo lavoro scientifico alla storia del Risorgimento in Sicilia, dal 1848 al 1861..\nIl suo testo \"Storia della mafia\" fu pubblicato in francese nel 1973, perch\u00e9 nessun editore italiano per un decennio volle pubblicarlo."}
{"id": "4113942", "revid": "767487", "url": "https://it.wikipedia.org/wiki?curid=4113942", "title": "Georg Kn\u00f6pfle", "text": ""}
{"id": "4113950", "revid": "110157", "url": "https://it.wikipedia.org/wiki?curid=4113950", "title": "Arthas - L'ascesa del Re dei Lich", "text": "Arthas - L'ascesa del re dei Lich (\"Arthas: Rise of the Lich King\") \u00e8 un romanzo fantasy di Christie Golden edito nel maggio 2009, ambientato nell'universo di \"Warcraft\" creato da Blizzard Entertainment.\nTrama.\nLa storia spazia lungo un periodo di tempo piuttosto ampio, e narra la vita del principe di Lordaeron Arthas Menethil, e di come giunge a diventare il Re dei Lich: sono inclusi eventi gi\u00e0 raccontati nei romanzi \"La discesa delle tenebre\", \"Oltre il Portale Oscuro\" e \"Day of the Dragon\" e nei videogiochi \"Reign of Chaos\", \"The Frozen Throne\" e \"Wrath of the Lich King\".\nComincia con Arthas all'et\u00e0 di dieci anni, con l'arrivo a Lordaeron dei profughi di Stormwind della Prima Guerra: Arthas, decisamente pi\u00f9 debole nel combattimento del principe Varian, viene addestrato da Muradin Bronzebeard. Pi\u00f9 tardi, finita la Seconda Guerra, assiste alla decisione di suo padre di dare in sposa sua sorella Calia a lord Daval Prestor, contro la volont\u00e0 della diretta interessata.\nIl romanzo descrive anche il triangolo sentimentale che coinvolge Arthas, Jaina Proudmoore e il principe alto elfo Kael'thas Sunstrider, la visita di Arthas a Durnholde Keep e a Quel'Thalas, e la sua entrata nell'ordine dei paladini della Mano Argentata. L'inizio della Terza Guerra e gli orrori del Flagello dei non morti danno il via alla discesa di Arthas nella follia, che ha la sua acme nello sterminio di Stratholme - dove viene abbandonato sia da Jaina che da Uther - e nell'ossessiva ricerca di Mal'Ganis a Northrend. Qui s'impossessa della spada runica Frostmourne, causando l'apparente morte di Muradin, sconfigge Mal'Ganis e, postosi alla testa delle armate del Flagello come campione del Re dei Lich, ritorna a Lordaeron e mette a ferro e fuoco il regno, uccidendo il suo stesso padre.\nLa storia procede con il sacco di Quel'Thalas e Dalaran, nei quali trovano la morte Antonidas, re Anasterian Sunstrider e Sylvanas Windrunner, che verr\u00e0 mutata in banshee al servizio di Arthas, e con lo sterminio dei paladini della Mano Argentata, compreso Uther. Viene narrato il quasi riuscito attentato da parte di Sylvanas e la guerra civile nelle Terre Infette, la fusione con il Re dei Lich e la sua prevalenza sullo spirito di Ner'zhul, oltre a diversi altri aneddoti."}
{"id": "4113952", "revid": "287204", "url": "https://it.wikipedia.org/wiki?curid=4113952", "title": "Dun Laoghaire-Rathdown", "text": ""}
{"id": "4113955", "revid": "287204", "url": "https://it.wikipedia.org/wiki?curid=4113955", "title": "Georg Knopfle", "text": ""}
{"id": "4113956", "revid": "318922", "url": "https://it.wikipedia.org/wiki?curid=4113956", "title": "Georg Knoepfle", "text": ""}
{"id": "4113960", "revid": "336009", "url": "https://it.wikipedia.org/wiki?curid=4113960", "title": "Range Rover Evoque", "text": ""}
{"id": "4113977", "revid": "287204", "url": "https://it.wikipedia.org/wiki?curid=4113977", "title": "Entre Rios (Cochabamba)", "text": ""}
{"id": "4113997", "revid": "39900", "url": "https://it.wikipedia.org/wiki?curid=4113997", "title": "Comando", "text": ""}
{"id": "4114003", "revid": "729019", "url": "https://it.wikipedia.org/wiki?curid=4114003", "title": "Fossa navicolare dell'uretra maschile", "text": "La fossa navicolare dell'uretra maschile (\"fossa navicularis uretrae\") \u00e8 la parte spugnosa dell'uretra maschile situata nella parte glande. Si tratta essenzialmente della parte dritta prima dell'orifizio uretrale esterno, formata da un epitelio pavimentoso composto non cheratinizzato.\nNel corpo del pene la porzione cavernosa dell'uretra \u00e8 stretta e di dimensioni uniformi, e misura circa 6 millimetri di diametro; dietro \u00e8 dilatata, all'interno del bulbo, e di nuovo anteriormente al glande, dove forma la fossa navicolare dell'uretra. Durante le prime fasi dello sviluppo, il glande \u00e8 inizialmente compatto ma cannulato per poi favorire la formazione della fossa navicolare.\nNote.\nQuesto articolo contiene un estratto del testo di dominio pubblico \"Anatomia del Gray\" (1918), ventesima edizione."}
{"id": "4114005", "revid": "50987000", "url": "https://it.wikipedia.org/wiki?curid=4114005", "title": "Fossa navicolare", "text": ""}
{"id": "4114011", "revid": "767487", "url": "https://it.wikipedia.org/wiki?curid=4114011", "title": "Corsica (film)", "text": "Corsica \u00e8 un film collettivo del 1991 composto da cinque episodi con argomento la Corsica, diretti da Nico Cirasola, Gianfrancesco Lazotti, Giorgio Molteni, Italo Spinelli e Pasquale Squitieri, il quale ha coordinato la pellicola.\nIl film si compone di cinque storie brevi, della durata media di 15 minuti, che ciascuno dei registi ha scelto liberamente.\nTrama.\nI Episodio: \"Stonde, Stonde, le ortiche di Seneca\".\nIl filosofo Seneca, secondo una leggenda, fu esiliato in Corsica e, a causa del suo modo di vivere, fustigato con una particolare ortica che cresce nell'isola. L'esilio \u00e8 rapportato al presente, per entrare nella complessa situazione politica del momento.\nII Episodio: \"Per sbaglio\".\nUn turista italiano incontra una giovane che lotta per l'indipendenza della Corsica. Cerca di comprendere le motivazioni, che accetta soltanto quando se ne innamora.\nIII Episodio: \"Evviva la nazione\".\nUn giovane nazionalista tenta una rivolta in Corsica ed entra in contrasto con la sorella, architetto, inserita nel sistema imposto dal governo francese.\nIV Episodio: \"Lo schiaffo\".\nDurante la rivoluzione in Corsica guidata da Pasquale Paoli, nel 1760, il conte Giuseppe Gentili viene provocato da un pastore che trova ingiusto parlare male dei dominatori dell'isola e schiaffeggia il nobile. Gentili reagisce e lo colpisce di striscio con la spada. Ma la giustizia, amministrata dai genovesi, lo priva di tutti i beni e lo costringe in esilio. \"(Episodio in costume)\".\nV Episodio: \"La Polveriera\".\nA capodanno del 1983 il governo Francese cerca di reprimere una ribellione separatista scoppiata in Corsica.\nProduzione.\nL'idea di un film collettivo, da realizzare al fine di far conoscere i problemi e le ragioni dei movimenti di indipendenza organizzati in Corsica, nasce da un gruppo di autori italiani che, ospiti a Bastia, vengono provocati da esponenti nazionalisti.\nIl film \u00e8 stato finanziato dall'Istituto Luce. Le difficolt\u00e0 per girare nell'isola, causate dalla mancanza di strutture per il cinema, \u00e8 stata superata mediante il trasporto di qualunque cosa dall'Italia.\nIl film \u00e8 stato girato, ambientato e prodotto nel 1991 dalla Rai (Rai2) e dalla Vidi ed \u00e8 stato presentato lo stesso anno alla Mostra Internazionale d'Arte Cinematografica a Venezia."}
{"id": "4114032", "revid": "73843", "url": "https://it.wikipedia.org/wiki?curid=4114032", "title": "Exposure (Robert Fripp)", "text": "Exposure \u00e8 un album solista del chitarrista Robert Fripp, conosciuto per il suo lavoro con il gruppo progressive King Crimson. Uscito nel 1979, l'album \u00e8 arrivato alla posizione numero 79 della classifica Billboard. I testi sono quasi interamente di Joanna Walton, una poetessa compagna di Fripp, che sarebbe morta nel 1988 nell'incidente del volo Pan Am 103.\nStoria.\nDopo aver sciolto temporaneamente i King Crimson nel 1974, nel 1977 Fripp si trasferisce a Hell's Kitchen. In quel periodo New York \u00e8 il centro della prima ondata punk e del movimento che sarebbe diventato celebre con il nome \"new wave\". Fripp stabilisce subito dei contatti con gli artisti della scena, suonando con Blondie e The Roches e cercando di assorbire le sonorit\u00e0 della musica indipendente della \"downtown\" all'interno del proprio metodo creativo, che comprende anche l'uso dei frippertronics, un sistema di tape loop sviluppato con Brian Eno.\nFripp concepisce inizialmente \"Exposure\" come la terza parte di una trilogia che comprende anche \"Sacred Songs\" di Daryl Hall e il secondo album di Peter Gabriel (noto comunemente come \"Scratch\"), entrambi prodotti da lui. Gli agenti di Daryl Hall si oppongono per\u00f2 all'idea, nel timore che una musica cos\u00ec sperimentale possa danneggiare il potenziale commerciale del cantante, e insistono anche perch\u00e9 \"Exposure\" sia accreditato anche a lui (che inizialmente aveva lavorato al disco come vocalist principale). Fripp sceglie invece di usare la voce di Hall in sole due canzoni, sostituendolo con Peter Hammill e Terre Roche in altre tracce.\nIl progetto della trilogia non viene quindi realizzato come previsto inizialmente, anche se tutti e tre gli album vengono poi distribuiti. Il brano \"Urban Landscape\" \u00e8 pubblicato anche sull'album di Hall, come anche \"I May Not Have Had Enough Of Me But I've Had Enough Of You\" (con il nuovo titolo \"NYCNY\" e un nuovo testo scritto e cantato da Hall). Il disco di Peter Gabriel comprende anche un'altra versione di \"Exposure\". \"Here Comes the Flood\" era gi\u00e0 stata pubblicata sul primo album di Gabriel con un arrangiamento orchestrale non amato dal cantante, che ne cura qui una versione pi\u00f9 semplice. Fripp ha dichiarato che \"Exposure\" \"\u00e8 dedicato a tutti coloro che hanno preso parte all'intricata serie di eventi culminata con questo album, e ai tanti che non compaiono qui ma che hanno aiutato a determinare la forma finale: Tim Cappella, Alirio Lima, Ian McDonald e John Wetton\".\nL'album \u00e8 stato remixato e ri-distribuito nel 1985 in un'edizione con alcune registrazioni alternative. Nel 2006, una nuova edizione rimasterizzata in due cd \u00e8 stata pubblicata dall'etichetta di Fripp, la Discipline Global Mobile. Il primo disco contiene l'album originale del 1979 e l'altro una nuova versione di \"Exposure\" con tracce bonus. La versione del 1985 non \u00e8 compresa, anche se le tracce bonus del secondo disco sono quasi identiche alle versioni remixate di quell'edizione, con minime differenze."}
{"id": "4114035", "revid": "1305772", "url": "https://it.wikipedia.org/wiki?curid=4114035", "title": "Commit", "text": ""}
{"id": "4114036", "revid": "133248", "url": "https://it.wikipedia.org/wiki?curid=4114036", "title": "University of Glasgow", "text": ""}
{"id": "4114037", "revid": "736476", "url": "https://it.wikipedia.org/wiki?curid=4114037", "title": "Selkirk Rex", "text": ""}
{"id": "4114039", "revid": "729019", "url": "https://it.wikipedia.org/wiki?curid=4114039", "title": "Orifizio uretrale interno", "text": "L'orifizio uretrale interno \u00e8 l'apertura della vescica urinaria nell'uretra. Si trova all'apice del trigono vescicale, nella parte pi\u00f9 dipendente della vescica, ed \u00e8 di solito a forma quasi di mezzaluna; la mucosa immediatamente dietro presenta una lieve elevazione nel maschio (\"uvula vesicae\"), provocata dal lobo di mezzo della prostata."}
{"id": "4114042", "revid": "287204", "url": "https://it.wikipedia.org/wiki?curid=4114042", "title": "Olegario Victor Andrade", "text": ""}
{"id": "4114043", "revid": "767487", "url": "https://it.wikipedia.org/wiki?curid=4114043", "title": "The Battery (film 2007)", "text": " \nThe Battery \u00e8 un film del 2007 diretto da Y\u014djir\u014d Takita.\nNell'ambito del gioco del baseball il termine \"batteria\" (\"battery\") si riferisce collettivamente al lanciatore ed al suo ricevitore. \n\u00c8 basato sulla serie romanzesca omonima (\"Battery\") ed \u00e8 stato seguito da un dorama l'anno successivo che vede Y\u016bma Nakayama interpretare la parte del personaggio principale.\nTrama.\nTakumi assieme alla sua famiglia si trasferisce a Okayama e qui inizia a frequentare la Junior High School; \u00e8 un grande appassionato di baseball e possiede molta fiducia nella sua abilit\u00e0 di lanciatore. Fuori dal campo da gioco per\u00f2 \u00e8 un tipo solitario e davvero molto poco socievole, che si mantiene sempre distaccato ed inaccessibile.\nSua madre Makiko \u00e8 molto protettiva mentre Seiha, il fratellino minore, cerca sempre d'imitare il fratello a causa della grande stima ed ammirazione che prova nei suoi confronti. Il nonno Yozo un tempo era stato un famoso allenatore, guidando la propria squadra fino alle finali del campionato nazionale juniores. Il padre Hiroshi un tipico padre di famiglia tutto dedito al lavoro e che a volte si diletta a giocare a baseball.\nTakumi incontra presto uno dei nuovi compagni di classe, Go, il quale rimane subito letteralmente affascinato dalle capacit\u00e0 dimostrate dal coetaneo e, desideroso di collaborare con lui per formare assieme una \"Batteria\" invincibile cerca di entrare nelle sue grazie come amico.\nIniziano cos\u00ec ad allenarsi assieme ad altri ragazzi del club sportivo della scuola; a loro presto s'aggiunger\u00e0 anche il piccolo Seiha che cos\u00ec disobbedisce alla madre che non vorrebbe vederlo sempre e solo giocare a baseball. L'allenatore del gruppo \u00e8 per\u00f2 un maniaco della disciplina, la tensione con Takumi pertanto, che \u00e8 un ribelle per natura, inizia presto a crescere.\nTakumi sfida apertamente l'allenatore e si scontra con lui; tuttavia le cose sembrano risolversi per il meglio quando l'uomo non sembra pi\u00f9 poter negar il fatto che il ragazzo abbia ottime potenzialit\u00e0, e possa ancora sotto la sua guida migliorare molto. A seguito poi del litigio avvenuto tra Takumi e i suoi compagni e altri componenti della squadra, i tre bulletti pi\u00f9 grandi che avevano aggredito Takumi vengono allontanati ed esclusi dagli allenamenti.\nNon potendo per\u00f2 pi\u00f9 partecipare cos\u00ec decimata a tutte le competizioni il preside ne ordina lo scioglimento temporaneo; ma nonostante ci\u00f2 l'allenatore continua imperterrito per la sua strada facendo fare ai suoi ragazzi una partita non ufficiale contro la squadra d'un'altra scuola. Purtroppo non ce la fanno e Takumi e Go entrano in disaccordo sul metodo di gioco e a chi sia pi\u00f9 da attribuire la colpa della sconfitta, se al lanciatore o al ricevitore.\nIntanto Seiha si ammala di asma e a questo punto la madre incolpa Takumi di aver coinvolto il fratello nel baseball fino al punto di perdere la salute; il padre invece, nonostante tutto, continua a prendere le parti del primogenito, suggerendogli infine di non demordere e continuare ad allenarsi. Dopo un po' anche Go si riconcilia con l'amico e si rimettono insieme nel tentativo di creare una \"Batteria\" invincibile.\nNel giorno della grande rivincita Takumi giunge in ritardo e pertanto la sua squadra \u00e8 costretta ad utilizzare un sostituto come lanciatore: nella stanzetta d'ospedale dove Seiha \u00e8 ricoverato, Takumi viene incoraggiato dal fratellino a cercar di vincere la partita dando il meglio di s\u00e9, ed assicurandolo che lui acquista forza ogni qual volta vede il fratello pi\u00f9 grande pronto a giocare.\nTakumi arriva al campo da gioco in bicicletta ed assieme a Go riescono a battere i loro avversari."}
{"id": "4114045", "revid": "729019", "url": "https://it.wikipedia.org/wiki?curid=4114045", "title": "Cresta uretrale", "text": "La cresta uretrale \u00e8 una caratteristica anatomica presente sia nei maschi sia nelle femmine.\nSesso maschile.\nNei maschi la cresta uretrale \u00e8 denominata crista urethralis masculinae o crista phallica ed \u00e8 un ripiegamento longitudinale della parete dell'uretra che parte dall'uvula della vescica per portarsi all'uretra prostatica. \u00c8 lunga tra i 15 e i 17\u00a0mm e alta circa 3 ed \u00e8 formata da fibre muscolare e tessuto erettile. Quando \u00e8 distesa serve a prevenire il reflusso di sperma nella vescica.\nSesso femminile.\nNelle femmine \u00e8 denominata crista urethralis femininae ed \u00e8 un ripiegamento longitudinale cospicuo della mucosa della parete posteriore dell'uretra."}
{"id": "4114047", "revid": "133248", "url": "https://it.wikipedia.org/wiki?curid=4114047", "title": "Lancaster University", "text": ""}
{"id": "4114049", "revid": "72396", "url": "https://it.wikipedia.org/wiki?curid=4114049", "title": "Campionamento di Gibbs", "text": "In statistica e in fisica statistica, un campionamento di Gibbs o un campionatore di Gibbs \u00e8 un algoritmo MCMC per ottenere una sequenza di campioni casuali da una distribuzione di probabilit\u00e0 multivariata (cio\u00e8 dalla distribuzione di probabilit\u00e0 congiunta di due o pi\u00f9 variabili casuali) quando il campionamento diretto si dimostra difficoltoso. Questa sequenza pu\u00f2 essere usata per approssimare la distribuzione congiunta (ad esempio per generare un istogramma della distribuzione); per approssimare la distribuzione marginale di una delle variabili, o di vari sottoinsiemi delle variabili (per esempio, parametri sconosciuti oppure variabili latenti); oppure ancora per calcolare un integrale (come il valore atteso di una delle variabili).\nIl campionamento di Gibbs \u00e8 comunemente usato come uno strumento per eseguire inferenza statistica, specialmente inferenza bayesiana. Per sua natura \u00e8 un algoritmo casuale (cio\u00e8 un algoritmo che fa uso di numeri casuali, e quindi pu\u00f2 produrre risultati distinti ogni volta che viene eseguito), ed \u00e8 un'alternativa agli algoritmi deterministici impiegati nell'inferenza statistica come l'algoritmo variazionale di Bayes o il metodo della massima verosimiglianza.\nIntroduzione.\nIl campionamento di Gibbs prende nome dal fisico J. W. Gibbs, in relazione all'analogia tra l'algoritmo di campionamento e la fisica statistica. L'algoritmo fu descritto dai fratelli Stuart e Donald Geman nel 1984, pi\u00f9 di otto decadi dopo la morte di Gibbs.\nIl campionamento di Gibbs \u00e8 applicabile quando la distribuzione congiunta non \u00e8 nota esplicitamente oppure \u00e8 difficile da campionare direttamente, ma \u00e8 nota la distribuzione condizionata di ogni variabile e che si presuppone essere pi\u00f9 facile da campionare. Il campionamento di Gibbs genera a turno per ogni variabile un campione dalla loro distribuzione condizionata sui valori correnti delle restanti variabili. Pu\u00f2 essere dimostrato che la sequenza di campioni costituisce una catena di Markov e che la distribuzione stazionaria di tale catena \u00e8 di fatto la distribuzione congiunta cercata.\nNella sua versione base il campionamento di Gibbs \u00e8 un caso speciale dell'algoritmo di Metropolis-Hastings. Tuttavia, nelle sue versioni estese (\"cfr.\" pi\u00f9 sotto), pu\u00f2 essere inglobato in un contesto di riferimento generale per il campionamento di grandi insiemi di variabili mediante il campionamento di singole variabili (o in vari casi, di gruppi di variabili) a turno, e pu\u00f2 incorporare l'algoritmo di Metropolis-Hastings (o metodi simili come il campionamento a strati) per implementare uno o pi\u00f9 passi di campionamento.\nIl campionamento di Gibbs \u00e8 particolarmente adatto per campionare la distribuzione a posteriori di una rete bayesiana in quanto tale genere di rete \u00e8 specificata tipicamente mediante una collezione di distribuzioni condizionate.\nImplementazione.\nSupponiamo di voler ottenere formula_1 valori formula_2 da una distribuzione congiunta formula_3; si conosce per ciascuna formula_4 componente di formula_5 la probabilit\u00e0 condizionata formula_6.\nDenotiamo l'elemento formula_7-esimo come formula_8 e procediamo come segue:\nIl campione estratto in tal modo approssima la distribuzione congiunta di tutte le variabili. Inoltre, la distribuzione marginale di qualsiasi sottoinsieme di variabili pu\u00f2 essere approssimata semplicemente esaminando i valori estratti per quel sottoinsieme di variabili, ignorando le restanti. In aggiunta, il valore atteso di qualsiasi variabile pu\u00f2 essere approssimato con una media campionaria.\nLa relazione tra distribuzione condizionata e distribuzione congiunta.\nIn aggiunta a quando detto finora, la distribuzione condizionata di una variabile date tutte le altre \u00e8 proporzionale alla distribuzione congiunta:\nIl segno di proporzionalit\u00e0 in questo caso significa che il denominatore non \u00e8 una funzione di formula_4 e perci\u00f2 \u00e8 il medesimo per tutti i valori di formula_4. In pratica, per determinare la natura della distribuzione condizionata del fattore formula_4 \u00e8 pi\u00f9 semplice fattorizzare la distribuzione congiunta in accordo alle distribuzioni condizionate individuali definite tramite il modello grafico delle variabili (ossia il grafo associato alla struttura di indipendenza condizionata tra le varie variabili casuali in gioco, \"cfr.\" anche [grafo aleatorio]), ignorare tutti i fattori che non sono funzioni di formula_4 (i quali tutti assieme, ed assieme con il denominatore sopra definito, costituiscono la costante di normalizzazione), e quindi alla fine reimpostare la costante di normalizzazione secondo la necessit\u00e0. In pratica, questo significa fare una delle tre scelte:\nFondamento matematico.\nIl campionamento di Gibbs, nella forma dell'algoritmo descritto sopra, definisce una catena di Markov reversibile con la distribuzione invariante desiderata formula_20. Questo pu\u00f2 essere provato nel modo seguente: definiamo formula_21 se formula_22 per tutti gli formula_23 e sia formula_24 la probabilit\u00e0 di un salto da formula_5 a formula_26. Allora, le probabilit\u00e0 di transizione sono\nIn tal modo\nin quanto formula_21 \u00e8 una relazione di equivalenza. Perci\u00f2 le equazioni di bilancio dettagliato sono soddisfatte, implicando che la catena \u00e8 reversibile e che possiede una distribuzione invariante formula_30.\nIn pratica, il suffisso formula_31 non \u00e8 scelto a caso e la catena \u00e8 ciclica nei suffissi posti in un certo ordine. In generale questo equivale ad un processo di Markov non stazionario, ma ogni singolo passo sar\u00e0 ancora reversibile e il processo complessivamente avr\u00e0 ancora la distribuzione stazionaria desiderata (fintanto che la catena pu\u00f2 accedere a tutti gli stati nell'ordine prefissato).\nVarianti ed estensioni.\nEsistono numerose varianti del campionamento base di Gibbs. L'obiettivo di queste varianti \u00e8 ridurre l'autocorrelazione tra i campioni in modo sufficiente da giustificare il costo associato all'elaborazione aggiuntiva.\nCampionamento di Gibbs collassato.\nL'implementazione di un campionamento di Gibbs collassato.\nCollasso delle distribuzioni di Dirichlet.\nNei modelli bayesiani gerarchici con variabili categoriali, come il modello di allocazione di Dirichlet latente e vari altri modelli usati nell'elaborazione del linguaggio naturale, \u00e8 pratica comune \"fuori collassare\" le distribuzioni di Dirichlet che tipicamente sono usate come distribuzione a priori per le variabili categoriali. Il risultato di questo collasso introduce dipendenze tra tutte le variabili categoriali dipendenti su una data distribuzione a priori di Dirichlet, e la distribuzione congiunta di queste variabili dopo il collasso \u00e8 una distribuzione di Dirichlet multinomiale. La distribuzione condizionale di una data variabile categoriale in questa distribuzione, condizionata sulle altre variabili, assume una forma estremamente semplice che rende il campionamento di Gibbs anche pi\u00f9 facile rispetto al caso in cui il collasso non fosse stato fatto. Le regole sono le seguenti:\nCollasso di altre distribuzioni a priori coniugate.\nIn generale, una distribuzione a priori coniugata pu\u00f2 essere fuori collassata, sempre che i nodi figli abbiano distribuzioni coniugate ad essa. I dettagli matematici sono discussi nell'articolo sulle distribuzioni composte. Se \u00e8 presente un unico nodo figlio, il risultato spesso presume una distribuzione nota. Per esempio, fuori collassando una varianza distribuita come una Gamma Inversa da una rete con un singolo nodo figlio distribuito in forma gaussiana essa dar\u00e0 origine ad una distribuzione di tipo t-Student. (Per quello che importa, fuori collassando entrambe la media e la varianza di un singolo nodo figlio con distribuzione gaussiana dar\u00e0 ancora una distribuzione di tipo t-Student, sempre che le distribuzioni delle prime due siano coniugate, ad esempio gaussiana quella della media, gamma-inversa quella della varianza.)\nSe ci sono nodi figli multipli, allora diverranno tutti dipendenti, come nel caso della distribuzione categoriale di Dirichlet. La distribuzione congiunta risultante ha una forma chiusa che assomiglia in qualche modo alla distribuzione composta, nonostante includa il prodotto di un numero di fattori, uno per ciascuno dei nodi figli, in essa.\nInoltre, e maggiormente importante, la distribuzione condizionata risultante dei uno dei nodi figlio dati gli altri (e dati anche i nodi genitore dei nodi collassati, ma \"non\" dati i nodi figli dei nodi figli) avr\u00e0 la stessa densit\u00e0 come la distribuzione predittiva a posteriori di tutti i nodi figli rimanenti. Inoltre, la distribuzione predittiva a posteriori ha la medesima densit\u00e0 della distribuzione composta di base del nodo singolo, nonostante con parametri differenti. La formula generale \u00e8 data nell'articolo sulle distribuzioni composte.\nPer esempio, data una rete di Bayes costituita da un insieme di nodi identici ed indipendenti aventi distribuzione gaussiana con media e varianza aventi distribuzioni a priori coniugate, la distribuzione condizionata di un nodo dati gli altri, dopo aver composto fuori sia la media che la varianza, sar\u00e0 una distribuzione t-Student. Similmente, il risultato di comporre fuori la distribuzione a priori di tipo gamma di un numero di nodi di tipo poissoniano causa la distribuzione condizionata su un nodo dati gli altri assumere una distribuzione binomiale negativa.\nIn questi casi dove la composizione produce una distribuzione ben nota, spesso esistono delle procedure efficienti di campionamento, e il loro impiego sar\u00e0 (ma non necessariamente) pi\u00f9 efficiente rispetto alla procedura di collasso, e piuttosto di campionare separatamente le distribuzioni dei nodi figlio e quella a priori. Tuttavia, nel caso in cui la distribuzione composta non sia ben nota, pu\u00f2 non essere semplice campionare da essa, poich\u00e9 in generale non apparterr\u00e0 alla famiglia delle distribuzioni esponenziali e tipicamente non sar\u00e0 una funzione logaritmicamente concava (il che renderebbe facile il campionamento mediante il metodo di campionamento con rigetto adattivo (\"adaptive rejection sampling\") e garantirebbe l'esistenza di una forma chiusa).\nNel caso in cui i nodi figli dei nodi collassati abbiano a loro volta dei nodi figli, la distribuzione condizionata di uno di questi nodi figli dati tutti gli altri nodi nel grafo dovr\u00e0 tenere da conto della distribuzione di questi nodi figli di secondo livello. In particolare, la distribuzione condizionata risultante sar\u00e0 proporzionale a un prodotto della distribuzione composta come definito sopra, e delle distribuzioni condizionate di tutti i nodi figlio dati i loro nodi genitore (ma non dati i propri nodi figlio). Questo segue dal fatto che la piena distribuzione condizionata \u00e8 proporzionale alla distribuzione congiunta. Se i nodi figlio dei nodi collassati hanno una distribuzione continua, il campionamento \u00e8 fattibile, indipendentemente dal fatto che i figli di questi nodi figlio possiedano una distribuzione continua o discreta. In effetti il principio qui implicato \u00e8 descritto nei dettagli nell'articolo sulla distribuzione multinominale di Dirichlet.\nAltre estensioni.\nIl campionamento di Gibbs si pu\u00f2 estendere in vari modi. Per esempio, nel caso di variabili casuali le cui distribuzioni condizionate non sono facili da campionare, il campionamento pu\u00f2 essere eseguito con il campionamento a strati (\"slices sampling\") oppure l'algoritmo di Metropolis-Hastings. \u00c8 possibile anche incorporare variabili che non sono variabili casuali ma il cui valore \u00e8 deterministicamente calcolato da altre variabili. Modelli lineari generalizzati, ad esempio la regressione logistica (ossia modelli di entropia massima), possono essere in tal modo incorporati. (Il software BUGS, per esempio, permette questo tipo di mescolamento dei modelli).\nModalit\u00e0 di insuccesso.\nPu\u00f2 succedere che due o pi\u00f9 variabili x da cui campionare siano fortemente correlate (positivamente o negativamente), se questo succede, al momento di campionare da ciascuna di queste variabili, il condizionamento alle altre con cui \u00e8 correlata far\u00e0 s\u00ec che il valore campionato tenda a non spostarsi mai dalla regione in cui si trova. Nel caso limite di due variabili perfettamente correlate, al momento di campionarne una, dato che la sua distribuzione si considera condizionata all'altra variabile, sar\u00e0 estratto un valore perfettamente uguale a quello dell'altra variabile, e viceversa, cosicch\u00e9 qualunque sia il valore iniziale della seconda di queste variabili, tale valore non cambier\u00e0 mai per tutta la catena, impedendone la convergenza. Si noti che se si conosce (o si pu\u00f2 simulare) la distribuzione condizionata di tutto il blocco delle variabili tra loro correlate, il problema si pu\u00f2 facilmente risolvere impostando un Gibbs sampler a blocchi.\nUn secondo problema \u00e8 conosciuto come \"maledizione della dimensionalit\u00e0\" (curse of dimensionality, termine coniato da Richard Bellman e usato in una variet\u00e0 di contesti diversi ma simili) e si verifica per problemi in cui la dimensionalit\u00e0 delle x \u00e8 molto alta. In questi casi la regione a maggior densit\u00e0 tende a perdersi all'interno dello spazio delle x e il Gibbs sampler risulta quindi fortemente autocorrelato. Per fare un esempio semplice, una distribuzione di probabilit\u00e0 \u00e8 definita sopra un vettore da 100 bit (100 variabili dicotomiche), dove il vettore nullo, cio\u00e8 quello con tutte le componenti nulle, ha una probabilit\u00e0 pari a 1/2 mentre tutti gli altri vettori sono equiprobabili, ognuno con una probabilit\u00e0 formula_36. Se volessimo stimare la probabilit\u00e0 del vettore nullo, sarebbe sufficiente eseguire 100 o 1000 campionamenti dalla distribuzione vera. Otterremmo verosimilmente una risposta vicina a 1/2. Ma probabilmente sarebbero richiesti formula_37 campioni da un campionamento di Gibbs per ottenere il medesimo risultato. Nessun calcolatore sarebbe in grado di farlo in tempi ragionevoli.\nQuesto problema si manifesta indipendentemente dal tempo di aggiustamento iniziale dell'algoritmo. Questo accade perch\u00e9 nella distribuzione reale, il vettore nullo occorre per met\u00e0 del tempo. Anche un campione minimo avr\u00e0 al suo interno il vettore nullo assieme a vettori non nulli. Ma l'algoritmo di campionamento di Gibbs alterna per lunghi periodi la generazione del solo vettore nullo (circa formula_38 campioni in serie) con la generazione di soli vettori non nulli (in una serie di circa formula_38 campioni). Perci\u00f2 la convergenza alla distribuzione vera \u00e8 estremamente lenta, richiedendo molto pi\u00f9 di formula_38 passi, che non sono dal punto di vista computazionale fattibili in un periodo ragionevole di tempo.\nSoftware.\nIl software OpenBUGS (\"Bayesian inference Using Gibbs Sampling\") fa un'analisi bayesiana dei modelli statistici complessi usando la catena di Markov Monte Carlo.\nJAGS (\"Just another Gibbs sampler\") \u00e8 un programma sotto licenza GPL per l'analisi di modelli gerarchici bayesiani utilizzante la catena di Markov Monte Carlo."}
{"id": "4114056", "revid": "123384277", "url": "https://it.wikipedia.org/wiki?curid=4114056", "title": "Da me a te (brano musicale)", "text": "Da me a te \u00e8 un brano del 1998 scritto e interpretato da Claudio Baglioni, estratto dall'omonimo album e celebrativo del centesimo anniversario della Federazione Italiana Giuoco Calcio.\nIl brano.\nNel novembre 1997 l'allora presidente della FIGC, Luciano Nizzola, invit\u00f2 Baglioni a comporre un inno per l'imminente centenario dell'organizzazione, che sarebbe stato toccato nei primi mesi dell'anno seguente. Il 22 aprile 1998, prima dell'amichevole tra e allo stadio Ennio Tardini di Parma, venne quindi presentato \"Da me a te\", un brano nato dall'idea dello stesso cantautore di raccontare \u00abla storia della nazionale come storia di un Paese: errori e meriti, ferite e gioie, sconfitte e vittorie\u00bb. Il testo ripercorre proprio il lato umano ed emotivo dell'epopea sportiva degli \"azzurri\", dalle imprese degli allora tre mondiali vinti alle disfatte di competizioni internazionali disputate in modo anonimo; un modo di porsi esplicitato gi\u00e0 nell'incipit: \u00abC'erano altri come noi / le storie della storia / di polvere e di gloria / uomini come noi\u00bb.\nVideo musicale.\nNel videoclip del brano, Baglioni esegue \"Da me a te\" al pianoforte, al centro dello stadio Olimpico di Roma illuminato a giorno ma completamente vuoto. A ci\u00f2 si mescolano le immagini di un anziano signore, il quale, durante una partitella fra bambini, si trova a ricordare alcuni momenti della sua lunga esistenza, tutti vissuti sullo sfondo delle gesta della nazionale italiana."}
{"id": "4114060", "revid": "298229", "url": "https://it.wikipedia.org/wiki?curid=4114060", "title": "DGUSA Open the United Gate Championship", "text": "Il DGUSA Open the United Gate Championship \u00e8 un titolo di coppia della Dragon Gate USA, federazione di wrestling statunitense."}
{"id": "4114069", "revid": "767487", "url": "https://it.wikipedia.org/wiki?curid=4114069", "title": "Tarmo", "text": "Origine e diffusione.\nSignifica \"energia\" in finlandese. \u00c8 quindi affine, per semantica, al nome gaelico Angus.\nOnomastico.\nNon esistono santi che portano questo nome, quindi \u00e8 adespota. L'onomastico pu\u00f2 essere festeggiato in occasione di Ognissanti, il 1\u00ba novembre. In Finlandia ed Estonia un onomastico laico \u00e8 fissato al 6 marzo."}
{"id": "4114070", "revid": "278830", "url": "https://it.wikipedia.org/wiki?curid=4114070", "title": "Joko invoca Dio... e muori", "text": ""}
{"id": "4114077", "revid": "1305772", "url": "https://it.wikipedia.org/wiki?curid=4114077", "title": "Wonderful Life (serie televisiva)", "text": " \u00e8 un dorama stagionale primaverile in 12 puntate di Fuji TV andato in onda nel 2004.\nTrama.\nAkira, una ex stella del baseball dal pessimo carattere, diventa manager e allenatore d'una squadra giovanile. \u00c8 stato il giocatore pi\u00f9 famoso del paese, ma a seguito d'un infortunio viene costretto a lasciare la carriera agonistica.\nLa squadra di cui prende le redini si trova ad un passo dall'esser sciolta per i continui risultati deludenti ottenuti, non hanno difatti mai vinto una sola partita. Il compito di Akira \u00e8 quello di aiutare questi ragazzi pieni di voglia di fare, anche se incredibilmente maldestri.\nLe sue tecniche di gioco risulteranno essere talmente fantastiche da ricevere il nomignolo di \"uomo dei miracoli\". Mizuki \u00e8 una giovane che studia da avvocato ed ha il fratellino che gioca nella squadra affidata ad Akira, e non riesce proprio a sopportare quell'uomo cos\u00ec detestabile, finch\u00e9 non succede qualcosa."}
{"id": "4114080", "revid": "1972796", "url": "https://it.wikipedia.org/wiki?curid=4114080", "title": "El internado", "text": "El internado \u00e8 una serie televisiva spagnola, andata in onda dal 24 maggio 2007 al 13 ottobre 2010 su Antena 3. In Italia viene trasmessa dal canale Joi di Mediaset Premium a partire dal 31 ottobre 2010, ma viene interrotta dopo la seconda stagione per motivi sconosciuti. In chiaro viene trasmessa dal 12 luglio 2012 su La5.\n\"El internado\" \u00e8 stata la seconda serie pi\u00f9 costosa prodotta in Spagna con un budget di per episodio.\nTrama.\nLa serie \u00e8 ambientata in un ambizioso collegio, il \"Laguna Negra\", situato in un bosco vicino ad un lago. Il collegio, riaperto da H\u00e9ctor de la Vega (Luis Merlo) con l'aiuto di Elsa Fern\u00e1ndez (Natalia Mill\u00e1n), sorge dove un tempo si trovava un orfanotrofio in cui viveva anche H\u00e9ctor da piccolo: il luogo era sede di esperimenti da parte dell'industria farmaceutica Ottox. H\u00e9ctor accoglie nel collegio Marcos (Marti\u00f1o Rivas) e Paula Novoa Pazos (Carlota Garc\u00eda), figli di una facoltosa coppia scomparsa: Marcos, con l'aiuto di altri ragazzi tra cui Iv\u00e1n (Yon G\u00f3nz\u00e1lez), Carolina (Ana de Armas), Vicky (Elena Furiase), Roque (Daniel Retuerta) e poi anche di Julia (Blanca Su\u00e1rez), scopriranno che strani avvenimenti accadono all'interno del collegio, tra cui la morte di uno dei loro amici, Cayetano Montero Ruiz (Fernando Tielve).\nProduzione.\nCome gi\u00e0 accennato, con oltre 600.000 euro di budget ad episodio, la serie risulta essere una delle pi\u00f9 care prodotte in Spagna. El Internado \u00e8 stata prodotta completamente in ed alta definizione, tuttavia inizialmente le prime cinque stagioni sono state trasmesse, pubblicate in DVD e vendute all'estero nel formato 4:3 Pan &amp; Scan.\nMediaset, che ha acquistato solo le prime due stagioni, per trasmetterle in ha effettuato un'operazione di \"crop\" sui supporti, ovvero il ritaglio di una parte di bordo superiore ed inferiore, con risultati piuttosto imbarazzanti: risultano infatti \"mozzate\" teste, spalle, braccia e altri particolari che a causa dell'operazione vengono nascosti. Anche i DVD spagnoli dalla prima alla quinta stagione sono in , ma vi era un accordo con Sony Pictures per il rilascio dei Blu-ray della serie, poi per\u00f2 saltato.\nDal 2012 Antena 3 e Globomedia hanno messo a disposizione, per le emittenti estere, i supporti in alta definizione. Il primo paese a trasmettere le stagioni in tale formato \u00e8 stata la Persia, sul canale Rubix HD.\nTrasmissione internazionale.\nLa serie \u00e8 stata trasmessa in diversi paesi del mondo.\nEuropa.\nIl telefilm \u00e8 andato in onda in molti paesi europei, tra cui: Francia, Ungheria, Russia, Romania, Bulgaria, e Italia. In Francia \u00e8 stato prodotto un remake del telefilm andato in onda su M6. Ma, non avendo ottenuto lo stesso successo dell'originale spagnolo, il telefilm \u00e8 stato cancellato dopo una sola stagione. Un remake del telefilm \u00e8 stato prodotto in Russia: nel 2012 sono andate in onda 4 serie di 134 puntate. Il serial, intitolato \"\u0417\u0430\u043a\u0440\u044b\u0442\u0430\u044f_\u0448\u043a\u043e\u043b\u0430\" (\"Zakrytaja \u0161kola\"), ha avuto un grande successo di pubblico e di critica. Nel 2013 sono stati pubblicati dalla casa editrice EKSMO una serie di romanzi in lingua russa basati sul medesimo soggetto.\nAmerica.\nLa serie \u00e8 stata trasmessa a Cuba, e verr\u00e0 trasmessa prossimamente in Messico. Nonostante la serie non sia stata venduta negli Stati Uniti, vi sono dei contatti tra la Globomedia spagnola, e produttori americani, per produrre un remake statunitense del telefilm."}
{"id": "4114083", "revid": "1573940", "url": "https://it.wikipedia.org/wiki?curid=4114083", "title": "Arduino Severini", "text": "Laureato in giurisprudenza, nel settembre del 1922 fond\u00f2 una sezione del Partito Nazionale Fascista a Melfi e poi ricevette la nomina di ispettore nazionale fino agli inizi degli anni trenta. Fu eletto deputato durante la XXVII e XXVIII legislatura. Dopo la morte, un busto in suo onore venne innalzato nella Piazza del Tribunale di Melfi."}
{"id": "4114091", "revid": "729019", "url": "https://it.wikipedia.org/wiki?curid=4114091", "title": "Bulbo del pene", "text": "Poco prima che ciascuno dei due peduncoli del pene incontri il proprio compagno esso presenta un leggero allargamento, nominato dal Kobelt bulbo del corpo spongioso del pene, o bulbo del pene. \u00c8 un omologo dei bulbi vestibolari nelle femmine.\nNote.\nQuesto articolo contiene un estratto dalla ventesima edizione del testo di dominio pubblico \"Anatomia del Gray\" (1918), pagina 1248"}
{"id": "4114092", "revid": "767487", "url": "https://it.wikipedia.org/wiki?curid=4114092", "title": "Poncione di Piota", "text": "Il Poncione di Piota o Poncione di Piotta, (\"Ponci\u00f3n da Pi\u00f2to\" // nel dialetto di Preonzo) \u00e8 una montagna del Canton Ticino, situata sul confine tra i comuni di Bellinzona, Riviera e Lavertezzo la cui altitudine raggiunge i 2.439\u00a0m s.l.m. Appartiene alle Alpi Ticinesi e del Verbano nelle Alpi Lepontine.\n\u00c8 lo spartiacque tra la Valle di Moleno, la Valle di Lodrino e la Valle di Carecchio."}
{"id": "4114098", "revid": "729019", "url": "https://it.wikipedia.org/wiki?curid=4114098", "title": "Tessuto sottocutaneo del pene", "text": "Il tessuto sottocutaneo del pene (o fascia superficiale del pene) \u00e8 il tessuto che si continua nella parte superiore con la fascia di Scarpa, e nella parte inferiore con la fascia di Dartos dello scroto e con la fascia di Colles. Si attacca all'intersezione tra il corpo e il glande.\nNote.\nQuesto articolo contiene un estratto della ventesima edizione del testo di pubblico dominio \"Anatomia del Gray\"."}
{"id": "4114099", "revid": "287204", "url": "https://it.wikipedia.org/wiki?curid=4114099", "title": "Devotion (album)", "text": ""}
{"id": "4114100", "revid": "76963", "url": "https://it.wikipedia.org/wiki?curid=4114100", "title": "Ron Canada", "text": "Doppiatori italiani.\nNelle versioni in italiano dei suoi film, Ron Canada \u00e8 stato doppiato da:"}
{"id": "4114101", "revid": "34392", "url": "https://it.wikipedia.org/wiki?curid=4114101", "title": "Esattore", "text": ""}
{"id": "4114103", "revid": "34392", "url": "https://it.wikipedia.org/wiki?curid=4114103", "title": "Esattore delle tasse", "text": ""}
{"id": "4114104", "revid": "373960", "url": "https://it.wikipedia.org/wiki?curid=4114104", "title": "Stonde, Stonde, le ortiche di Seneca", "text": ""}
{"id": "4114105", "revid": "599013", "url": "https://it.wikipedia.org/wiki?curid=4114105", "title": "Frans Bouwmeester", "text": "Carriera.\nClub.\nBouwmeester inizia a giocare a livello professionistico nella squadra della sua citt\u00e0, il NAC Breda, nel 1956. Dopo quattro anni si trasferisce al Feyenoord, dove, in sei anni, vince per tre volte il Campionato olandese e una volta la KNVB beker. Tornato al NAC Breda, nel 1969 passa al RWD Molenbeek e, l'anno seguente, al Dordrecht, dove chiude la carriera nel 1971.\nNazionale.\nHa esordito con la Nazionale olandese il 21 ottobre 1959, nel match perso per 7 a 0 contro la Nazionale di calcio della Germania. A fine carriera avr\u00e0 giocato cinque partite con la sua Nazionale.\nDopo il ritiro.\nDopo il ritiro, Bouwmeester \u00e8 stato per due anni, dal 1992 al 1994, osservatore del Willem II, per poi passare a svolgere lo stesso ruolo nel . Attualmente fa parte degli osservatori del NAC Breda."}
{"id": "4114113", "revid": "729019", "url": "https://it.wikipedia.org/wiki?curid=4114113", "title": "Tubuli seminiferi retti", "text": "I tubuli seminiferi retti, o semplicemente tubuli retti, sono una struttura nel testicolo che collega la regione contorta del tubulo seminifero alla rete del testicolo."}
{"id": "4114120", "revid": "50988662", "url": "https://it.wikipedia.org/wiki?curid=4114120", "title": "Rete del testicolo", "text": ""}
{"id": "4114121", "revid": "729019", "url": "https://it.wikipedia.org/wiki?curid=4114121", "title": "Rete testicolare", "text": "La rete testicolare (o rete testis) \u00e8 una rete di anastomosi di tubuli delicati situati nell'ilo del testicolo (\"mediastino del testicolo\"), che trasporta lo sperma dai tubuli seminiferi ai dotti efferenti. \u00c8 la controparte della rete ovarii nelle femmine. La sua funzione \u00e8 il riassorbimento del fluido.\nStruttura.\nLa rete testicolare \u00e8 una rete di tubuli comunicanti che si collegano ai tubuli seminiferi retti (la parte terminale dei tubuli seminiferi). Si trovano all'interno di un tessuto connettivo altamente vascolarizzato nel mediastino del testicolo. Le cellule epiteliali formano un unico strato che riveste la superficie interna dei tubuli. Queste cellule sono cubiche, dotate di microvilli e hanno un singolo ciglio sulla superficie.\nSviluppo.\nDurante lo sviluppo degli organi urinari e riproduttivi, il testicolo si sviluppa in modo molto simile all'ovaio, che proviene dal mesotelio e dal mesonefro. Come nell'ovaio, nelle sue prime fasi \u00e8 costituito da una massa centrale coperta da un epitelio superficiale. Nella massa centrale appaiono una serie di cordoni. Questi cordoni si sviluppano verso quello che diventer\u00e0 l'ilo e formano una rete che diventa la rete testis.\nFunzione.\nNella rete testicolare lo sperma diventa pi\u00f9 concentrato perch\u00e9 vengono riassorbiti gli altri fluidi . Nel caso in cui ci\u00f2 non si verifica lo sperma entrante nell'epididimo non sar\u00e0 concentrato, con conseguente possibile infertilit\u00e0.\nImportanza clinica.\nLa rete tubulare ectasia \u00e8 un disturbo della rete testicolare caratterizzato da molteplici cisti benigne."}
{"id": "4114123", "revid": "339392", "url": "https://it.wikipedia.org/wiki?curid=4114123", "title": "Tubuli", "text": ""}
{"id": "4114124", "revid": "1543377", "url": "https://it.wikipedia.org/wiki?curid=4114124", "title": "Kristian Nairn", "text": "Biografia.\nNairn acquisisce notoriet\u00e0 come disc jockey e partecipando al programma \"The Salon\" su Channel 4. Diviene noto internazionalmente con la sua interpretazione di Hodor nella fortunata serie HBO \"Il Trono di Spade\" (2011-2016). Nairn ha guadagnato abbastanza per comprare una casa per sua madre.\nNel 2018, \u00e8 stato annunciato che Kristian Nairn sarebbe apparsa in una campagna pubblicitaria per eToro. Questa campagna \u00e8 stata lanciata su Youtube nell'ottobre 2018 e includeva il meme di Internet HODL.\n\u00c8 alto 2,08\u00a0m.\nCarriera il DJ.\nKristian Nairn \u00e8 un disc jockey di professione. \u00c8 stato in particolare un residente del club gay di Belfast \"il Cremlino\" per pi\u00f9 di dieci anni. Nel 2014, ha girato l'Australia, \"Rave of Thrones\", con temi musicali e costumi della serie televisiva \"Il Trono di Spade\" che lo ha reso famoso. Alla fine del 2017, ha eseguito la prima parte dei concerti di Dimitri Vegas &amp; Like Mike ad Anversa. Era il DJ alla festa di compleanno della BlizzCon 2016 e ai festeggiamenti di chiusura della BlizzCon 2018. Nairn \u00e8 un chitarrista affermato. Ha avuto l'opportunit\u00e0 di esibirsi nel backstage con i Megadeth durante l'Hellfest Festival a Clisson, in Francia, nel giugno 2018.\nVita privata.\nKristian Nairn ha annunciato il suo fidanzamento con Trevor Brannen sulla sua pagina Facebook personale il 24 luglio 2019."}
{"id": "4114127", "revid": "1305772", "url": "https://it.wikipedia.org/wiki?curid=4114127", "title": "Far Away", "text": ""}
{"id": "4114131", "revid": "198277", "url": "https://it.wikipedia.org/wiki?curid=4114131", "title": "Episodi di White Collar (quarta stagione)", "text": "La quarta stagione della serie televisiva White Collar, composta da sedici episodi, \u00e8 stata trasmessa in prima visione negli Stati Uniti dal canale via cavo USA Network dal 10 luglio 2012 al 5 marzo 2013.\nIn Italia la stagione \u00e8 andata in onda in prima visione sul canale satellitare Fox dal 30 gennaio al 15 maggio 2013; in chiaro \u00e8 trasmessa da TOP Crime dal 3 marzo 2014.\nRicercato.\nTrama.\nNeal e Mozzie sono riusciti a fuggire da New York, ma l'FBI li sta cercando da 6 settimane. Al bureau arriva Kyle Collins dell'ufficio Affari Internazionali, inviato da Kramer, che ha intenzione di trovare e arrestare Caffrey con l'aiuto di Peter che per\u00f2 non collabora facilmente. Intanto Neal e Mozzie sono a Capo Verde e vivono come due ricchi e sereni abitanti dell'isola, pagando 25.000 dollari al mese a un protettore locale, Henry Dobbs, per avere incolumit\u00e0 da eventuali pericoli. Durante la sua permanenza sull'isola, Neal si invaghisce di Maya, una ragazza che lavora alla caffetteria che lui frequenta, con la quale avr\u00e0 una relazione. Peter scopre che all'indirizzo dove era custodito il quadro rubato abita Ellen Parker, un'amica di famiglia di Neal, e le chiede aiuto per mettersi in contatto con lui. La donna inizialmente rifiuta di collaborare, ma grazie a Elizabeth cambier\u00e0 idea. Peter riesce a contattare Neal e lo avverte di un agente sulle sue tracce. Inoltre registra la chiamata e tramite degli indizi scopre che si trova a Capo Verde. Nel frattempo Collins sospetta che Peter nascondi la verit\u00e0 su Caffrey, cos\u00ec ottiene un mandato per perquisire casa sua e trova la mappa sulla quale stava lavorando Peter con la posizione del nascondiglio di Neal cerchiata. Collins prende il primo volo per Capo Verde dove comunica alla popolazione locale che c'\u00e8 una taglia di 500.000 dollari sulla testa di Neal, senza menzionare se bisogna riportarlo vivo o morto. Peter, preoccupato per l'amico, decide di raggiungere Neal per aiutarlo. Una volta atterrato sull'isola i tre devono trovare un modo per fuggire. Mentre Peter e Mozzie cercano uno dei molti contatti di Mozzie sull'isola per fuggire in barca, Neal cerca aiuto da Dobbs, ma lui fa un accordo con Collins e gli tende una trappola.\nLo scambio.\nTrama.\nDopo essere stato catturato presso la villa di Dobbs dall'agente Collins, Neal viene imprigionato mentre i suoi fedeli amici Mozzie e Peter lo cercano in lungo ed in largo nell'isola fino a quando Maya non gli dice dove l'ha portato.\nNeal cerca di evadere dalla cella grazie alle sue formidabili abilit\u00e0, ma l'agente Collins riesce a sventare gli astuti piani di Caffrey e per precauzione decide di sparargli alla gamba destra.\nNeal viene medicato da una dottoressa e in una conversazione con Dobbs capisce che qualcosa nel suo comportamento non quadra, ciononostante prima di essere caricato sull'auto di Collins, riesce a rubare una chiave mentre Dobbs lo aiuta a reggersi in piedi.\nPeter e Mozzie scoprono cosa \u00e8 successo e organizzano un piano di fuga per Neal con l'aiuto dello scaltro fratellino di Maya.\nDopo essersi riuniti, Peter cantando una filastrocca scopre con l'aiuto di Neal chi in realt\u00e0 \u00e8 Dobbs (si riveler\u00e0 essere Robert Mc Lish, il quarto criminale pi\u00f9 ricercato al mondo).\nPeter propone cos\u00ec un accordo al suo superiore che prevede il rilascio di Neal se quest'ultimo riuscir\u00e0 a catturare Mc Lish, il superiore fa intendere di essere favorevole pur non garantendo nulla.\nInfine grazie ad un astuto piano che coinvolge Peter nelle vesti di un barman acrobatico, Maya, il suo fratellino e ovviamente Neal e Mozzie, Mc Lish verr\u00e0 catturato e Neal riportato a New York dove potr\u00e0 riprendere il suo vecchio incarico da consulente. Mozzie invece decide di restare a Capo Verde. La sera stessa Neal incontra Ellen che gli assicura di non aver svelato nulla riguardo alla sua famiglia, in quanto Neal vuole tenerlo momentaneamente segreto a Peter.\nNonostante il finale sembri dei migliori, l'agente Burke sar\u00e0, a causa del suo insubordinato comportamento, temporaneamente trasferito. \nEffetti del ritorno.\nTrama.\nMentre Neal riprende il lavoro alla White Collar con Diana e Jones, Peter viene riassegnato presso \"la Grotta\", ossia l'archivio prove, per aver seguito Neal nonostante gli fosse stato espressamente ordinato di non farlo. Peter per\u00f2 voleva seguire un vecchio caso irrisolto da vent'anni: un ladro misterioso che colpisce ogni cinque anni nello stesso periodo. Neal, per sdebitarsi, lo segue con la squadra per evitare che il colpevole colpisca nuovamente e scompaia per altri cinque anni. Alla Grotta, mentre viene severamente controllato dall'agente Patterson, Peter cerca di fare un buon lavoro per poter ritornare alla White Collar anche se il suo supervisore metter\u00e0 a dura prova la sua pazienza. Neal grazie all'aiuto di Peter scopre che il ladro misterioso \u00e8 Dave Cook e ha intenzione di rapinare una gioielleria, ma a furto avvenuto non riescono a catturarlo in tempo. Tornato a casa, Neal trova con grande sorpresa Mozzie, deciso a riprendere la sua vita a New York, che si offre di aiutarlo nella ricerca di Cook. Infatti scopre che il ladro ha una ricettatrice, cos\u00ec cercano di tenderle una trappola per catturalo e l'operazione va a buon fine.\nNeal, come promesso, rivela a Peter che suo padre era un poliziotto corrotto e che Ellen era la sua partner che lo ha cresciuto come un figlio dopo la morte del padre. La madre gli aveva fatto credere che il padre mor\u00ec da eroe, ma compiuta la maggiore et\u00e0, Ellen lo mise di fronte alla verit\u00e0 e lui decise di scappare. Neal sa poco e niente di suo padre, ma prende finalmente coraggio e chiede a Ellen di raccontargli tutta la sua storia, anche se lei lo avverte che quello che gli sta per raccontare non porter\u00e0 a nulla di buono.\nLa vedova.\nTrama.\nMentre Neal mostra orgoglioso a Peter la sua prima busta paga dal Bureau, arriva Sara. La donna deve scoprire se Grant Covington \u00e8 morto in un incidente mentre faceva immersioni negli Hamptons o se \u00e8 stato ucciso da sua moglie per incassare i cinquanta milioni di dollari dell'assicurazione. Per un caso fortuito Neal aggancia Sophie Covington e sfrutta la situazione per indagare. Neal e Mozzie fanno visita ad Ellen per farsi aiutare nelle indagini su James Bennet, il padre di Neal, prima che rientri nel Programma protezione testimoni e si trasferisca. La donna vuole fargli conoscere Sam, un poliziotto che l'aiut\u00f2 nelle indagini sulla corruzione nella Polizia di New York. Mentre Neal va da Ellen scopre che la donna \u00e8 stata ferita gravemente con armi da fuoco.\nCodice d'onore.\nTrama.\nAl funerale di Ellen, Neal intravede Sam e lo insegue con Peter, ma non riesce a raggiungerlo. Peter rientra alla White Collar e come primo incarico si reca al Museo Kessman dove un custode ha rinvenuto un apparecchio per l'elusione del sistema di sicurezza. La squadra deve scoprire chi vuole sottrarre un prezioso oggetto di arte contemporanea, cos\u00ec Diana si finge una guida, mentre Neal e Peter visitano la struttura ipotizzando una strategia per un furto. Mentre Neal sta studiando un piano per entrare nel reparto della scientifica dei Marshals e capire come Ellen contattava Sam, riceve una proposta da Abigail, la ladra individuata al museo durante il sopralluogo: lei ruber\u00e0 per lui il rapporto della scientifica mentre lui ruber\u00e0 per lei un'opera dal museo. Neal rifiuta perch\u00e9 non ha intenzione di mettersi nei guai, ma Abigail lo ricatta e lui si trova costretto a collaborare. Mozzie per eludere le telecamere cuce dei led visibili all'infrarosso su dei cappelli che permettono di nascondere il volto e attraverso un telecomando mette fuori uso il sistema di sorveglianza. Dopo la rapina avvenuta con successo, Peter capisce che \u00e8 stato Neal perch\u00e9 non compare nei video dell'inseguimento e ha intenzione di arrestare entrambi durante lo scambio. Mentre Neal consegna l'opera ad Abigail, lei le porge una chiavetta usb contenente le informazioni sulla morte di Ellen, ma Neal cambia idea e la lascia andare, avvertendo Peter che stava gi\u00e0 intervenendo. A operazione conclusa Peter decide di chiudere un occhio sull'effrazione facendo promettere a Neal di non agire pi\u00f9 alle sue spalle. Infine gli consegna le informazioni ottenute dai Marshals a patto che lui gli riferir\u00e0 eventuali scoperte sul caso.\nCrisi d'identit\u00e0.\nTrama.\nNeal non \u00e8 ancora riuscito a trovare l'assassino di Ellen n\u00e9 a rintracciare Sam. Qualcuno ha cercato di uccidere Mozzie che, dopo aver acquistato un magazzino a un'asta con June, si \u00e8 trasferito nella casa di C. H. un membro delle Spie Culper, circolo creato da George Washington per salvaguardare gli Stati Uniti durante la guerra d'indipendenza. Indagando Mozzie scopre che 723, il nome in codice del misterioso proprietario della casa, era il custode della bandiera con cui il futuro presidente attravers\u00f2 il Delaware nel 1776, cimelio di inestimabile valore che l'individuo che ha sparato a Mozzie voleva rubare.\nPosizioni compromettenti.\nTrama.\nNeal incontra Sam che si offre di aiutarlo a trovare l'assassino di Ellen e risolvere il mistero su suo padre, a condizione che l'FBI non venga coinvolta. Peter \u00e8 alle prese con la deposizione per il processo Delancy, una frode ipotecaria.\nUna storia antica.\nTrama.\nNeal si \u00e8 infiltrato in una banda che progettava un furto al museo greco, ma viene arrestato dalla polizia di New York. Durante le indagini, alla ricerca del mandante, si scopre che Alexandra Hunter, vecchia conoscenza di Neal, \u00e8 tornata in citt\u00e0 dopo esser uscita di prigione. Peter chiede a Neal di riallacciare i rapporti e scoprire quali siano le sue intenzioni, per poi arrestarla, anche se Neal non \u00e8 d'accordo.\nDiana prende informazioni su Samuel Phelps, ex partner del padre di Neal, tenendo l'indagine riservata tra lei e Peter. Nel frattempo viene recapitata a Neal una busta con una vecchia videocassetta spedita dai Marshals per conto di Ellen. Neal ha intenzione di visionarla con Sam, ma Mozzie non si fida di lui cos\u00ec chiede informazioni a Peter per sapere se \u00e8 affidabile e con una scusa riesce a sbirciare in un fascicolo che in realt\u00e0 riguarda Alex Hunter. Mozzie si reca nella stanza d'albergo della ragazza, convinto che ci vivesse Sam, ma Peter che stava sorvegliando l'area, in attesa che Alex rientrasse con Neal, scopre l'intrusione di Mozzie e interviene. I due, perquisendo la stanza, trovano una busta contenente foto di opere d'arte da rubare, ma non riescono a uscire in tempo e si nascondono in bagno appena rientrano i due. Peter avvisa Neal dell'imprevisto e con un diversivo riescono a uscire, ma questo far\u00e0 saltare la copertura di Neal quando Alex sospetta che lui sia entrato in casa per perquisirla. In un secondo momento Neal chiede ai due il motivo della loro intrusione e Mozzie confessa il malinteso, di conseguenza Neal capisce che Mozzie ha riferito della videocassetta a Peter e arrabbiato chiede ai due di non intromettersi. Neal incontra di nuovo Alex e le propone un piano per non farsi catturare dall'FBI: consegnare la refurtiva a Spiteri, colui che ha commissionato il furto, in modo da arrestarlo. L'operazione purtroppo non va a buon fine poich\u00e9 interviene la polizia di New York che arresta Neal. Dopo il suo rilascio, la squadra capisce che \u00e8 stata Alex a far saltare il piano e che era sparita prima dell'arrivo della polizia. Infatti l'obiettivo di Alex era quello di riunire le opere di entrambi i musei nei magazzini della polizia per poi rubarli. Alex riesce a scappare con la refurtiva e truffare anche Spiteri, ingannando tutti. Tornato a casa Neal trova Alex ad aspettarlo; gli dice di aver commesso il furto perch\u00e9 sa che il tesoro del sottomarino (che avrebbero dovuto dividere) non \u00e8 andato perduto, dunque lui non pu\u00f2 farla arrestare e la lascia andare. A fine episodio Neal decide di vedere la videocassetta dei Marshals assieme a Mozzie e Peter. \nUltimo round.\nTrama.\nNeal, Mozzie e Peter guardano il contenuto della videocassetta. Una giovane Ellen racconta che nelle forze dell'ordine ci sono molti poliziotti corrotti e che l'omicidio per il quale James, il padre di Neal, si \u00e8 costituito, in realt\u00e0 non \u00e8 stato compiuto da lui. Ellen descrive James come una brava persona e per continuare le ricerche gli dice che \u00e8 necessario recuperare una chiave custodita in un medaglione. Neal e Peter si promettono di collaborare nelle indagini e di non far immischiare l'FBI nella faccenda. Nel frattempo al bureau si lavora a un nuovo caso: Neal si infiltra in una finanziaria per incastrare una vecchia conoscenza, Eric Dunham, collega di Adler, per Insider trading.\nNeal incontra Sam per farsi raccontare di pi\u00f9 sul padre, ma lui promette di rivelargli tutto in cambio del suo aiuto per scovare gli assassini di Ellen, e soprattutto gli intima di non coinvolgere l'FBI altrimenti non l'avrebbe pi\u00f9 rivisto. Nel frattempo Elizabeth vede Sam uscire dalla casa di Neal e lo comunica a Peter che, deluso dalla promessa infranta, incarica Diana di indagare maggiormente su Sam. Peter riesce a trovare il suo indirizzo, gli fa visita e gli dice che la miglior cosa \u00e8 unire le forze per scoprire di pi\u00f9 sulla morte di Ellen. Sam fugge quando si accorge che qualcuno lo sta nuovamente cercando dopo che Peter ha inserito il suo nominativo in un rapporto, nonostante la promessa fatta a Neal di non usare canali ufficiali. Neal viene a saperlo e si infuria con Peter e gli chiede di stare alla larga dalla sua vita privata.\nA prova di proiettile.\nTrama.\nAl Bureau Peter cerca di riappacificarsi con Neal dopo la discussione per la fuga di Sam. Neal e Peter sono stati invitati come relatori alla 53\u00aa conferenza annuale per i migliori risultati dell'FBI perch\u00e9 hanno la maggiore percentuale di casi risolti agente - informatore. La conferenza viene interrotta per una violazione dei sistemi di sicurezza della sala. Mentre Peter indaga sull'accaduto Neal torna a casa e trova Sam ad aspettarlo, con Mozzie si organizzano per scoprire chi vuole rintracciarlo. Peter scopre che Sam \u00e8 morto 3 anni prima e lo riferisce a Neal, ma mentre lui preferisce credere che abbia simulato la sua morte per sfuggire all'FBI, Peter resta dell'opinione che il Sam in questione sia un'altra persona. Neal trova Sam dopo che era stato pestato a sangue da chi cercava informazioni su Ellen, e con Peter cerca di scovarlo avendo come indizio un tatuaggio che li conduce a Dennis Flynn, un criminale irlandese. Neal d\u00e0 a Peter un fazzoletto sporco del sangue di Sam per analizzarlo e risalire alla sua vera identit\u00e0. Si scopre che in realt\u00e0 Sam \u00e8 James, il padre di Neal.\nAffari di famiglia.\nTrama.\nDopo aver scoperto, grazie all'esame del DNA, che Sam \u00e8 suo padre, Neal lo affronta e ottiene la sua versione dei fatti: durante una retata il suo supervisore lo aveva sorpreso mentre sottraeva una mazzetta di banconote, ma invece di arrestarlo lo aveva assoldato per informare i Flynn, un'organizzazione criminale irlandese, delle retate e delle indagini sulle loro attivit\u00e0. Quando tent\u00f2 di lasciare l'organizzazione lo incastrarono per l'omicidio del suo supervisore con la sua pistola di riserva. Una volta in prigione riusc\u00ec a convincere Ellen della sua innocenza, ma qualcuno minacci\u00f2 di uccidere lei, Neal e sua madre se non avesse interrotto le indagini cos\u00ec si dichiar\u00f2 colpevole. La protezione testimoni decise quindi di mandarlo in Montana da solo.\nPeter apre un'indagine su Dennis Flynn Junior che vende Whisky contraffatto. Neal si infiltra nella banda come falsario di liquori per arrestarlo e avere la possibilit\u00e0 di perquisire il suo locale alla ricerca di prove sull'omicidio di Ellen. L'operazione riesce, ma una volta in carcere Dennis Flynn Jr viene assassinato, quindi James, il padre di Neal, \u00e8 costretto a nascondersi nuovamente.\nLa chiave del mistero.\nTrama.\nDennis Flynn \u00e8 stato assassinato mentre veniva caricato sul furgone per il trasferimento a Washington ordinato dal senatore Terence Pratt, l'ex-capitano di James Bennet, il padre di Neal. Pratt si trova a Manhattan per 48 ore, cos\u00ec Peter lo invita alla White Collar per chiedergli informazione sui Flynn. Neal riceve la scatola con gli effetti personali di Ellen e viene finalmente in possesso del medaglione che la donna ha indicato come la chiave per recuperare le prove che aveva raccolto sui poliziotti corrotti che avevano incastrato James. All'interno del medaglione trovano una chiave spezzata e Peter chiede a Mozzie e Jones di lavorare in coppia per risalire alla serratura della chiave di Ellen. Mozzie per\u00f2 cerca in tutti i modi di tenere fuori l'FBI dalla faccenda e riesce a fare una copia della chiave per indagare da solo. Nel frattempo Peter subisce un incidente in auto dopo essersi accorto che i freni della sua auto non funzionavano; Elizabeth pensa che l'artefice dell'incidente sia qualcuno coinvolto nel caso di James, cos\u00ec chiede a Neal di tenere Peter fuori dalle indagini per il suo bene. Neal arriva in ospedale e in presenza di Elizabeth \u00e8 costretto a mentire a Peter dicendo di non aver scoperto nulla sulla chiave. Lui capisce che Neal gli sta mentendo e dopo la convalescenza \u00e8 sempre pi\u00f9 deciso a scoprire la verit\u00e0, cos\u00ec continua le ricerche assieme a Jones e Diana. Sia Peter che Neal, pur portando avanti l'indagine separatamente, capiscono che in realt\u00e0 gli intagli della chiave sono lo skyline di una parte della citt\u00e0.\nEmpire City.\nTrama.\nNeal e Peter scoprono che la chiave in realt\u00e0 \u00e8 una mappa, ma entrambi si nascondono reciprocamente l'informazione e indagano autonomamente. Mentre Neal va in giro per la citt\u00e0 per capire a quale parte di skyline corrisponde quello della chiave, Peter lo controlla attraverso la cavigliera. Moozie comincia a fare il tassista per cercare informazioni sulla zona, ma quando scopre che un altro tassista ha il suo stesso numero di licenza, chiede a Peter di aprire un'indagine sulla Taxi and Limousine Commission e sulla vendita di licenze duplicate. A fine episodio Neal scopre che la mappa della chiave conduce all'Empire State Building.\nPromesse d'amore.\nTrama.\nNeal \u00e8 da Sara per una consulenza sui sistemi di sicurezza per l'esposizione del profumo di Maria Antonietta, assicurato dalla Sterling Bosch, per la serata di gala della Parfum Bijou, quando l'oggetto viene rubato. Peter ed Elizabeth, che erano passati a salutarli prima di partire per un weekend a sorpresa, vengono rapiti dai ladri che hanno sottratto il profumo. Dopo il furto, l'FBI si mette sulle tracce della coppia di ladri amanti, Penny e Osborne, quest'ultimo scappato dalla prigione; entrambi rubano oggetti preziosi per realizzare la loro vita da sogno. Neal e Sara provano a ricostruire il loro rapporto; lei per\u00f2 confessa che le \u00e8 stata offerta una proposta di lavoro a Londra che potrebbe influire sulla loro relazione nel caso Sara dovesse accettare. Nel frattempo Peter ed Elizabeth provano a legare con i ladri con la scusa di trovare un modo per scappare, ma Osborne scopre il tesserino dell'FBI dalla giacca di Peter e si complica la situazione tanto da farlo partecipare alla prossima rapina. Neal scopre che Peter ha lasciato a casa sua, sul tavolo della cucina, un fascicolo sul caso di Ellen, messo di proposito dall'agente per aiutarlo nelle ricerche. Intanto al bureau si accorgono che \u00e8 sparita l'auto di Peter e che i telefoni dei coniugi Burke sono stati trovati in un cassonetto, dunque pensano a un rapimento da parte degli stessi ladri del profumo e indagano per trovarli. Scoprono che il prossimo furto sar\u00e0 in un museo: l'obiettivo \u00e8 un frammento di roccia lunare. Neal e Sara provano a intromettersi, ma Osborne ha preso la pistola di Peter e minaccia di ucciderlo, cos\u00ec Neal si arrende e lascia che Osborne prenda la roccia. Intanto l'FBI circonda l'edificio ma prima di uscire Peter gli consiglia di costituirsi per non aggravare la sua situazione e il ragazzo accetta. Tornati a casa, Elizabeth confessa a Peter di aver detto a Neal di mentirgli riguardo al caso di Sam e lui fa promettere alla moglie di essere sempre sinceri l'uno con l'altra.\nL'originale.\nTrama.\nNeal e Mozzie pensano che Ellen abbia nascosto le prove al Cinquantesimo piano dell'Empire State Building e si organizzano per una ricognizione. Al bureau arriva Amanda Callaway, responsabile dalla White Collar di Atlanta, che viene nominata nuova responsabile dell'ufficio di New York, dopo che Pratt aveva minacciato il vecchio responsabile di Hughes di andare via. La Callaway intende adottare un approccio pi\u00f9 collaborativo per tenere sotto controllo tutti gli agenti. Peter e Neal si occupano della possibile contraffazione di una scultura del Bernini, ma durante l'analisi l'attenzione di Neal cade su una vicina opera contemporanea di Dubois che si rileva un falso, il cui falsario potrebbe essere un certo Bellmiere. Callaway fa inspiegabilmente sospendere le indagini su Bellmiere dicendo a Peter che ci sono altri casi di cui occuparsi, ma lui non \u00e8 d'accordo e porta avanti il caso da solo con Neal. Intanto James, che si \u00e8 nascosto nel rifugio di Mozzie, attende che Neal recuperi la scatola delle prove di Ellen. Impaziente per\u00f2 si reca a casa di Neal e scoprendo le sue opere gli consiglia di investire nel suo talento artistico. Neal trova un modo per incastrare Bellmiere e l'operazione va a buon fine. Grazie a un sofisticato scanner dell'FBI, che Neal riesce momentaneamente a ottenere, Mozzie perlustra il solaio del 50\u00ba piano dell'Empire e scopre dove si nasconde la scatola delle prove. James insiste per recuperarla da solo, ma Neal preme affinch\u00e9 ci sia anche Peter. Intanto Callaway sospetta di Neal e scopre che lo scanner \u00e8 stato usato per scansionare dei piani dell'Empire e avverte il senatore Pratt.\nLa caccia.\nTrama.\nIndividuata la scatola delle prove nel lato sud ovest del 50\u00ba piano dell'Empire State Building, Neal ne pianifica il recupero. Ma la Callaway, in combutta con il Senatore Pratt, si intromette e richiede un mandato per perquisire l'edificio e sequestrare la scatola. Peter viene a sapere da Hughes, che aveva piazzato delle cimici all'FBI, delle telefonate di Callaway a Pratt, quindi convoca Mozzie e James a casa di Neal per anticipare la squadra dell'FBI ed entrare in possesso delle prove raccolte da Ellen. Nel frattempo Callaway, per evitare che Neal e James intralcino le ricerche, segue i suoi movimenti attraverso la cavigliera, ma Peter riesce a depistarla indossandola al posto di Neal. \nLa Callaway per\u00f2 si accorge che Peter ha la cavigliera di Neal e lo arresta. Mozzie e Sam riescono ad impossessarsi della scatola ma vengono scoperti e si dividono, ma riescono a portare il contenuto in salvo. Sam viene fermato da Pratt che si fa consegnare la scatola e gli dice che ha intenzione di mandarlo in carcere. Appena scopre che la scatola \u00e8 vuota Pratt minaccia Sam con una pistola e lui si difende prendendo al volo una pistola lasciata da un agente e lo uccide. Peter assiste alla scena e dice a Sam di essere pronto a testimoniare in suo favore se lui si consegna spontaneamente alle autorit\u00e0. Quest'ultimo per\u00f2 fugge e lascia che l'FBI incolpi Peter dell'assassinio.\nSam va a casa di Neal e comincia a cercare febbrilmente qualcosa tra i documenti recuperati dalla valigetta, documenti che Neal ha gi\u00e0 analizzato e che gli hanno detto la verit\u00e0 su suo padre: \u00e8 un assassino che ha gi\u00e0 ucciso in passato. Neal chiede dunque a Sam di confessare in modo da far liberare Peter ma questi si rifiuta e va via."}
{"id": "4114133", "revid": "1762097", "url": "https://it.wikipedia.org/wiki?curid=4114133", "title": "Seasons", "text": ""}
{"id": "4114136", "revid": "125791833", "url": "https://it.wikipedia.org/wiki?curid=4114136", "title": "Chiesa di Sant'Andrea Apostolo (Santa Cruz de Tenerife)", "text": "La chiesa di Sant'Andrea Apostolo \u00e8 un edificio religioso che si trova a San Andr\u00e9s, nel comune di Santa Cruz de Tenerife (isole Canarie, Spagna).\nStoria e descrizione.\nFu eretta a partire dal 1662 e consacrata nel 1680. Occupa il posto di una precedente cappella costruita nel 1510 poco dopo la conquista delle isole Canarie.\nOspita numerose opere d'arte, tra cui sono: Sant'Andrea Apostolo (patrono), Santa Lucia da Siracusa, Vergine del Carmine (co-patrona), Santa Cecilia da Roma, Maria Addolorata, Santa Rita da Cascia e Sant'Antonio di Padova. Degna di nota \u00e8 anche l'immagine del Cristo crocifisso realizzata in legno d'arancio nel 1882 da uno scultore locale che soffriva di cecit\u00e0. Questa scultura, nota come \"Santo Cristo del Cegato\", si trova su un lato dell'altare maggiore del tempio. Sottolinea inoltre l'altare delle Anime dei Purgatorio tra le altre cose."}
{"id": "4114151", "revid": "716642", "url": "https://it.wikipedia.org/wiki?curid=4114151", "title": "Edvinas Girdvainis", "text": "Carriera.\nClub.\nProveniente dalla formazione lituana del , milita per due anni nella Primavera del . Nel 2012 fa ritorno in Lituania nell'.\nNazionale.\nCon la nazionale milita per la formazioni Under-17 e Under-19 prendendo parte alle qualificazioni per il Campionato europeo Under-17 e per il Campionato europeo Under-19. Nel settembre 2011 viene convocato con la rappresentativa Under-21 per la doppia sfida contro la Svezia Under-21. Debutta con l'Under-21 il 10 settembre 2012 contro la Finlandia Under-21 nella partita persa (3-1) e valida per la fase di qualificazione agli europei di categoria.\nStatistiche.\nPresenze e reti nei club.\n\"Statistiche aggiornate al 13 febbraio 2013.\""}
{"id": "4114152", "revid": "123552845", "url": "https://it.wikipedia.org/wiki?curid=4114152", "title": "Giuseppe Mercurio", "text": "Biografia.\nDopo aver conseguito le lauree in Vigilanza Scolastica e in Pedagogia (con tesi dal titolo \"John Locke e alcuni aspetti del pensiero pedagogico contemporaneo\") all'Universit\u00e0 di Cagliari (presso la quale fu allievo di Ludovico Geymonat, Francesco Alziator e Renato Lazzarini),diversific\u00f2 la propria attivit\u00e0 professionale e culturale operando come dirigente, giornalista e ricercatore delle tradizioni popolari sarde. Di rilievo identitario sono i suoi studi folclorici e demo-antropologici, condotti prevalentemente nelle Baronie. Si occup\u00f2 della parlata sardo-baroniese, considerata dal linguista Max Leopold Wagner la pi\u00f9 conservativa dell'isola. Fu presidente dell'Unione Nazionale Direttori e Ispettori Scolastici e direttore del mensile nazionale tecnico-giuridico \"Direzione e Scuola\". La Rubrica interattiva \"Scuola\", del mensile padovano Messaggero di Sant'Antonio, fu curata da Giuseppe Mercurio, ininterrottamente, dal 1971 al 1993.\nNel 1964, la casa editrice Signorelli gli affid\u00f2 la traduzione del \"Lazarillo de Tormes\", opera di anonimo spagnolo del XVI secolo."}
{"id": "4114160", "revid": "1543377", "url": "https://it.wikipedia.org/wiki?curid=4114160", "title": "Lance Moore", "text": "Carriera professionistica.\nCleveland Browns.\nDopo non essere stato scelto nel Draft 2005, Moore firm\u00f2 coi Cleveland Browns in qualit\u00e0 di free agent ma fu tagliato prima dell'inizio della stagione regolare.\nNew Orleans Saints.\nStagione 2005.\nDopo il taglio da parte dei Browns, Moore firm\u00f2 coi Saints per far parte della loro squadra di allenamento. Nella sua stagione da rookie, Lance non vide mai il rettangolo di gioco.\nStagione 2006.\nAll'inizi\u00f2 della stagione 2006, Moore fu trasferito momentaneamente dai New Orleans Saints nella NFL Europe, dove gioc\u00f2 nei Berlin Thunder.\nSuccessivamente fu promosso nel roster attivo dei Saints e disput\u00f2 4 partite nella NFL, nei ruoli di ritornatore e wide receiver. Fu tagliato dalla squadra il 29 ottobre ma riassunto per far parte della squadra di allenamento il giorno successivo.\nStagione 2007.\nIl 14 ottobre 2007, Moore disput\u00f2 la prima gara di titolare in carriera. Egli part\u00ec a fianco del wide receiver Marques Colston e segn\u00f2 il primo touchdown della carriera su una ricezione da 7 yard contro i Seattle Seahawks con 5 minuti e 18 secondi alla fine del secondo quarto. La sua stagione si concluse con 4 partite da titolare su 16 gare disputate, 302 yard ricevute e 2 touchdown su ricezione.\nStagione 2008.\nMoore inizi\u00f2 l'annata come il terzo wide receiver nelle gerarchie della squadra. Quando Marques Colston rimase fuori dai giochi con una frattura al dito, a Moore fu data l'opportunit\u00e0 di incrementare il minutaggio a propria disposizione\nLa stagione 2008 fu, fino a quel momento, la migliore della carriera per Lance Moore che termin\u00f2 con 79 ricezioni per 928 yard e 10 touchdown.\nStagione 2009: vittoria del Super Bowl.\nA causa di un infortunio alla caviglia e un altro al tendine del ginocchio, il rendimento di Moore decrebbe rispetto all'exploit della stagione precedente. In una delle poche gare in cui non fu tormentato dagli infortuni ricevetti 6 palloni per 68 yard e un touchdown (l'unico della stagione) contro i New York Giants. I Saints iniziarono la stagione vincendo le prime 13 partite consecutive, prima di perdere le ultime tre. La possibilit\u00e0 di saltare il turno delle wild card si rivel\u00f2 di gran beneficio per la squadra, che pot\u00e9 ritemprarsi dopo il difficile finale di stagione regolare. Nel division round dei playoff, i Saints superarono i Cardinals 41-14 e nella finale della NFC i Minnesota Vikings per 31-28 nei tempi supplementari. Il 7 febbraio 2010, i Saints sconfissero i favoriti Indianapolis Colts nel Super Bowl XLIV disputato a Miami. Nella partita, Moore ricevette due passaggi per 21 yard e segn\u00f2 una conversione da due punti, laureandosi per la prima volta campione NFL.\nStagione 2010.\nNella stagione 2010, Moore disput\u00f2 tutte le 16 gare stagionali, ma solo una come titolare. La miglior partita dell'anno la gioc\u00f2 contro gli Atlanta Falcons. Moore termin\u00f2 l'annata con 66 ricezioni per 763 yard e 8 touchdown. I Saints campioni in carica non riuscirono a bissare il titolo dell'anno precedente, venendo eliminati nel turno delle wild card dai Seahawks.\nStagione 2011.\nNell'annata 2011, Lance disput\u00f2 13 partite nella stagione regolare, 6 delle quali come titolare. Il giocatore fece registrare 50 ricezioni per 574 yard e 8 touchdown. I Saints terminarono la stagione regolare con un record di 13-3 vincendo la propria division. Nei playoff essi eliminarono i Detroit Lions nel primo turno e vennero eliminati nel successivo dai San Francisco 49ers.\nStagione 2012.\nAl debutto stagionale, nella sconfitta in casa contro i Washington Redskins, Moore fu il miglior ricevitore della squadra con 120 yard guadagnate, segnando un touchdown su ricezione. Nella settimana 11 contro gli Oakland Raiders Moore segn\u00f2 altri due touchdown arrivando a quota 4 in stagione..\nStagione 2013.\nIl ruolo di Moore diminu\u00ec nel 2013, rallentato dagli infortuni che gli fecero perdere tre partite e termin\u00f2 la stagione regolare con sole 457 yard ricevute e 2 touchdown. Scese al quarto posto nelle gerarchie dei ricevitori della squadra con l'emergere del rookie Kenny Stills. Il 4 gennaio 2014, i Saints vinsero la prima gara di playoff in trasferta della storia della franchigia superando gli Eagles per 26-24 nel turno delle wild card. Moore contribu\u00ec segnando l'unico touchdown su ricezione della sua squadra.\nIl 7 marzo, Moore fu svincolato dopo nove stagioni coi Saints.\nPittsburgh Steelers.\nIl 21 marzo 2014, Moore firm\u00f2 un contratto biennale con i Pittsburgh Steelers.\nDetroit Lions.\nIl 2 maggio 2015, Moore firm\u00f2 con i Detroit Lions."}
{"id": "4114185", "revid": "502559", "url": "https://it.wikipedia.org/wiki?curid=4114185", "title": "Poncione di Piotta", "text": ""}
{"id": "4114186", "revid": "419471", "url": "https://it.wikipedia.org/wiki?curid=4114186", "title": "PalaMokador", "text": ""}
{"id": "4114197", "revid": "22475", "url": "https://it.wikipedia.org/wiki?curid=4114197", "title": "Compl", "text": ""}
{"id": "4114214", "revid": "880848", "url": "https://it.wikipedia.org/wiki?curid=4114214", "title": "Omo Kibish", "text": " \nLa formazione di Omo Kibish \u00e8 uno dei numerosi siti di antiche formazioni rocciose (chiamate Kibish) situati all'interno dell'parco nazionale dell'Omo, in Etiopia sudoccidentale. Gli affioramenti dei Kibish sono dove gli scavi di Richard Leakey ed altri portarono alla luce i resti di homo sapiens risalenti a 125000 anni fa. Omo Kibish-1, noto anche come Sito di ominidi di Kamoya (KHS), conteneva uno scheletro quasi completo di adulto maschio di \"homo sapiens\". \nLe formazioni note come kibish prendono il nome dal vicino villaggio di Kibish, uno dei villaggi abitati dai Nyangatom. Il villaggio si trova vicino alla riva orientale del fiume Omo, alle pendici della catena montuosa del Nkalabong, in Etiopia. La valle dell'Omo \u00e8 particolarmente ricca di resti paleoantropologici. Secondo gli studi scientifici (svolti nel 1982 dalla Universit\u00e0 della California, Berkeley), i resti di ominidi recuperati nella valle dell'Omo risalgono a oltre 190.000 di anni fa.\nUna pi\u00f9 recente datazione al potassio-argon del tufo vulcanico di Omo Kibish-1 fa ipotizzare un'et\u00e0 di 104000-196000 anni fa (pi\u00f9 probabile il secondo limite). Se questa datazione fosse corretta, Omo Kibish sarebbe il pi\u00f9 antico sito di homo sapiens conosciuto sul pianeta. \nQuando nel 1967 furono trovate ossa di due antichi uomini nei pressi di Kibish, in Etiopia, si pens\u00f2 che risalissero a 130000 anni fa. Alcuni anni dopo, i ricercatori trovarono ossa umane a Herto, sempre in Etiopia. Furono datate con tecniche pi\u00f9 moderne a 154000-160000 anni fa. Questo diede il via ad un nuovo studio sul sito di fossili del 1967, con tecniche moderne. I risultati dello studio di Omo Kibish-1 indicarono che i pi\u00f9 antichi membri di questa specie, homo sapiens, vagarono per l'Africa attorno a 195000 anni fa. \n\"Questo sposta all'indietro la nascita di uomini anatomicamente moderni\", disse il geologo Frank Brown, coautore dello studio e decano della University of Utah's College of Mines and Earth Sciences. La rivista \"Nature\" pubblic\u00f2 lo studio nel numero del 17 febbraio 2005. Brown condusse le ricerche con il geologo e geocronologo Ian McDougall dell'Australian National University di Canberra, e con l'antropologo John Fleagle della New York state's Stony Brook University.\nQuesti ricercatori datarono i cristalli di minerale presenti negli strati di ceneri vulcaniche che circondavano i sedimenti del fiume contenenti i resti umani. \"Conclusero che i fossili sono molto pi\u00f9 antichi dello strato di ceneri di 104000 anni fa, e molto vicini allo strato di 196000 anni fa\", disse Brown."}
{"id": "4114215", "revid": "1745361", "url": "https://it.wikipedia.org/wiki?curid=4114215", "title": "Cima dell'Uomo (Alpi Lepontine)", "text": "La Cima dell'Uomo \u00e8 una montagna del Canton Ticino alta 2.390\u00a0m s.l.m., situata sul confine tra i comuni di Bellinzona (gi\u00e0 Preonzo) e di Cugnasco-Gerra.\nDescrizione.\nAppartiene alle Alpi Ticinesi e del Verbano nelle Alpi Lepontine. \u00c8 lo spartiacque tra la Valle di Moleno e la Valle di Cugnasco. Nella zona si trovano la capanna Borgna, la capanna Albagno, la capanna Alpe di L\u00e8is, la capanna Gariss e il rifugio Moroscetto."}
{"id": "4114217", "revid": "95049", "url": "https://it.wikipedia.org/wiki?curid=4114217", "title": "Banche zombie", "text": ""}
{"id": "4114221", "revid": "235890", "url": "https://it.wikipedia.org/wiki?curid=4114221", "title": "Trasformazione di gauge", "text": ""}
{"id": "4114229", "revid": "50989956", "url": "https://it.wikipedia.org/wiki?curid=4114229", "title": "Maremma toscana", "text": ""}
{"id": "4114244", "revid": "6923", "url": "https://it.wikipedia.org/wiki?curid=4114244", "title": "Reattore nucleare RB1", "text": "Il reattore nucleare RB1 \u00e8 stato un reattore nucleare sperimentale, costruito presso i laboratori di Montecuccolino, nei pressi di Bologna.\nStoria.\nNel 1957 Gianni Puppi cre\u00f2 la Scuola di Specializzazione in Ingegneria Nucleare. Due anni dopo, nel 1959, fu istituito l'indirizzo di laurea in Ingegneria Nucleare per dare a Bologna un moderno centro interdisciplinare di studi ove ingegneri, fisici e chimici potessero essere formati per la progettazione e la conduzione di impianti nucleari.\nLegata per statuto alla facolt\u00e0 di ingegneria e finanziata dal CNRN/CNEN, essa fu fin dal suo inizio diretta da Bruno Ferretti e diede origine al gruppo di specialisti, che avrebbero costituito la base di partenza del Centro di Calcolo del CNEN, all'avanguardia in Italia negli anni sessanta e settanta nel settore dei calcoli di fisica nucleare e neutronica.\nIn questo quadro furono creati a Bologna, in localit\u00e0 Montecuccolino, a 5\u00a0km dal centro della citt\u00e0, i Laboratori di Ingegneria Nucleare, che avrebbero ospitato tre reattori nucleari sperimentali. Il reattore RB-1, il primo ad entrare in funzione nel 1962, era un reattore a potenza zero costruito per la determinazione, col metodo della reattivit\u00e0 nulla, del fattore di moltiplicazione infinito della cella rappresentativa del nocciolo di reattori nucleari termici moderati a grafite.\nL'importanza della realizzazione di questo reattore risiede nel fatto che si tratt\u00f2 di un esperimento, pensato da Amaldi e Ferretti e Puppi, per vedere se era possibile realizzare in Italia, venti anni dopo il reattore CP-1, realizzato a Chicago da Enrico Fermi nel 1942, un qualcosa di analogo, con personale senza alcuna formazione nucleare specifica. L'unica differenza consisteva nel fatto che si sapeva che si poteva fare e che era stato gi\u00e0 fatto, mentre nel 1942 Enrico Fermi non aveva nessuna certezza su quello che sarebbe potuto succedere.\nL'RB1 fu quindi progettato e costruito da un gruppetto di neolaureati che non avevano alcuna esperienza di energia nucleare. Il reattore RB1 funzionava a bassa potenza, 10 watt termici, e non aveva quindi grossi problemi di accumulo dei prodotti di fissione. Esso disponeva di una cavit\u00e0 centrale in cui venivano posti successivamente reticoli noti e reticoli in esame. Dalle misure di variazione di reattivit\u00e0 si poteva risalire alla determinazione dei parametri nucleari dei reticoli in esame.\nReattore nucleare RB1.\nIl reattore era costituito da una struttura cilindrica a tre zone concentriche, alte circa 3 m. La zona esterna era occupata da un riflettore di grafite, quella intermedia, dalla struttura moltiplicante moderata a grafite, in cui potevano essere inseriti 86 elementi di biossido di uranio arricchito al 20% di 235U per complessivi 10\u00a0kg di 235U. La zona sperimentale centrale, aveva un diametro di circa 1 m ed era occupata da alcune celle del reticolo in esame, circondate da una zona, di composizione variabile, con la funzione di adattare lo spettro energetico e la distribuzione spaziale dei flussi.\nTutta la struttura era posta dentro un contenitore formato da una struttura metallica e da una in calcestruzzo armato, con funzioni anche di schermo biologico, in cui poteva essere fatto il vuoto per un controllo finissimo della reattivit\u00e0.\nIl sistema di controllo era molto diversificato ed era costituito da: 3 barre di controllo veloci a bandiera di cadmio, 3 barre a liquido entro cui poteva essere iniettato, in un tempo molto breve, una soluzione di nitrato di cadmio, 3 barre lente a cremagliera, per lo spegnimento del reattore durante le operazioni di carico e scarico del combustibile. Inoltre 20 elementi di combustibile, in caso di aumento eccessivo della temperatura nel nocciolo, potevano scaricare per gravit\u00e0, a seguito della fusione di un sottile strato di paraffina, le pellet di uranio arricchito, in un catino compartimentato con divisori di cadmio. La collocazione dei laboratori sul crinale delle colline a sud di Bologna garantiva inoltre automaticamente l'impossibilit\u00e0 di allagamenti.\nNell'interno del reattore veniva mantenuta una depressione che poteva essere variata da 30 a 760\u00a0mm di mercurio. La temperatura e il grado igrometrico della sala reattore, a tenuta con le pareti trattate con lana di vetro e resina epossidica, erano tenuti costanti rispettivamente entro \u00b1 1\u00a0\u00b0C e \u00b1 il 5 % di umidit\u00e0 relativa, mediante un adeguato impianto di condizionamento.\nLa conversione.\nL'RB1 fu in seguito convertito per esperienze su reattori ad acqua pesante e nel 1968 i laboratori di Montecuccolino furono completati con l'RB -3, un reattore sperimentale a potenza zero moderato ad acqua pesante e riflesso con grafite per la determinazione sperimentale delle dimensioni critiche di reattori ad acqua pesante che fu utilizzato per esperienze nell'ambito della progettazione del reattore CIRENE."}
{"id": "4114249", "revid": "287204", "url": "https://it.wikipedia.org/wiki?curid=4114249", "title": "Roncaglia (disambigua)", "text": ""}
{"id": "4114268", "revid": "247222", "url": "https://it.wikipedia.org/wiki?curid=4114268", "title": "Gilgamesh (album)", "text": ""}
{"id": "4114271", "revid": "547992", "url": "https://it.wikipedia.org/wiki?curid=4114271", "title": "Adriana Vigneri", "text": "Biografia.\nLaureata in giurisprudenza, diviene avvocato e docente di diritto pubblico presso l'Universit\u00e0 Ca' Foscari Venezia. Entra per la prima volta in parlamento nel 1992, come deputata del PDS, e vi rimarr\u00e0 fino al 2001 per tre legislature consecutive.\nIncarichi parlamentari.\nHa fatto parte dei seguenti organi parlamentari: Giunta per le autorizzazioni a procedere, commissione Affari costituzionali e del Comitato parlamentare per i procedimenti di accusa.\nSottosegretario di Stato.\nNel maggio 1996 viene nominata sottosegretario di Stato dell'Interno nel governo di Romano Prodi. Incarico ricoperto anche nel primo governo di Massimo D'Alema. Il 30 dicembre 1999 viene nominata, nel governo D'Alema II, sottosegretario di Stato alla Presidenza del Consiglio dei Ministri."}
{"id": "4114277", "revid": "767487", "url": "https://it.wikipedia.org/wiki?curid=4114277", "title": "Amanda (film 1996)", "text": "Amanda \u00e8 un film del 1996 diretto da Bobby Roth.\nTrama.\nBiddle Farnsworth \u00e8 un ragazzino del Montana figlio di due allevatori, Caleb e Audrey Farnsworth, e fratello di Kelsey, che posseggono un allevamento. Un giorno, durante una cavalcata a cavallo, Biddle cade e subisce un calo della vista, rischiando la perdita di un occhio. A causa dell'incidente, Biddle rimane sconvolto e maledice tutti i cavalli, pregando per la loro sparizione.\nCon l'aiuto di Seven, proprietario di una cavalla magica di nome Amanda, Biddle cerca di riconciliarsi con i cavalli e, proprio con quest'ultima, tenta una cavalcata in occasione di una manifestazione, anche se subisce un'altra caduta, senza gravi conseguenze."}
{"id": "4114279", "revid": "1564499", "url": "https://it.wikipedia.org/wiki?curid=4114279", "title": "Facolt\u00e0 delle arti", "text": "La Facolt\u00e0 delle Arti o Facolt\u00e0 di Filosofia era una delle quattro facolt\u00e0 universitarie prima della Rivoluzione francese. Le altre facolt\u00e0 erano quelle di Teologia, Giurisprudenza e Medicina. La facolt\u00e0 delle arti era quella di grado pi\u00f9 basso, ma in compenso era quella i cui studenti erano pi\u00f9 numerosi, in quanto essi dovevano terminare gli studi di questa facolt\u00e0 per essere ammessi ad una delle altre tre facolt\u00e0.\nInfatti la facolt\u00e0 delle arti conferiva i titoli di \"baccelliere delle arti\" e, al termine, di \"Magister artium\" (maestro delle arti), mentre le altre tre facolt\u00e0 conferivano il pi\u00f9 alto titolo di \"dottore\".\nLa facolt\u00e0 delle arti doveva il suo nome alle sette Arti liberali: quelle del Trivio (grammatica, retorica, dialettica) e quelle del Quadrivio (aritmetica, geometria, musica ed astronomia), che ne costituivano la materia di insegnamento. Dopo la Rivoluzione Francese le facolt\u00e0 delle arti sono state smembrate: dall'insegnamento del Trivio sono nate le Facolt\u00e0 di Lettere e Filosofia, da quello del Quadrivio le Facolt\u00e0 di Scienze."}
{"id": "4114300", "revid": "767487", "url": "https://it.wikipedia.org/wiki?curid=4114300", "title": "Il conte di Melissa", "text": "Il Conte di Melissa \u00e8 un film del 2000 diretto da Maurizio Anania, tratto dall'omonimo romanzo di Cataldo Amoruso.\nTrama.\nFrancesco Campitelli, alla morte del padre, il Conte Gian Battista, divenne conte di Melissa. In paese fu accolto con una grande manifestazione di simpatia dai contadini. Al contrario del padre, lui non era di indole dolce, ma era arrogante irriverente, un donnaiolo impenitente. Infatti, in paese not\u00f2 Eleonora, figlia di contadini e se ne invagh\u00ec. Era cos\u00ec preso da quella stupenda ragazza che avrebbe fatto qualunque cosa per averla, e cos\u00ec riprese un'antica consuetudine del nonno che usufruiva dello \"jus primae noctis\", ci\u00f2 scaten\u00f2 un'ondata di rabbia e di sdegno nei contadini. Vani furono i tentativi del parroco don Romano di non avvalersi di questo \"jus\", ma nonostante le rimostranze del prete, la legge divenne un obbligo. La legge si poteva invalidare solo se i matrimoni avvenivano durante la Pasqua. Eleonora e il fidanzato Luigi insieme ad altre coppie amiche si sposarono il giorno di Pasqua, ma il conte era gi\u00e0 stato avvisato, si present\u00f2 in chiesa con le guardie. Dopo la cerimonia, mentendo, invit\u00f2 gli sposi al castello rassicurandoli che avrebbe festeggiato con loro, invece, giunti al castello gli sposi furono imprigionati, e poich\u00e9 a lui interessava solo Eleonora, la condusse nella camera da letto e pass\u00f2 la notte con lei. Lo sposo dalla vergogna lasci\u00f2 il paese. Eleonora tre giorni dopo torn\u00f2 a casa come l'usanza prevedeva, con un asino carico di ogni ben di Dio e alcune monete d'oro. Il conte spesso andava trovarla e la costringeva a fare l'amore. Eleonora rimase incinta e mentre lavorava nei campi dette alla luce Marianna, che affid\u00f2 alla cugina Rosa perch\u00e9 lei mor\u00ec dopo il parto. Marianna divenne una bellissima ragazza e gli zii che l'avevano adottata la facevano indossare abiti maschili, sempre con la paura che il Conte avrebbe potuto scoprire che era una donna perch\u00e9 lui ormai non aspettava pi\u00f9 le spose dopo le nozze, ma quando notava una bella ragazza la faceva rapire e la portava a letto. E cos\u00ec grazie a una spia scopr\u00ec che c'era in giro la bellissima Marianna.\nLa fece rapire e quando la ragazza era dinanzi alla sua presenza lo guardava senza abbassare gli occhi, come facevano le altre, ma sosteneva il suo sguardo con perspicacia temeraria, lo sfidava quando l'argomento non le piaceva, un giorno le disse: \"Marianna finalmente la tua lingua si \u00e8 sciolta come le campane del sabato Santo. Ascolta, non so che mi succede, tuttavia io non ti prender\u00f2 con la forza ma aspetter\u00f2 che tu verrai da me liberamente. Intanto Michele, il fidanzato di Marianna, riun\u00ec attorno a s\u00e9 un gruppo di giovani volenterosi e con uno stratagemma, vestiti da zingari, riuscirono ad entrare nel castello addormentando le guardie con un forte sonnifero che avevano messo nel vino. Intanto Rosa avvis\u00f2 il prete dicendogli che il Conte, stava ormai per violentare Marianna che era la figlia di Eleonora, quindi anche sua figlia. Il prete preoccupato dell'incesto che stava per consumarsi, subito corse al castello. Michele entrato dentro il castello trov\u00f2 il conte che stava per violentare Marianna che gli aveva gi\u00e0 graffiato il viso. Il fidanzato in preda all'ira impugn\u00f2 una spada e si lanci\u00f2 verso il conte che cerc\u00f2 di fronteggiarlo, ma ebbe la peggio perch\u00e9 Michele era pi\u00f9 giovane e pi\u00f9 forte e colpi il tiranno a morte che cadde a terra pesantemente. Il prete sopraggiunse affannato, arrancava, senza pi\u00f9 fiato, si avvicin\u00f2 al conte e gli disse che Marianna era sua figlia. Francesco Campitelli conte di Melissa abbozz\u00f2 un sorriso, contento, forse per non aver posseduta la figlia e mor\u00ec. Il giorno successivo tutti i contadini festeggiarono la morte del Conte Campitelli.\nLocation.\nIl film \u00e8 stato girato tra Melissa, Santa Severina, San Giovanni in Fiore, Cir\u00f2 Marina, Cir\u00f2 e Umbriatico."}
{"id": "4114305", "revid": "74801", "url": "https://it.wikipedia.org/wiki?curid=4114305", "title": "Johann Wilhelm Archenholz", "text": "Ufficiale dell'esercito di Prussia dal 1760 al 1763, fu dapprima scrittore militare, dunque con \"England und Italien\" (1795), si afferm\u00f2 come esperto politologo. Partecip\u00f2 alla Rivoluzione francese ma, espulso dalla Francia, rientr\u00f2 in patria, ove fu direttore del periodico \"Minerva\"."}
{"id": "4114313", "revid": "1714743", "url": "https://it.wikipedia.org/wiki?curid=4114313", "title": "Rotrude (figlia di Carlo Magno)", "text": "Origine.\nFiglia terzogenita di Carlo Magno e della principessa sveva, Ildegarda di Vintzgau, come ci conferma Eginardo.\nBiografia.\nI poeti Angilberto e Teodulfo citano Rotrude e le altre sorelle nelle loro composizioni dedicate rispettivamente a Pipino d'Italia e a Carlo Magno.\nRotrude, che era la maggior delle figlie di Carlo, ancora in vita, nel 781, sempre secondo Eginardo, venne fidanzata con l'imperatore bizantino Costantino VI. Paolo Diacono venne incaricato da Carlo di insegnare la lingua greca ai chierici incaricati di accompagnare a Costantinopoli la figlia.\nLa trattativa venne condotta dalla reggente dell'Impero e madre di Costantino VI, Irene. Lo storico bizantino Teofane riporta che Irene invi\u00f2 degli ambasciatori presso Carlo Magno e che la trattativa dur\u00f2 circa 6 anni e fu definitivamente interrotta nel 787, come \u00e8 confermato anche dagli \"Annales Fuldenses\". fu Carlo Magno ad opporsi al matrimonio di Rotrude, come di tutte le sue altre figlie, dopo che a Bisanzio le avevano gi\u00e0 dato il nome di \"Eritiro\".\nSecondo altre fonti fu invece l'Imperatrice Irene a rompere le trattative; ella infatti ambiva, come poi ottenne, di regnare da sola sul trono di Bisanzio ed ebbe paura che Carlo Magno potesse influenzare il figlio Costantino a svincolarsi dal suo controllo e ad allontanarla cos\u00ec dal governo dell'impero.\nLa convivenza di Rotrude con Rorgone, figlio primogenito del conte di Le Mans, Goslino I, della famiglia dei Rorgonidi, e di Adeltrude di cui non si conoscono gli ascendenti, iniziata verso l'800 circa, \u00e8 confermata da Eginardo, quando narra della sua morte.\nRotrude \u00e8 ricordata due volte negli \"Annales Bertiniani\", in rapporto alla cattura di suo figlio Luigi da parte dei Vichinghi, nell'858, assieme al fratellastro, Goslino e in seguito in rapporto alla sua morte nell'867.\nLa morte di Rotrude \u00e8 ricordata oltre che dagli \"Einhardi Annales\" dagli \"Annales Fuldenses\", ed \u00e8 scritta, al 6 giugno 810, anche nei necrologi dell'abbazia di Saint-Denis.\nFigli.\nRotrude a Rorgone diede un figlio, illegittimo:"}
{"id": "4114321", "revid": "830939", "url": "https://it.wikipedia.org/wiki?curid=4114321", "title": "William Archer", "text": "Traduttore di Ibsen, sfond\u00f2 nel mondo dello spettacolo come commediografo con \"The Green Goddess\" (1920), una commedia drammatica di ambientazione esotica, pi\u00f9 volte rappresentata e portata al successo da George Arliss. Nel ruolo dello stravagante rajah protagonista della storia, Arliss ne fu il mattatore anche in due successive versioni cinematografiche.\nPrima di raggiungere il successo, Archer era stato autore del lavoro critico \"Henry Irving\" (1883) e della biografia \"W.C. Macready\" (1890).\nBiografia.\nWilliam Archer nacque in Scozia, a Perth, figlio di Thomas Archer (1823-1905), pioniere in Australia e agente generale per il Queensland. Fece i suoi studi a Edimburgo, trovando lavoro nel 1875 all\"'Edinburgh Evening News\". Dopo un anno di soggiorno in Australia che, nonostante il padre, lui non aveva ancora mai visitato, William ritorn\u00f2 a Edimburgo. Nel 1878, si trasfer\u00ec a Londra, diventando critico teatrale per il \"London Figaro\" e, quindi, nel 1884, del \"World\", dove sarebbe rimasto fino al 1905. A Londra, acquis\u00ec importanza nell'ambiente della critica come una delle figure pi\u00f9 influenti del settore.\nAvendo vissuto in Norvegia con la famiglia, tradusse per il pubblico di lingua inglese numerose opere di Ibsen, da solo o in collaborazione con il fratello Charles.\nRaggiunse il successo con il melodramma \"The Green Goddess\", un lavoro diventato molto popolare per merito dell'interpretazione di George Arliss. Fu uno dei cavalli di battaglia dell'attore inglese che ne interpret\u00f2 anche due diverse versioni cinematografiche, \"The Green Goddess\" del 1923 e una del 1930, che venne distribuita in Italia con il titolo \"La dea verde\"."}
{"id": "4114324", "revid": "690118", "url": "https://it.wikipedia.org/wiki?curid=4114324", "title": "Cooking off", "text": ""}
{"id": "4114327", "revid": "599013", "url": "https://it.wikipedia.org/wiki?curid=4114327", "title": "Toyo Kogyo Soccer Club 1973", "text": "Questa voce raccoglie le informazioni riguardanti il Toyo Kogyo Soccer Club nelle competizioni ufficiali della stagione 1973\nStagione.\nPrivato di alcuni elementi della vecchia guardia, durante il campionato il Toyo Kogyo rimase invischiato nelle posizioni basse della classifica prevalendo sul Nippon Kokan nella lotta per la qualificazione ai playoff interdivisionali. Al termine della stagione la squadra giunse nuovamente sino alle semifinali di Coppa dell'Imperatore, dove fu estromesso a causa di due reti segnate dall'Hitachi durante i tempi supplementari."}
{"id": "4114329", "revid": "110157", "url": "https://it.wikipedia.org/wiki?curid=4114329", "title": "Cin\u00e9aqua", "text": "Cin\u00e9aqua \u00e8 un acquario di Parigi, situato nel XVI arrondissement, tra il Trocad\u00e9ro e la Senna. Fu aperto nel 1867.\nL'acquario ospita circa 500 specie animali tra pesci e invertebrati, per un totale di circa 10000 esemplari (non vegetali), tra cui 750 coralli. Le vasche riproducono gli ambienti acquatici della Senna, della Manica, dell'Atlantico, del Mediterraneo, della lagune della Caledonia e della Polinesia. Alcune sale presentano maxi-schermi nei quali vengono proiettati documentari."}
{"id": "4114331", "revid": "486946", "url": "https://it.wikipedia.org/wiki?curid=4114331", "title": "Il gioco di Bender", "text": ""}
{"id": "4114335", "revid": "486946", "url": "https://it.wikipedia.org/wiki?curid=4114335", "title": "Il colpo grosso di Bender", "text": ""}
{"id": "4114338", "revid": "486946", "url": "https://it.wikipedia.org/wiki?curid=4114338", "title": "Nell'immenso verde profondo", "text": ""}
{"id": "4114340", "revid": "1602064", "url": "https://it.wikipedia.org/wiki?curid=4114340", "title": "Harold Goodwin", "text": "Nella sua carriera, iniziata nel 1915, gir\u00f2 oltre duecentosessanta tra pellicole e film televisivi.\nBiografia.\nNato a Peoria, nell'Illinois, debutt\u00f2 nel cinema nel 1915, appena adolescente. Uno dei suoi ruoli pi\u00f9 popolari ai tempi del muto fu quello di Jeff Brown, il rivale di Buster Keaton in \"Tuo per sempre\" (1927). Con Keaton, gir\u00f2 anche \"Il cameraman\" (1928). Il passaggio dal muto al sonoro non present\u00f2 problemi per Goodwin che, nel 1930, fece parte del cast di \"All'ovest niente di nuovo\" di Lewis Milestone.\nNei suoi ultimi anni, Goodwin divent\u00f2 un caratterista nei film western, lavorando anche come stuntman.\nMor\u00ec nel 1987 a Woodland Hills, in California, all'et\u00e0 di ottantaquattro anni."}
{"id": "4114346", "revid": "38120", "url": "https://it.wikipedia.org/wiki?curid=4114346", "title": "Gian Gualberto Archi", "text": "Biografia.\nDocente di diritto dal 1939 all'universit\u00e0 di Pavia e quindi a Firenze, dove fu rettore dal 1961 al 1967, divenne celebre con varie opere di diritto romano come \"Il trasferimento della propriet\u00e0 nella compravendita romana\" (1934), \"L'epitome Gai\" (1937) e \"Teodosio II e la sua codificazione\" (1976)."}
{"id": "4114349", "revid": "76963", "url": "https://it.wikipedia.org/wiki?curid=4114349", "title": "Dorothea Steiner", "text": "Iscritta ai Alleanza 90/I Verdi dal 1986, comincia a far politica attiva come consigliere comunale di Osnabr\u00fcck (1992-1999), citt\u00e0 dove svolgeva l'attivit\u00e0 di insegnante dal 1980.\nNel 1998 fu eletta al parlamento della Bassa Sassonia e lasci\u00f2 l'insegnamento; dopo due mandati, nel 2008 torn\u00f2 ad insegnare, ma solo per un anno: nel 2009 fu infatti eletta al Bundestag, nel collegio di Osnabr\u00fcck-Stadt. Alle elezioni federali del 2013 non \u00e8 stata rieletta.\n\u00c8 membro del sindacato Ver.Di."}
{"id": "4114351", "revid": "767487", "url": "https://it.wikipedia.org/wiki?curid=4114351", "title": "Eduard Sch\u00f6necker", "text": "Si devono a lui i progetti dello stadio del suo vecchio club, il Pfarrwiese (1912) e dello Hohe Warte Stadion, oggi usato dal First Vienna (1921).\nBiografia.\nNacque in una famiglia operaia e divenne architetto lavorando anche per la citt\u00e0 di Vienna, abbandonando la carriera sportiva.\nQuando progett\u00f2 lo Hohe Warte Stadion, questo era il pi\u00f9 grande sul continente europeo.\nCarriera.\nCalciatore.\nClub.\nEntr\u00f2 a far parte della prima squadra del Rapid Vienna nel 1902. Contribu\u00ec alla promozione del Rapid in 1. Klasse al termine della stagione 1902-1903, grazie alla vittoria per 3-0 nello spareggio contro il Deutschen SV il 21 giugno 1903.\nDopo aver lasciato il club, dove nel frattempo aveva esordito il fratello Dionys, fu tesserato per il Wiener AC e per il Wiener AF.\nNazionale.\nFu convocato in occasione di una partita amichevole contro l' a Budapest il 2 giugno 1904, terminata 3-0 per i padroni di casa.\nAtleta.\nFu primatista austriaco dei 100 metri nel 1905, stabilendo il nuovo record; identico risultato ottenne nei 200 metri nel 1903 e nel 1908 e sulla distanza di 100 iarde nel 1907.\nPer questo motivo fu scelto per far parte della delegazione austriaca ai Giochi della IV Olimpiade, a Londra. Gareggi\u00f2 nei 100 metri piani il 20 luglio 1908 e nei 200 metri piani il giorno successivo, in entrambi i casi non superando le qualificazioni."}
{"id": "4114359", "revid": "1543377", "url": "https://it.wikipedia.org/wiki?curid=4114359", "title": "Giovanni Salviucci", "text": "Biografia.\nNato a Roma nel 1907, fu allievo di Ottorino Respighi al Conservatorio di Santa Cecilia, e Alfredo Casella lo introdusse al linguaggio contemporaneo e neoclassico. Mor\u00ec a soli 29 anni per un arresto cardiocircolatorio.\nLa moglie Ida Parpagliolo (1904-1994) \u00e8 stata una stimata didatta di pianoforte. Il 19 gennaio del 1937 nasce dalla loro unione Giovanna Marini, che diverr\u00e0 in seguito una ricercatrice etnomusicale e folklorista italiana di grande significato nel panorama musicale nazionale.\n\u00c8 stato uno dei pi\u00f9 interessanti compositori italiani fra le due guerre mondiali: il suo stile \u00e8 nobile, ispirato alla migliore tradizione polifonica italiana e alle tendenze europee contemporanee, e si caratterizza per le abili costruzioni contrappuntistiche."}
{"id": "4114360", "revid": "123904485", "url": "https://it.wikipedia.org/wiki?curid=4114360", "title": "Teatro Civico (Schio)", "text": "Il Teatro Civico \u00e8 il principale teatro della citt\u00e0 di Schio.\nStoria.\nLa costruzione di un nuovo teatro per la cittadina di Schio si fece sempre pi\u00f9 urgente dopo i primi anni dell'Ottocento, in seguito alle campagne napoleoniche che ristabilirono l'ordine sociale e diedero inizio ad un periodo di prosperit\u00e0 alla citt\u00e0, anche se un impulso decisivo deriva sicuramente dalla presenza delle industrie dell'imprenditore Alessandro Rossi; nei progetti del nuovo quartiere operaio infatti era gi\u00e0 prevista l'erezione di un teatro.\nAll'epoca pochissimi erano i teatri cittadini adatti ad ospitare l'Opera Lirica e ad offrire un rapporto fra capienza ed acustica ottimale. \nIl Teatro Vecchio presso l'attuale Istituto Canossiano e un altro magazzino di Via Codalunga (l'attuale Via Arnaldo Fusinato) furono i primi due teatri scledensi ad essere adattati alle esigenze della musica lirica. Successivamente sorsero i teatri Jacquard e Sociale, entrambi in Via Pasubio, vicini alla Fabbrica Alta.\nBenpresto anche queste due ultime strutture, con l'incremento demografico derivante dalla prosperit\u00e0 connessa all'attivit\u00e0 dell'Industria Rossi, si dimostrarono inadeguate.\nL'8 ottobre 1906 si costrituisce la \"Cooperativa per il Teatro Nuovo\" con lo scopo di raccogliere fondi per erigere un teatro nuovo capace di rispondere adeguatamente alle esigenze della comunit\u00e0.\nNel 1907 viene bandito un concorso di progettazione, vinto da Ferruccio Chemello. \nDurante l'estate del 1908 iniziano i lavori di costruzione su un appezzamento di terreno ubicato lungo via Maraschin, entro i confini del quartiere operaio, donato dal Comune in cambio dell'uso gratuito dello stabile per circostanze ufficiali.&lt;br&gt;\nL'inaugurazione del teatro avviene il 9 giugno 1909 con l'opera \"Mefistofele\" di Arrigo Boito, replicata per 14 volte.\nGli anni successivi furono segnati da una grande prosperit\u00e0 del teatro, che per\u00f2 decadde rapidamente in seguito ai conflitti mondiali, durante i quali sub\u00ec alcuni danni, e fu usato anche come palazzina dai militari tedeschi. Nel dopoguerra, e fino agli anni sessanta, fu adibito a cinematografo e a sala da ballo. Alcuni locali tecnici furono adibiti ad abitazione, fino alla totale cessione dell'attivit\u00e0 e all'apertura del nuovo teatro Astra. Solo l'annesso caff\u00e8 ubicato al pian terreno ha sempre continuato la sua attivit\u00e0 nel corso degli anni.\nL'edificio.\nL'edificio \u00e8 costruito in stile liberty. \nL'ossatura portante \u00e8 in cemento armato, materiale che gli ha permesso di rimanere intatto in seguito ad alcuni incendi. \nLa struttura interna \u00e8 a forma di ferro di cavallo e all'epoca era capace di ospitare 1500 persone, suddivise fra due ordini di palchi, galleria, loggione e platea. Il teatro \u00e8 inoltre dotato di un ridotto.\nL'esterno.\nAl pianterreno tre grandi arcate, protette da una tettoia decorata a motivi floreali, immettono in un piccolo portico che funge da preingresso del teatro. Ai lati, rispettivamente, una bifora ed una porta. Il primo piano dell'edificio \u00e8 ritmato dalle numerose finestre rettangolari, due delle quali sono dotate di un piccolo poggiolo. Le fiancate del teatro sono invece movimentate da una loggia sormontata da una terrazza. L'ultimo piano presenta una serie di finestrelle ad arco, la maggior parte delle quali sono cieche; un tempo un fregio a motivi floreali, ora scomparso, decorava la facciata. In alto un'iscrizione con il nome del teatro e lo stemma del Comune di Schio.\nIl foyer.\nTre grandi porte ad arco accedono allo spazioso atrio o foyer del teatro. Sopra la porta centrale un altorilievo opera di Carlo Lorenzetti raffigura due putti rappresentanti il canto e la musica e una maschera a simboleggiare il teatro. Il soffitto \u00e8 decorato a cassettoni. Ai lati dell'aula due scalinate in marmo di Chiampo accedono al soprastante ridotto del teatro.\nIl ridotto.\nGrande sala di circa 20 metri di lunghezza e 10 di larghezza ed illuminata da una serie di ampie finestre, il ridotto presenta un pavimento ligneo e dei grandi lampadari in stile Boemia che pendono dal soffitto. Ai quattro lati della sala un fregio a motivi floreali fa da cornice a sedici medaglioni dipinti a olio raffiguranti vari personaggi illustri nei campi del teatro, della musica, della letteratura completati nel 1909 ad opera di quattro artisti scledensi (Tommaso Pasquotti, Giuseppe Mincato, Giuseppe Faccin, Alfredo Ortelli) ed uno veneziano (Napoleone Girotto). Essi rappresentano: Arrigo Boito, Alessandro Manzoni, Paolo Ferrari, Gustavo Modena, Adelaide Ristori, Dante Alighieri, Carlo Goldoni, Antonio Fogazzaro, Gaetano Donizetti, Giuseppe Verdi, Gioachino Rossini, Vincenzo Bellini, Amilcare Ponchielli, Vittorio Alfieri, Giuseppe Giacosa, Alfredo Catalani.\nIl progetto di recupero.\nNel 1993 per volont\u00e0 dell'amministrazione comunale viene istituita la \"Fondazione Teatro Civico\" con lo scopo di promuovere il recupero della struttura teatrale. La stessa Fondazione si occupa anche dell'organizzazione della stagione teatrale cittadina a partire dal 1994.\nTra il 1994 ed il 1997 viene restaurata la facciata del teatro, il ridotto, con l'occasione intitolato a Giovanni Calendoli, la sala d'entrata (foyer) e le scalinate che accedono al ridotto; vengono inoltre ricavati dei locali ad uso amministrativo per la Fondazione.\nA partire dal 2004 \u00e8 partito il progetto per il recupero e la ristrutturazione complessiva del Teatro Civico.\nIl programma di recupero si \u00e8 suddiviso in vari stralci o \"Lotti\" il cui primo, \"Lottozero\" ha visto la collaborazione di vari esperti del settore quali attori, registi, tecnici per fare in modo che la ristrutturazione non perda di vista le esigenze dei fruitori dell'edificio stesso.\nNell'inverno del 2009, a seguito delle operazioni di rilievo architettonico, \u00e8 stato presentato il progetto esecutivo alla cittadinanza mediante una mostra (\"Lottouno\").\nQuest'ultimo prevede un risanamento conservativo parallelamente all'aggiunta di alcuni dispositivi tecnologici per miglioramenti funzionali (come la pedana carico-scarico posta nel Piazzale Teatro Civico) e per garantire la massima flessibilit\u00e0 d'uso (come un palco mobile ed un graticcio).\nVa sottolineato che il restauro del teatro non tende a restituire un teatro rimesso \"a nuovo\", ma piuttosto nel rendere fruibile un teatro con tutti i segni del tempo e delle incurie ancora visibili.\nLa fine della prima parte dei lavori, volti a rendere almeno utilizzabile la struttura, \u00e8 avvenuta nel 2014, con inaugurazione e nuova programmazione di spettacoli a partire dal 29 marzo, i lavori nel frattempo proseguono parallelamente alla messa in scena di nuovi spettacoli. \u00c8 inoltre stato ultimato un nuovo restauro del ridotto, restituito nel 2011 alla cittadinanza."}
{"id": "4114367", "revid": "1543377", "url": "https://it.wikipedia.org/wiki?curid=4114367", "title": "Auto a razzo", "text": "Un'auto a razzo \u00e8 un veicolo terrestre mosso da un propulsore a razzo.\nRecord di velocit\u00e0.\nLe auto a razzo sono capaci di alte velocit\u00e0, un tempo furono detentrici del record di velocit\u00e0 terrestre, ora detenuto da auto a turbogetto). Le auto a razzo differiscono da quelle a turbogetto in quanto non hanno necessit\u00e0 di prese d'aria per alimentare il motore. Le auto a razzo corrono per brevi tratti, usualmente meno 20 secondi, ma l'accelerazione \u00e8 tanto alta quanto non elevata \u00e8 la velocit\u00e0 di punta raggiungibile. Kitty O'Neil nel 1977 registr\u00f2 il record di velocit\u00e0 sul 1/4 di miglio con 3,22 secondi alla velocit\u00e0 di 396\u00a0mph. Usando perossido di idrogeno raggiunse i 412\u00a0mph. Un tipo differente di veicolo usa un ibrido ossido di nitro come ossidante come il British Rocket Dragster, 'laffin-gas' \nNegli Stati Uniti d'America tali veicolo sono caduti in disuso per ragioni di sicurezza, \nDragster a razzo sono usati per competizioni drag racing, e questo tipo di veicolo "}
{"id": "4114369", "revid": "599013", "url": "https://it.wikipedia.org/wiki?curid=4114369", "title": "Agostino Pieri", "text": "Corse 20 volte il Palio di Siena dal 1857 al 1875, vincendo in tre occasioni: due volte per la Torre (di cui una grazie al cavallo scosso) e una per il Bruco.\nLe vittorie.\nLa prima vittoria di Pilesse avvenne il 15 agosto 1864, nel Palio anticipato di un giorno; per il fantino di Acquapendente si tratt\u00f2 di un successo rocambolesco. Partito dietro la Civetta (fantino Annibale Maggiori detto \"Manciano\"), riusc\u00ec a superarla gi\u00e0 alla prima curva di San Martino; Pilesse sub\u00ec per\u00f2 il ritorno di Mario Bernini detto \"Bachicche\" del Valdimontone, col quale inizi\u00f2 un violento scambio di nerbate. Al secondo San Martino \"Bachicche\" afferr\u00f2 il collo di \"Pilesse\" nel tentativo di scaraventarlo a terra, ma quest'ultimo reag\u00ec afferrando le briglie del cavallo del rivale. Inevitabilmente lo scontro port\u00f2 alla cadauta dei fantini; ma, a differenza del cavallo del Valdimontone, quello della Torre prosegu\u00ec la corsa alle spalle di Tartuca a Giraffa. La rimonta del baio scuro di propriet\u00e0 di Arcangelo Amaddii, ormai rimasto scosso, fu per\u00f2 inesorabile, e consegn\u00f2 il successo a \"Pilesse\" e alla Contrada di Salicotto.\nIl 2 luglio 1882 \"Pilesse\" centr\u00f2 la seconda vittoria, con il giubbetto del Bruco. Riusc\u00ec a scattare in testa alla mossa, e mantenne il comando per i tre giri di Piazza.\nIl terzo e ultimo successo avvenne il 4 luglio 1875 ancora nella Torre, in occasione della sua ultima presenza al Palio. Riusc\u00ec a correre in modo analogo al giorno in cui vinse nel 1882: part\u00ec in testa, e domin\u00f2 fino al termine dei tre giri.\nAvrebbe dovuto correre anche il 2 luglio 1877, ma quel giorno il Palio fu sospeso a causa dell'oscurit\u00e0 sopravvenuta, e non venne assegnato. In quell'occasione sub\u00ec una squalifica di 5 anni in seguito agli incidenti verificatesi, e di lui si perse ogni traccia."}
{"id": "4114385", "revid": "196390", "url": "https://it.wikipedia.org/wiki?curid=4114385", "title": "Unione Sportiva Speranza Savona 1912", "text": ""}
{"id": "4114389", "revid": "292162", "url": "https://it.wikipedia.org/wiki?curid=4114389", "title": "Antonio Russello", "text": "Biografia.\nDopo avere frequentato le scuole nel proprio paese, si laure\u00f2 in lettere moderne presso l'Universit\u00e0 di Palermo. Collabor\u00f2 con la rivista \"Sestante letterario\" di cui fu caporedattore. Riservato e discreto non amava le cerimonie ufficiali e pedanti. Ebbe pochi amici tra cui il poeta Diego Valeri e lo scrittore Giovanni Comisso, nella casa del quale si recava spesso. Dopo avere svolto il servizio militare nell'Italia settentrionale, si spos\u00f2 con una friulana di Visco (Udine), stabilendosi a Castelfranco Veneto dove insegn\u00f2 per molti anni lettere negli istituti superiori.\nRussello era solito spiegare il Rinascimento prendendo lo spunto dalla tavola e dagli aspetti pi\u00f9 curiosi della cucina del tempo, oppure facendo ascoltare vecchi dischi. Insegnava la Divina Commedia portandosi dietro grandi fogli bianchi da appendere al muro e sui quali disegnare i personaggi danteschi. Non avendo la patente di guida era costretto a muoversi con i mezzi pubblici: curioso fu quando, nominato presidente agli esami di stato a Bivona nel 1985, volle rinunziare perch\u00e9 non sapeva come raggiungere la sede.\nAttivit\u00e0.\nScrittore dallo stile originario, ricco di anacoluti, di prolessi, di frasi ora auliche ora spezzettate, fu scoperto da Elio Vittorini. Tra le sue opere pubblicate ricordiamo il capolavoro \"La luna si mangia i morti\" edito da Mondadori, un romanzo che fu pubblicato proprio da Vittorini nel 1959, il quale apprezz\u00f2 l'alto valore letterario dell'opera che divenne, in poco tempo, un best seller; a questo fanno seguito: \"La grande sete\", \"Siciliani prepotenti\", \"Giangiacomo e GiamBattista\" (con la quale arriv\u00f2 finalista al Premio Campiello), \"Lo sfascismo\", \"Venezia Zero\", \"I Rovesciano\" e \"La scure ai piedi dell'albero\".\nL'attivit\u00e0 di Antonio Russello \u00e8 stata varia ed ha abbracciato anche il teatro. Edita infatti numerosi testi teatrali, alcuni dei quali vengono rappresentati: \"Ruderi\", 1946; \"La terra\", 1946; \"Racconto della luna\", 1973; \"La ballata degli uomini verdi\", 1975; \"Lo specchio\", 1985 e \"Inventare i nanetti\", 1985.\nPur adottato dalla terra veneta, alla quale \u00e8 stato certamente affezionato, in lui sono rimasti i colori e l'identit\u00e0 isolana. Quella che non sopportava era il bigottismo, specie religioso.\nRussello secondo delle confidenze fatte ad alcuni amici raccont\u00f2 che Leonardo Sciascia, dopo avergli espresso una certa stima ed un sicuro successo, prese le distanze, senza un valido motivo, temendo forse di essergli un letterato concorrenziale e della stessa provincia.\nMuore il 26 maggio del 2001 a Castelfranco Veneto. \nAd oggi molte opere di Russello sono state ripubblicate con altro titolo.\nIl 26 maggio 2011 ricorrendo il decennale dalla sua morte, il Comune di Favara e il \"Centro Studi Antonio Russello\" hanno organizzato una giornata di studi su \"La narrativa di Antonio Russello e la questione sociale\"."}
{"id": "4114392", "revid": "113485540", "url": "https://it.wikipedia.org/wiki?curid=4114392", "title": "Aspromonte a Roma", "text": "Aspromonte a Roma \u00e8 il primo EP di Turi uscito nel 1999. \nL'EP vede Turi come realizzatore sia delle strumentali che delle rime, in un approccio stilistico singolare e personale, con contaminazioni jazz e funk in misura massiccia e il tipico flow ironico del rapper calabrese."}
{"id": "4114394", "revid": "484362", "url": "https://it.wikipedia.org/wiki?curid=4114394", "title": "Anselmo da Havelberg", "text": "Biografia.\nLa data di nascita di Anselmo non \u00e8 nota. Margravio di Brandeburgo e fratello di Alberto l'Orso, e comp\u00ec gli studi con la guida di Radulfo di Laon. Divenne canonico regolare premostratense e la tradizione lo vuole allievo di Norberto di Xanten. Nel 1129 fu consacrato vescovo di Havelberg. La diocesi per\u00f2 era allora devastata dagli Slavi e dai Venedi, sicch\u00e9 egli non pot\u00e9 raggiungere la sua residenza e rimase qualche tempo ospite del vescovo di Hildesheim. Vi si rec\u00f2 nel 1131, quando Lotario II ebbe sottomesso i ribelli. Tra il 1144 ed il 1150 fond\u00f2 il capitolo nella sua cattedrale, che affid\u00f2 ai monaci premostratensi, eresse il monastero di Jerichow, e popol\u00f2 le campagne deserte con colonie trasportatevi a buone condizioni dalle Fiandre. Prest\u00f2 servizio diplomatico per tre sovrani: Lotario III, Corrado III e Federico Barbarossa. Inviato da Lotario II come legato in Oriente, fu a Costantinopoli e Tessalonica, e, dietro sollecitazione dell'imperatore di Bisanzio, discusse con l'arcivescovo Niceta di Nicomedia (3 aprile 1136) e con quello di Tessalonica Basilio di Acrida le divergenze fra la fede cattolico-romana e quella greco-bizantina, delle quali discussioni rese conto nella sua opera \"Anticimenon\" (nota anche come \"Dialoghi\"). Nel 1147 fu nominato legato papale alla crociata dei Venedi. Nel 1155 divenne arcivescovo di Ravenna, ma, seguito Federico Barbarossa a Milano, rimase ucciso nell'assedio della citt\u00e0 il 12 agosto 1158.\nOpere.\nUomo di alto sapere e di straordinaria operosit\u00e0, Anselmo da Havelberg ha lasciato numerose opere. Si ricordano di lui i \"Dialogorum adversus Graecos libri III\", che riferiscono le lunghe discussioni coi Bizantini; il \"Liber de ordine canonicorum regularium\" e l\"'Epistola apologetica pro ordine canonicorum regularium\", in difesa dei seguaci di San Norberto, suo maestro; il \"Tractatus de ordine pronuntiandae litaniae ad Fridericum Magdeburgensem\", e alcune lettere.\nBibliografia.\nin lingua tedesca salvo diverso avviso:"}
{"id": "4114396", "revid": "219110", "url": "https://it.wikipedia.org/wiki?curid=4114396", "title": "Centro di Calcolo del CNEN", "text": "Il Centro di Calcolo del CNEN, ospit\u00f2 il primo grande calcolatore scientifico in Italia, un IBM 704, installato nel 1961.\nNascita.\nIl professore Gianni Puppi e il professore Ferrante Pierantoni per la necessit\u00e0 dell'Universit\u00e0 di Bologna di disporre di elaboratori elettronici per i calcoli scientifici di Fisica Atomica e di Astrofisica avviarono alla fine degli anni '50 il primo centro di calcolo elettronico scientifico per la Facolt\u00e0 di Ingegneria di Bologna, la Scuola di Specializzazione in Ingegneria Nucleare ed il CNRN e per l'Istituto di Fisica e quello di Astronomia.\nRiuscirono a farsi finanziare l'acquisto dell'elaboratore IBM 650 con il contributo di 100 milioni di lire del Ministro della Pubblica Istruzione Aldo Moro e liberando il contributo di 100 milioni di lire del Comune di Bologna per la ricerca scientifica finanziati dall'allora sindaco Giuseppe Dozza.\nEvoluzione.\nIl Servizio Calcolatori Elettronici del Centro di Calcolo di Bologna acquis\u00ec nella primavera del 1961 il primo grande calcolatore scientifico italiano IBM 704.\nIl 704 era enorme e, con tutti i suoi componenti e gli spazi necessari per lavorarci, occupava l'intero sotto scantinato di un intero palazzo (ca 500 m\u00b2). Aveva il lettore di schede, 8 unit\u00e0 nastro, una stampante a 80 righe al minuto, un perforatore di schede e vari altri armadi per la memoria, per la CPU, per la console, ecc. Il pavimento sopraelevato era un intrigo di cavi. Su questi cavi lunghi pi\u00f9 metri venivano trasmessi i segnali da una unit\u00e0 all'altra. Il 704 aveva la memoria centrale fatta con nuclei di ferrite di 32768 parole di 36 bits. Ogni memoria poteva contenere numeri interi, numeri in floating point o 6 caratteri alfanumerici di 6 bit (codifica BCD). Un carattere alfanumerico era composta da 6 bits. Non si poteva indirizzare il singolo carattere. Per elaborare il singolo carattere era necessario elaborare la parola che lo conteneva ed estrarne il carattere interessato (con algebra booleana e/o shift).\nIl ciclo base della CPU era di 12 microsecondi (una velocit\u00e0 fantastica per quei tempi).\nIl 704 non aveva sistema operativo quando arriv\u00f2 a Bologna: ogni programma (completo di tutte le sue routine) veniva eseguito da solo uno alla volta:\nIl tasto load causava il caricamento nelle memorie 0; 1; 2 delle prime tre istruzioni presenti nella prima scheda del loader: il controllo veniva trasferito alla memoria 0. Il loader si autocaricava, caricava il programma in memoria e ne avviava l\u2019esecuzione.\nIl calcolatore veniva usato dai ricercatori interni del CNEN e dall'Universit\u00e0 di Bologna. Il linguaggio di programmazione era il Fortran II. Lo specialista software usava il linguaggio assembler SAP per routine speciali e per la ricerca di anomalie nel funzionamento dei programmi e/o del 704.\nIl programma poteva risiedere su nastro magnetico. La sequenza di load era la stessa ma sui tasti della console era specificato l\u2019indirizzo del nastro da cui avveniva il load\nSi perdevano tempi enormi per la stampa dei risultati: non esisteva la stampa (in spool) in sovrapposizione con altre elaborazioni. \nPer evitare la grossa perdita di tempo per il caricamento dei programmi/dati e per la stampa/perforazione dei risultati, fu installato un piccolo calcolatore satellite IBM 1401 (si chiamava cos\u00ec perch\u00e9 aveva 1401 memorie da 6 bits BCD). Questo calcolatore ausiliario aveva scarsa potenza di calcolo ma alta velocit\u00e0 di input/output. Disponeva di:\nGrazie a questo piccolo calcolatore, il calcolo scientifico veniva eseguito dal 704 ma il caricamento delle schede (programmi e dati) e la stampa/perforazione dei risultati venivano demandate al 1401. Il passaggio dei dati fra i 2 computer avveniva tramite nastro magnetico.\nCirca 1 anno dopo arriv\u00f2 il sistema operativo BeSys (Bell Operating System della Bell Labs). Le routine componenti il BeSys venivano caricate nelle memorie alte del 704 (memorie octal da 70000 a 77777); il programma da elaborare veniva caricato nelle memorie basse da octal 0 a octal 67777. Grazie al BeSys era possibile caricare pi\u00f9 programmi da elaborare su nastro con il 1401 e poi elaborarli in sequenza sul 704 evitando le fermate fra un programma e l\u2019altro. Come standard il BeSys risiedeva su nastro 1, l\u2019insieme dei programmi da elaborare erano caricati su nastro 5, le stampe venivano registrate su nastro 6 e le schede da perforare su nastro 7. \nNel 1963 il Centro di Calcolo si trasfer\u00ec in via Mazzini ed il 704 fu sostituito da un nuovo calcolatore IBM 7094. In via Mazzini fu trasferito anche l\u2019IBM 1401 la cui memoria fu portata a 16.000 memorie.\nIl ciclo base del CPU del 7094 era di 2 microsecondi. Il 7094 era fornito di canali per la gestione dell\u2019Input/Output. I canali potevano leggere o scrivere nelle memorie del 7094 in parallelo alla elaborazione fatta dalla CPU. Alla fine della lettura/scrittura il canale lanciava un Interrupt/Segnale che avvisava la CPU di aver terminato l\u2019operazione. Se i canali venivano utilizzati bene, era possibile teoricamente sovrapporre i tempi dell'Input/Output ai tempi della CPU esaltando la velocit\u00e0 del 7094. Il 7094 era provvisto di 16 nastri magnetici ma era sfornito di lettore/perforatore di schede e stampante.\nIl 7094 lavorava con il sistema operativo IbSys. Il caricamento dei programmi/dati, la stampa dei risultati e la perforazione delle schede erano demandate sempre al 1401.\nSuccessivamente arriv\u00f2 un IBM 7040 fornito di 2 stampanti (una da 600 righe, l\u2019altra da 1200 righe al minuto) ed un lettore/perforatore rispettivamente da 800 e da 400 schede al minuto. Insieme al 7040 arriv\u00f2 una unit\u00e0 disco Ramac con una capacit\u00e0 di 20 Milioni di caratteri. Fu installato un sistema operativo DCOS (Double Couple Operating System) che era in grado gestire il 7094 \u201caccoppiato\u201d al 7040. I nastri utilizzati dal 7094 venivano simulati nel disco del 7040 diminuendo i tempi di elaborazione. Quando i 2 computer erano divisi, si continuava ad usare il 7094 per le elaborazioni ed il 7040 come calcolatore satellite al posto del 1401. Il 1401 fungeva da riserva. \nSul 1401 arriv\u00f2 una nuova unit\u00e0: un plotter IBM 1627 da cui venivano estratti dei bellissimi grafici: i dati per ottenere i grafici venivano dalle elaborazioni sul 7094.\nIl Centro di Studi del CNEN presso la Casaccia (Roma) era fornito di calcolatori nucleari sperimentali. I ricercatori avevano da sempre bisogno di elaborazioni. I programmi viaggiavano in varie maniere (corrieri, posta, ecc.). Spesso i ricercatori della Casaccia si trasferivano temporaneamente a Bologna. Se a Bologna ogni utente del 7094 riusciva a fatica a fare 2 / 3 elaborazioni al giorno, i ricercatori della Casaccia riuscivano a fare 2/3 elaborazioni a settimana.\nFinalmente fu fatto un collegamento fisso tra la Casaccia (Roma) e Bologna. Parte del collegamento era su cavo, parte era su ponte radio.\nAlle due estremit\u00e0 del collegamento furono installate 2 unit\u00e0 IBM 7702. I dati caricati su nastro alla Casaccia con un IBM 1440 (fratello pi\u00f9 piccolo del 1401) venivano montati sul 7702. Venivano trasmessi ad una velocit\u00e0 variante da 600 a 2400 baud ed a Bologna si otteneva la copia sull\u2019altra unit\u00e0 7702. Il nastro veniva passato al 7094 che lo elaborava. I risultati tornavano indietro per la stessa strada e stampati / perforati dal 1440 della Casaccia.\nIl sistema funzionava ma i tempi di trasmissione erano elevati soprattutto quando si doveva andare a velocit\u00e0 minima a causa soprattutto del tempo atmosferico che influenzava molto il ponte radio.\nFu acquistato una unit\u00e0 disco IBM 1311 da collegare al 1401 con una capacit\u00e0 di 2.000.000 caratteri da 6 bits. Fu realizzato un programma sul 1401 (chiamato RomBo = Roma /Bologna) in grado di gestire una libreria di programmi e dati sul disco del 1401. Nella libreria furono memorizzati i programmi della Casaccia (sia source che binario). Dalla Casaccia arrivavano solo modifiche ai programmi in libreria, richiamo ai programmi in libreria e nuovi programmi e/o dati.\nPer gestire il disco fu realizzato un apposito file system che permetteva l\u2019utilizzo del disco fino all'ultimo carattere (forse fu il primo File System per dischi in grado di recuperare automaticamente tutti gli spazi liberi dovuti a modifiche e/o cancellazioni). \nTenendo presente che sia le schede dei programmi che le righe di stampa contenevano molti caratteri blank, il RomBo fu implementato in modo da eliminare i blank sui records elaborati (oltre 2 blank consecutivi) e si riusc\u00ec a ridurre il numero dei caratteri elaborati di oltre il 60 (sessanta per cento). La eliminazione dei blank era attiva anche sul disco. Grazie al File System, alla libreria dei programmi (anche lei la prima del suo tipo) ed alla \u201ccompressione\u201d dei dati si riusciva a fare normalmente due trasmissioni al giorno. In pratica i ricercatori della Casaccia erano serviti come i ricercatori interni di Bologna."}
{"id": "4114399", "revid": "1543377", "url": "https://it.wikipedia.org/wiki?curid=4114399", "title": "Discografia di Pixie Lott", "text": ""}
{"id": "4114403", "revid": "124123", "url": "https://it.wikipedia.org/wiki?curid=4114403", "title": "Anseramo da Trani", "text": "Biografia.\nAttivo nella seconda met\u00e0 del XIII secolo, fu autore del portale della Madonna del Rosario a Terlizzi, opera firmata, e di un tabernacolo nel Duomo di Bari (1292) di cui restano frammenti nel Museo diocesano.\nPare invece che non sia lui l'Anseramo architetto citato riguardo alla perduta residenza imperiale di Federico II a Orta Nova. Sarebbe dunque questa seconda figura, e non lo scultore, ad essere coinvolta, insieme al \"protomagister\" Bartolomeo e ai giovani Giordano e Marando da Monte Sant'Angelo, nella realizzazione di Castel del Monte ."}
{"id": "4114404", "revid": "97701", "url": "https://it.wikipedia.org/wiki?curid=4114404", "title": "Filiazione naturale", "text": ""}
{"id": "4114408", "revid": "844450", "url": "https://it.wikipedia.org/wiki?curid=4114408", "title": "Scooby-Doo (personaggio)", "text": "Scoobert \"Scooby\" Doo \u00e8 un personaggio immaginario protagonista dell'omonimo franchise, \"Scooby-Doo\", esordito con una prima serie televisiva d'animazione prodotta dalla Hanna-Barbera nel 1969 e alla quale ne sono seguite innumerevoli nel corso degli anni. Il nome del personaggio deriva dalla melodia del ritornello della canzone \"Strangers in the Night\". Oltre che nelle serie televisive, \u00e8 comparso in lungometraggi televisivi e cinematografici sia d'animazione che in live action. Gli sono state dedicate anche varie serie a fumetti pubblicate negli Stati Uniti e in altri Paesi del mondo, e ha inoltre ispirato un vasto merchandising.\nCaratteristiche del personaggio.\nIl personaggio \u00e8 un alano intelligente in grado di parlare e di camminare anche su due zampe; il suo proprietario, Shaggy, lo tratta come se fosse un essere umano e, come lui, ha un carattere giocoso e simpatico, trasandato e perennemente affamato oltre che pauroso e codardo e alla vista di qualche avversario mostruoso viene preso dal panico dandosi alla fuga assieme a Shaggy. Una delle gag pi\u00f9 ricorrenti sono le grottesche maniere con le quali Shaggy e Scooby tentano ogni volta di sfuggire ai loro inseguitori nascondendosi negli spazi pi\u00f9 improbabili o costruendo barricate con ci\u00f2 che capita loro sotto mano. Solitamente porta un collare blu con una medaglietta con le sue iniziali. Nel film del 2002 viene rivelato che ha sette anni.\nCome il suo padrone e migliore amico Shaggy lo si vede continuamente abbuffarsi senza mostrare la bench\u00e9 minima preferenza sulle pietanze ingerite o il minimo ritegno; spesso anche nel bel mezzo delle indagini svolte assieme ai compagni viene facilmente distratto dalla vista o dall'odore di qualsiasi cibaria. Altra caratteristica in comune tra cane e padrone \u00e8 la codardia: alla sola apparizione del mostro di turno infatti, viene preso dal panico e si esibisce in fughe spericolate e esilaranti assieme a Shaggy, spesso riuscendo involontariamente a fare cadere in trappola gli antagonisti. Nonostante l'appartenenza alla razza canina, Scooby parla correttamente la lingua inglese e viene capito alla perfezione dalla quasi totalit\u00e0 dei personaggi, seppur tenda a pronunciare quasi tutte le parole come se iniziassero con la lettera \"R\". A ogni modo i suoi dialoghi sono relativamente molto brevi e si serve di sciarade per qualsiasi frase di lunghezza superiore alle tre o quattro parole.\nNelle versioni pi\u00f9 recenti del cartone la personalit\u00e0 di Scooby Doo \u00e8 leggermente cambiata; in primis il cane si serve di molte pi\u00f9 parole per comunicare con i suoi amici e, a volte, discute anche con le persone che lo circondano.\nIl suo coraggio varia notevolmente da cartone a cartone; per esempio nel lungometraggio \"Scooby-Doo e la mummia maledetta\" (2006) lo si vedr\u00e0 afferrare senza problemi una mummia per richiuderla nel suo sarcofago, mentre nel cartone \"La leggenda del fantosauro\" (2011) Scooby Doo risulta essere molto pi\u00f9 fifone del solito giungendo addirittura a nascondersi sotto un tavolo mentre il suo amico Shaggy \u00e8 alle prese con un gruppo di motociclisti arrabbiati.\nNonostante sporadici momenti a volte il cane riesce a trovare il coraggio necessario per affrontare il mostro di turno.\nIl suo carattere e il suo coraggio sembrano invece cambiare drasticamente quando Scooby risolve misteri insieme a suo nipote Scrappy Doo, infatti ha un atteggiamento molto protettivo nei confronti del nipote e spesso dimentica la paura per salvarlo dalle grinfie dei mostri. Nella serie \"Scooby-Doo! Mystery Incorporated\" il personaggio appare molto pi\u00f9 determinato. Un esempio di questo dinamico cambiamento avviene nell'ultima puntata della prima stagione: quando Pericles lo schernisce rivelando due pezzi del disco planisferico in suo possesso Scooby dichiara apertamente che avrebbe riunito i suoi amici per dargli la caccia.\nNel film del 2002 e in \"La maledizione del mostro del lago\" il personaggio si dimostra geloso delle relazioni amorose di Shaggy, poich\u00e9 trascurato dall'amico.\nParentele.\nIn diverse puntate della serie televisiva sono stati mostrati alcuni componenti della famiglia Doo:\nDoppiaggio.\nLa prima voce di Scooby, sia nella serie che nei film d'animazione, \u00e8 stata Don Messick, che lo ha doppiato dal 1969 fino al 1997, quando a seguito della sua morte gli subentr\u00f2 brevemente Hadley Kay fino alla fine dell'anno. Successivamente fu Scott Innes, gi\u00e0 doppiatore di Shaggy, a dare voce al personaggio dal 1998 al 2002, anno da cui la voce del personaggio \u00e8 affidata a Frank Welker, storica voce di Freddy. Nella versione italiana a dargli la voce sono stati Sergio Gibello, Enzo Consoli, Giorgio Gusso, Pietro Ubaldi, Roberto Gammino e Nanni Baldini.\nNel lungometraggio del 2002 \"Scooby-Doo\", e nel suo sequel del 2004 \"Scooby-Doo 2 - Mostri scatenati\", il personaggio venne realizzato in computer-grafica e doppiato dall'attore Neil Fanning mentre nei prequel del 2009 \"Scooby-Doo - Il mistero ha inizio\", e del 2010 \"Scooby-Doo - La maledizione del mostro del lago\", a prestare la voce al personaggio, sempre realizzato in CGI, \u00e8 Frank Welker."}
{"id": "4114410", "revid": "767487", "url": "https://it.wikipedia.org/wiki?curid=4114410", "title": "Valerius Anshelm", "text": "Cacciato nel 1524 da Berna perch\u00e9 seguace di Ulrico Zwingli, vi ritorn\u00f2 nel 1529, quando fu incaricato dal Consiglio di scrivere la storia cittadina. L'opera di Anshelm ricopr\u00ec un periodo che va dal 1032 al 1536, risultando la pi\u00f9 interessante cronaca storiografica del tempo."}
{"id": "4114414", "revid": "217830", "url": "https://it.wikipedia.org/wiki?curid=4114414", "title": "Gran Premio motociclistico di Germania 2012", "text": "Il Gran Premio motociclistico di Germania 2012 \u00e8 stato l'ottavo Gran Premio della stagione 2012. Le gare si sono disputate l'8 luglio 2012 al Sachsenring. Nelle tre classi i vincitori sono stati rispettivamente Daniel Pedrosa in MotoGP, Marc M\u00e1rquez in Moto2 e Sandro Cortese in Moto3.\nMotoGP.\nKarel Abraham, infortunato, viene sostituito da Franco Battaini. \u00c1lvaro Bautista, qualificatosi in undicesima posizione, viene retrocesso all'ultima casella dello schieramento come sanzione per l'incidente provocato nella gara precedente, quando, giunto alla prima curva, aveva perso il controllo della propria moto e cadendo aveva anche causato il ritiro di Jorge Lorenzo.\nMoto2.\nAlexander Lundh, infortunato, viene sostituito da Markus Reiterberger, mentre Mike Di Meglio, appiedato dal team S/Master Speed Up, \u00e8 rimpiazzato da Alessandro Andreozzi; l'unica wildcard \u00e8 Kevin Wahr con una IAMT.\nNel Gran Premio di Francia Anthony West era risultato positivo a controlli antidoping, per tale motivo il 31 ottobre 2012 dopo il GP d'Australia \u00e8 stata presa la decisione di annullare il risultato ottenuto in Francia e di squalificarlo per un mese, cosa che non gli ha permesso di partecipare all'ultima tappa del campionato 2012, a Valencia. In seguito, il 28 novembre 2013, vengono annullati tutti i suoi risultati ottenuti nei 17 mesi successivi al GP di Francia della stagione precedente, fra cui quello di questa gara.\nMoto3.\nIn questo Gran Premio corrono due wildcard, cio\u00e8 Kevin Hanus, alla terza presenza stagionale, e Luca Gr\u00fcnwald; entrambi sono alla guida di una Honda."}
{"id": "4114419", "revid": "2078053", "url": "https://it.wikipedia.org/wiki?curid=4114419", "title": "Francesco Paolo Volpe", "text": "Biografia.\nStudi\u00f2 nel Seminario di Matera e, ordinato sacerdote, si trasfer\u00ec a Napoli dove prosegu\u00ec all'Universit\u00e0 i suoi studi in diritto civile e canonico. Dopo la laurea, dapprima collabor\u00f2 con il fratello che svolgeva la professione di avvocato, poi torn\u00f2 a Matera dove si dedic\u00f2 al sacerdozio e nel 1816 gli fu conferito dal Vescovo l'incarico di Canonico-Teologo.\nNel 1836 fu nominato Pro-Vicario ed in seguito Vicario Generale, ed insegn\u00f2 Diritto canonico, civile e naturale nel Seminario Arcivescovile di Matera.\nMor\u00ec nel 1858.\nOpere.\nNel corso degli anni si interess\u00f2 di storia e fu uno dei primi ad effettuare una difficile ricostruzione della lunga storia della citt\u00e0 di Matera. \n\"Memorie storiche\".\nIn seguito ai suoi studi pubblic\u00f2 nel 1818 a Napoli le \"Memorie storiche profane e religiose su la citt\u00e0 di Matera\", in cui trattava le origini della citt\u00e0 e del nome, il periodo classico e quello medioevale.\nL'opera, rimasta a lungo una fonte fondamentale per gli storici locali e non, \u00e8 divisa, come premesso dall'autore stesso nell'introduzione \"Al lettore\", in due libri, dedicati rispettivamente alle materie \"profane\" e a quelle \"sacre\". Nel primo libro, Volpe esordisce con una descrizione di Matera, parlando dell'etimologia del nome, del governo e dell'economia cittadine e dei materani illustri. Nella seconda parte di questo libro, l'autore parla di \"dominatori e vicende\" della citt\u00e0, opportunamente fermandosi alla visita, nel 1735, di Carlo III di Borbone e non trattando dell'et\u00e0 napoleonica.\nIl secondo libro, dedicato alle \"materie religiose\", parte dall'origine e descrizione delle chiese cittadine, con particolare attenzione alla Cattedrale e concludendo la descrizione con l'analisi delle chiese del territorio. Altro \"excursus\" \u00e8 dedicato ai monasteri e conventi. Il libro - e l'opera - si conclude con una particolareggiata cronotassi dei vescovi.\nOpere minori.\nIn occasione del trasferimento delle spoglie di San Giovanni da Matera nel 1830 dall'Abbazia di Pulsano a Matera, compose un'opera, e nel 1842 in un'altra pubblicazione descrisse le chiese rupestri di Matera. L'ultima sua opera pubblicata fu il \"Saggio intorno agli Schiavoni stabiliti in Matera nel Secolo XV\", relativa all'immigrazione in citt\u00e0 di popolazioni provenienti dall'Albania, mentre una sua opera inedita \u00e8 il \"Proseguimento della storia di Matera\" in cui si narrano le vicende locali vissute direttamente dal Volpe."}
{"id": "4114421", "revid": "1442080", "url": "https://it.wikipedia.org/wiki?curid=4114421", "title": "Alano da Matera", "text": "Biografia.\nAlano fu uno dei pi\u00f9 grandi studiosi e divulgatori di Astrologia occidentale e filosofia dell'epoca. Visse nella seconda met\u00e0 del secolo XIII e insegn\u00f2 dapprima a Matera, sua citt\u00e0 natale e successivamente occup\u00f2 la cattedra di astronomia a Napoli.\nVisse nel periodo in cui la Contea materana era dominio degli Angioini e su richiesta del re di Francia Filippo IV detto \"il bello\", il re di Napoli Carlo II d'Angi\u00f2, detto \"lo zoppo\", invi\u00f2 Alano a Parigi. L\u00ec fu docente presso l'Universit\u00e0 e divenne noto come \"Dottore universale, profondamente versato in teologia, filosofia e astrologia\".. In quegli anni infatti astronomia e astrologia venivano collegate poich\u00e9 si credeva che gli astri potessero esercitare un influsso sulle azioni umane.\nNei periodi di soggiorno a Matera, egli abitava, secondo il cronista Eustachio Verricelli: \u00ab\"nella contrada di Lo Lapillo tra il castello et il puzzo dove sorge l\u2019acqua della fontana hera la sua vigna con una casuccia di pietre, piccola, mal fatta casa propria di filosofo quale oggid\u00ec si chiama la vigna et casa di Alano\"\u00bb; si trattava della collina dove poi fu edificato il Castello Tramontano. In quella casetta il grande studioso passava intere notti ad osservare il cielo e gli astri con strumenti rudimentali.\nDi Alano, secondo il Cassaneo, \u00e8 il motto latino presente nel libro \u201cGloria Mundi\u201d \u00ab\"Gutta cavat lapidem non bis, sede saepe cadendo, sic tu proficias non bis, sed saepe studendo\" (\u00abLa goccia perfora la pietra non colpendola due volte con forza, bens\u00ec colpendola continuamente, cos\u00ec tu trai profitto studiando non due volte ma continuamente\u00bb). \u00c8 l'esortazione con cui invita i giovani ad avere perseveranza e costanza nell'impegno e nella curiosit\u00e0 sulla strada della conoscenza.\nSecondo alcuni, il perfetto orientamento delle facciate della Cattedrale di Matera e del suo campanile lungo i punti cardinali si deve alle osservazioni astronomiche di Alano.\nA Matera una strada, trasversale di via Nazionale, tra le vie Salvemini e Di Vittorio, \u00e8 dedicata ad Alano."}
{"id": "4114426", "revid": "339392", "url": "https://it.wikipedia.org/wiki?curid=4114426", "title": "Rocket Car", "text": ""}
{"id": "4114433", "revid": "767487", "url": "https://it.wikipedia.org/wiki?curid=4114433", "title": "Virginio Guidazzi", "text": "Carriera.\nCreciuto nel Cervia, debutta in Serie C con il Ravenna e nel 1952 passa al Parma, con cui vince il campionato di Serie C 1953-1954 e gioca l'anno seguente in Serie B disputando 16 partite.\nSuccessivamente passa alla Sambenedettese disputando tre campionati di Serie B per un totale di 91 presenze e 22 reti.\nChiude la carriera in Serie C con il Barletta, con la cui maglia in due stagioni consecutive gioca un totale di 50 partite segnando complessivi 11 gol."}
{"id": "4114440", "revid": "767487", "url": "https://it.wikipedia.org/wiki?curid=4114440", "title": "Sergio Quoiani", "text": "Carriera.\nDebutta in Serie B nel campionato 1952-1953 con il Catania, disputando 26 presenze e segnando 8 gol nell'arco di due stagioni.\nViene successivamente girato per un anno al Messina dove gioca 19 partite e mette a segno 7 reti nel campionato di Serie B 1954-1955, per tornare a Catania dove gioca per un altro anno in Serie B.\nPassa infine al Lecco, con cui conquista la promozione in Serie B nel 1956-1957 e l'anno seguente disputa la sua ultima stagione tra i cadetti giocando 23 gare e segnando 4 reti."}
{"id": "4114444", "revid": "767487", "url": "https://it.wikipedia.org/wiki?curid=4114444", "title": "William Anson", "text": "Docente a Oxford dal 1874, dal 1902 fu segretario parlamentare per l'Educazione. Sue sono le opere \"The principles of the English law of contract\" (1879) e \"The law and custom of the Constitution\" (1892)."}
{"id": "4114446", "revid": "1543377", "url": "https://it.wikipedia.org/wiki?curid=4114446", "title": "Chiesa di Santo Stefano (Valeriano)", "text": "La chiesa di Santo Stefano \u00e8 un edificio religioso di Valeriano, in comune di Pinzano al Tagliamento, provincia di Pordenone.\nStoria.\nLa pieve di Valeriano, dedicata a santo Stefano, deriva dall'antica pieve di San Pietro a Travesio. Viene menzionata in una bolla papale per la prima volta nel 1186, ma aveva sede in un luogo di culto andato distrutto, di cui non si sa nulla se non che probabilmente si trovava nello stesso luogo dell'edificio attuale. Quest'ultimo risale al 1492, come si pu\u00f2 constatare da due iscrizioni: una apposta sulla destra del portale d'ingresso, l'altra sull'architrave del portale stesso. Originariamente la competenza della pieve era estesa circa tanto quanto l'odierno territorio comunale, avendo come filiali le chiese di San Martino in Pinzano e San Biagio in Manazzons.\nDescrizione.\nLa facciata appare semplice e sobria, composta in parte dagli originali blocchi di pietra, in parte da muratura intonacata. Gli unici elementi decorativi sono il portale principale in pietra ed un oculo in mattoni. L'edificio, in stile romanico con evidenti influssi gotici, si sviluppa internamente in un'unica navata a botte a tutto sesto, con un'altezza massima di 7,92\u00a0metri dal pavimento. L'abside \u00e8 poligonale, a tre lati, ed al suo interno trova posto un pregevole coro ligneo a diciannove stalli, con decorazioni intarsiate a motivi geometrici. Tra le opere d'arte spicca anche qui un'opera del Pordenone: il grande trittico raffigurante San Valeriano, San Michele arcangelo e Giovanni Battista, fortunatamente risparmiato dal terremoto del 1976. L'opera \u00e8 firmata e datata 1506, pertanto \u00e8 stata a lungo considerata la prima opera certa dell'artista. Sulla parete opposta si trova invece una Trinit\u00e0 realizzata da Marco Tiussi nel 1535, mentre l'altare maggiore \u00e8 del 1757. La chiesa venne pesantemente danneggiata dal terremoto, il campanile addirittura croll\u00f2 per buona parte della sua altezza. Entrambi necessitarono di lunghi e pesanti lavori di ristrutturazione per tornare a svolgere la loro funzione, e finalmente il 22 dicembre 1985 l'edificio di culto venne nuovamente consacrato dal parroco Don Enrico Todesco. La chiesa non \u00e8 normalmente aperta al pubblico al di fuori delle celebrazioni religiose."}
{"id": "4114453", "revid": "72396", "url": "https://it.wikipedia.org/wiki?curid=4114453", "title": "Matteo Antegnati", "text": "Dal 1559 al 1566 lavor\u00f2 al Palazzo Comunale di Brescia, lasciando pregevoli capitelli."}
{"id": "4114458", "revid": "50993260", "url": "https://it.wikipedia.org/wiki?curid=4114458", "title": "Giudeofobia", "text": ""}
{"id": "4114459", "revid": "298055", "url": "https://it.wikipedia.org/wiki?curid=4114459", "title": "Andrea Gerkhan", "text": ""}
{"id": "4114462", "revid": "124123", "url": "https://it.wikipedia.org/wiki?curid=4114462", "title": "Publio Anteio Rufo", "text": "Fu legato in Dalmazia (50) e governatore di Siria (55), ma, trattenuto a Roma, si suicid\u00f2 nel 66 per timore di Nerone."}
{"id": "4114467", "revid": "47767", "url": "https://it.wikipedia.org/wiki?curid=4114467", "title": "Bandiere delle regioni italiane", "text": ""}
{"id": "4114471", "revid": "22475", "url": "https://it.wikipedia.org/wiki?curid=4114471", "title": "Completamento automatico", "text": ""}
{"id": "4114472", "revid": "25185", "url": "https://it.wikipedia.org/wiki?curid=4114472", "title": "Gonella degli Antelminelli", "text": "Biografia.\nFiglio del giudice Inghilfredo, anch'egli poeta, Gonella visse a Lucca nel XIII secolo ed esercit\u00f2 l'attivit\u00e0 di notaio.\nAbile rimatore, fu in corrispondenza con i rimatori lucchesi del XIII secolo, tra cui il celebre Bonagiunta Orbicciani, Bonodico, Bartolomeo, Fredi e Dotto Reali. \nDelle sue opere poetiche oggi rimangono soltanto tre componimenti."}
{"id": "4114473", "revid": "287204", "url": "https://it.wikipedia.org/wiki?curid=4114473", "title": "Rotrude", "text": ""}
{"id": "4114490", "revid": "1573940", "url": "https://it.wikipedia.org/wiki?curid=4114490", "title": "Chiesa della Santissima Trinit\u00e0 (Treviri)", "text": "La chiesa della Santissima Trinit\u00e0 (in tedesco: \"Kirche Heiligen Dreifaltigkeit\"), anche conosciuta come chiesa dei Gesuiti (in tedesco: \"Jesuitenkirche\"), \u00e8 un luogo di culto cattolico del centro storico di Treviri, in Germania.\nStoria.\nLa chiesa della Santissima Trinit\u00e0 fu costruita a partire dalla met\u00e0 del XIII secolo come chiesa dell'annesso convento francescano. Quando, nel 1570, quest'ultimo pass\u00f2 ai Gesuiti, anche la chiesa divenne dell'ordine.\nI Gesuiti vi rimasero fino al 1773; nel 1779, per volere dell'arcivescovo di Treviri Clemente Venceslao di Sassonia, il convento divenne sede del seminario. Il seminario fu chiuso nel 1794 a causa dell'arrivo delle truppe rivoluzionarie francesi e la chiesa, che rimase aperta al culto fino al 1798, in seguito al Concordato del 1801 venne trasformata in tempio della ragione. Venne riaperta al culto nel 1818 come chiesa simultanea, per poi passare , nel 1819, alla chiesa riformata luterana.\nNel 1856, in seguito alla cessione ai luterani della basilica Palatina di Costantino, la chiesa venne data definitivamente ai cattolici e l'annesso ex-convento divenne nuovamente sede del seminario diocesano, ruolo che ricopre tuttora.\nDescrizione.\nLa chiesa della Santissima Trinit\u00e0 \u00e8 un imponente edificio in stile gotico.\nLa facciata, stretta a destra dall'edificio dell'ex convento, sede del seminario, \u00e8 caratterizzata dal grande portale d'ingresso in pietra. Ai due lati della porta, che \u00e8 sormontata da una cuspide riccamente scolpita, si innalzano due guglie. Sopra il portale, vi \u00e8 una grande polifora. Lungo le due fiancate della chiesa, si notano i contrafforti, intervallati dalle alte trifore, che danno luce all'interno.\nL'interno della chiesa \u00e8 a sala, con tre alte navate coperte con volta a crociera separate da due file di pilastri polistili. Lungo la navata laterale di destra, si trova il monumento funebre di Friedrich Spee von Langenfeld, con edicola marmorea contenente la statua del Gesuita. Le vetrate delle finestre sono state realizzate nel 1951 da Reinhard Hess.\nL'abside \u00e8 dotata di due navatelle, pi\u00f9 strette e pi\u00f9 basse rispetto alle due navate che affiancano la navata. In fondo, si trova l'altare maggiore, realizzato nel 1727 in stile barocco e caratterizzato dalla \"statua della Madonna\", posta sopra un alto piedistallo.\nSotto la chiesa vi \u00e8 la cripta, in cui sono sepolti Friedrich Spee von Langenfeld, gesuita (1591-1635) e il beato Jean-Martin Moy\u00eb (1730-1793). Inoltre, \u00e8 in questa chiesa che, nel 1818, Karl Marx ha ricevuto la confermazione luterana.\nSulla cantoria in controfacciata si trova l'organo a canne, costruito nel 1995 dalla ditta organaria Klais (\"opus 1730\"). Lo strumento, a trasmissione mista (meccanica per i manuali e il pedale, elettrica per i registri) si articola in tre corpi racchiusi entro casse lignee in stile contemporaneo; la sua consolle, a finestra, ha due tastiere di 56 note ciascuna ed una pedaliera concavo-radiale di 30."}
{"id": "4114493", "revid": "22475", "url": "https://it.wikipedia.org/wiki?curid=4114493", "title": "Compositing manager", "text": ""}
{"id": "4114499", "revid": "712828", "url": "https://it.wikipedia.org/wiki?curid=4114499", "title": "Werner Gravenberg", "text": ""}
{"id": "4114500", "revid": "767487", "url": "https://it.wikipedia.org/wiki?curid=4114500", "title": "Horst Antes", "text": "Dal 1965 al 1971 insegn\u00f2 all'Accademia di Karlsruhe. Svilupp\u00f2 uno stile caratterizzato da archetipi primordiali, conditi con un'abbondante dose di surrealismo."}
{"id": "4114502", "revid": "712828", "url": "https://it.wikipedia.org/wiki?curid=4114502", "title": "Frederik Gravenberg", "text": ""}
{"id": "4114508", "revid": "712828", "url": "https://it.wikipedia.org/wiki?curid=4114508", "title": "Patrizia Gravenberg", "text": ""}
{"id": "4114512", "revid": "1880836", "url": "https://it.wikipedia.org/wiki?curid=4114512", "title": "New Wave 2007", "text": "La sesta edizione del New Wave si \u00e8 svolta fra il 25 luglio ed il 30 luglio 2007 presso la Dzintari di J\u016brmala.\nLa vincitrice \u00e8 stata la cantante moldava Natalia Gordienko."}
{"id": "4114513", "revid": "712828", "url": "https://it.wikipedia.org/wiki?curid=4114513", "title": "Max Van Weyden", "text": ""}
{"id": "4114520", "revid": "50993793", "url": "https://it.wikipedia.org/wiki?curid=4114520", "title": "Niko Becker", "text": ""}
{"id": "4114521", "revid": "50993801", "url": "https://it.wikipedia.org/wiki?curid=4114521", "title": "Lilly Gerlach", "text": ""}
{"id": "4114525", "revid": "50993816", "url": "https://it.wikipedia.org/wiki?curid=4114525", "title": "Nicole &quot;Nikki&quot; Gerlach", "text": ""}
{"id": "4114537", "revid": "287204", "url": "https://it.wikipedia.org/wiki?curid=4114537", "title": "Cornelis Anthonisz", "text": "Divenne celebre per aver dipinto nel 1533 il banchetto di 17 guardie civiche, presentandosi cos\u00ec come uno dei pi\u00f9 autorevoli ritrattisti di gruppo dell'epoca."}
{"id": "4114544", "revid": "1543377", "url": "https://it.wikipedia.org/wiki?curid=4114544", "title": "Gruppo di minerali", "text": "Un gruppo di minerali, secondo la definizione dell'International Mineralogical Association, contiene due o pi\u00f9 minerali con la stessa struttura od essenzialmente la stessa struttura e composti di elementi chimicamente simili.\nGruppi di minerali definiti nel Fleischer's Glossary of Mineral Species.\nNella decima edizione del \"Fleischer's Glossary of Mineral Species\" \u00e8 stato pubblicato un elenco di gruppi di minerali comprendente i seguenti gruppi:"}
{"id": "4114546", "revid": "1442080", "url": "https://it.wikipedia.org/wiki?curid=4114546", "title": "Micromesistius", "text": "Micromesistius \u00e8 un genere di pesci d'acqua salata appartenenti alla famiglia Gadidae.\nDistribuzione e habitat.\nLe due specie del genere vivono nei due diversi emisferi: \"M. australis\" \u00e8 diffuso nelle acque dell'emisfero australe, dalle isole Falkland alla Nuova Zelanda, mentre \"M. poutassou\" \u00e8 diffuso nell'emisfero boreale, dalle acque dell'Artico, scendendo all'Atlantico, fino alle coste africane, Mediterraneo incluso."}
{"id": "4114550", "revid": "557927", "url": "https://it.wikipedia.org/wiki?curid=4114550", "title": "Congresso internazionale di filosofia di Bologna", "text": "Dal 5 all'11 aprile 1911 si tenne a Bologna il IV Congresso internazionale di filosofia. Vi parteciparono filosofi italiani e provenienti da ogni parte del mondo, tra i quali Henri Bergson, \u00c9mile Boutroux, Benedetto Croce, Guido De Ruggiero, Hans Driesch, \u00c9mile Durkheim, Federigo Enriques, Rudolf Eucken, Hermann von Keyserling, Joachim Kohler, Oswald K\u00fclpe, Paul Langevin, Nicolaji Losskij, Wincenty Lutoslawsky, Alexius Meinong, Giovanni Papini, Henri Poincar\u00e9, Ferdinand Canning Scott Schiller, Rudolf Steiner. Di alcuni che non poterono venire di persona furono lette le relazioni: \u00e8 il caso di Roberto Ardig\u00f2, Piero Martinetti, Hans Vaihinger.\nCongressi internazionali di filosofia si erano precedentemente tenuti a Parigi nel 1900 in occasione dell'Esposizione universale, a Ginevra nel 1904, a Heidelberg nel 1909. Nel 1911 fu scelta una sede italiana in occasione della celebrazione del 50\u00ba anniversario dell'Unit\u00e0 d'Italia. L'inaugurazione, a cui presero parte autorit\u00e0 governative e cittadine, ebbe luogo nell'aula magna dei giuristi dell'archiginnasio di Bologna alla presenza del duca degli Abruzzi Luigi Amedeo di Savoia-Aosta. Come consuetudine dei congressi internazionali dell'epoca, fu organizzata per i partecipanti una gita turistica a Ravenna.\nFederigo Enriques fu il principale organizzatore del Congresso, che ebbe la particolarit\u00e0 di accogliere sia filosofi che scienziati. Questa impostazione non piacque a Benedetto Croce, che in un'intervista rilasciata a Guido De Ruggiero pubblicata da \"Il Giornale d\u2019Italia\" il 15 aprile 1911 avvi\u00f2 una polemica con Enriques sui rapporti tra scienza e filosofia che avrebbe profondamente condizionato l'avvenire culturale d'Italia."}
{"id": "4114552", "revid": "106456", "url": "https://it.wikipedia.org/wiki?curid=4114552", "title": "Henri de Marsiac", "text": ""}
{"id": "4114558", "revid": "31886", "url": "https://it.wikipedia.org/wiki?curid=4114558", "title": "Saverio Costantino Amato", "text": "Vita.\nSaverio Costantino Amato nacque e mor\u00ec a Nocera Inferiore, da Costantino Amato e Raffaella Guarna.\nSecondo Gennaro Orlando la sua passione per le lettere nacque quando lesse un libro del Metastasio. \nPer approfondire i suoi studi si rec\u00f2 a Napoli dove, sotto l'ala protettrice del marchese Basilio Puoti, cominci\u00f2 giovanissimo una collaborazione con diverse riviste letterarie dell'epoca, sia napoletane (\"Ore solitarie\", \"L'Omnibus\", \"Il Veliero\", \"L'Iride\", , \"Il Globo\") che non (nel 1836 pubblic\u00f2 alcune opere sulla rivista milanese \"La fama\").\nDi salute cagionevole mor\u00ec di tubercolosi a Nocera nel 1837 a soli ventuno anni.\nOpere.\nLe sue opere furono raccolte dal marchese Puoti e pubblicate sotto il titolo di \"Prose e versi\" postume, nel 1838.\nL'opera trov\u00f2 vari apprezzamenti, soprattutto nello scrittore Francesco Mastriani, che cit\u00f2 il poeta e i suoi versi in diversi romanzi, tra i quali I misteri di Napoli.\nUna seconda raccolta di opere dell'Amato fu messa alle stampe molti anni dopo. Si tratta delle \"Novelle storiche\", raccolte da Carlo Catanzaro e pubblicate nel 1888.\nUn'\"opera omnia\" relativa a Saverio Costantino Amato \u00e8 stata pubblicata nel 2018."}
{"id": "4114560", "revid": "287451", "url": "https://it.wikipedia.org/wiki?curid=4114560", "title": "Marcello Morelli", "text": "Biografia.\nSeguendo la sua vocazione religiosa, fu frate francescano e poi sacerdote; si laure\u00f2 in Teologia Dommatica nel 1912 all'Universit\u00e0 di Roma e nel 1934 consegu\u00ec anche la laurea in Lettere.\nInsegn\u00f2 italiano presso l'Istituto Magistrale e poi il Liceo Classico di Matera, e fu parroco della chiesa di San Giovanni Battista dal 1924 al 1953, anno in cui fu nominato Vicario generale e Decano del Capitolo metropolitano di Matera, incarico che ebbe fino alla sua morte. Come parroco, cur\u00f2 anche i restauri delle chiese di San Giovanni e San Domenico, deturpate da diverse successive modifiche nel corso dei secoli.\nIl 21 settembre 1943, data della strage di Matera, fu parte attiva nel dare conforto ai cittadini ed alla popolazione materana, insorta in armi in quella tragica giornata contro i tedeschi. Scrisse alcuni testi di carattere storico sulla citt\u00e0 di Matera, tra cui \u00e8 di rilievo una \"Storia di Matera\". Fu socio della Deputazione di Storia Patria per la Lucania e la Calabria, nel 1965 fu insignito della medaglia d'oro al merito della Scuola, della Cultura e dell'Arte e gli fu conferita la nomina di Cavaliere della Corona d'Italia."}
{"id": "4114567", "revid": "1543377", "url": "https://it.wikipedia.org/wiki?curid=4114567", "title": "Santissimo Sinodo", "text": "Il Santissimo Sinodo del Governo () \u00e8 stato il pi\u00f9 alto organo di governo della Chiesa ortodossa russa tra il 1721 e il 1918, quando venne ripristinato il patriarcato. La giurisdizione del Santissimo Sinodo si estendeva su ogni genere di questione ecclesiastica e anche su alcune questioni secolari. \nPietro I di Russia istitu\u00ec il Sinodo il 25 gennaio 1721 nel corso della sua riforma della chiesa, durante la quale il patriarcato venne abolito. \nIl Sinodo era composto in parte da persone ecclesiastiche e in parte da laici nominati dallo Zar. I membri includevano i metropoliti di San Pietroburgo, Mosca e Kiev e l'esarca della Georgia. In origine, il Sinodo aveva dieci membri ecclesiastici aumentati in seguito a dodici. \nAntefatti.\nUna serie di riforme di Pietro il Grande ispirarono la creazione del Santissimo Sinodo. La nuova era imperiale vide cambiamenti radicali con sviluppo economico, sociale e culturale della Russia. Pietro viaggi\u00f2 due volte in Europa e apport\u00f2 riforme che riflettevano la sua idea e il suo desiderio di occidentalizzare la Russia. I modelli europei vennero russificati per poterli utilizzare al meglio con il popolo russo. \nIl Santissimo Sinodo fu creato nel tentativo di indebolire il potere e l'autorit\u00e0 della Chiesa ortodossa russa, sfidando cos\u00ec i valori tradizionali russi, radicati nella religione, e la struttura sociale definita da boiardi, aristocrazia, mercanti, chierici, contadini e servi. Le varie riforme dello Zar avvennero implementando gli ideali dell'illuminismo, tranne quelli che avrebbero portato alla democratizzazione del governo, alla tolleranza del dissenso politico o religioso o alla libert\u00e0 di pensiero ed idee; riorganizz\u00f2 l'esercito russo adattandolo a quelli europei; cre\u00f2 una meritocrazia, in contrasto con l'usanza di affidare l'incarico per lignaggio aristocratico; mise fuorilegge, o in alcuni casi tass\u00f2, le barbe (aspetto spesso coltivato dai vecchi credenti), ecc. \nCon la creazione del Santissimo Sinodo, il patriarca si rivel\u00f2 una minaccia in quanto non avrebbe acconsentito al controllo governativo della Chiesa ortodossa russa; d'altro canto anche Pietro I non era disposto a cedere il controllo della chiesa all'autorit\u00e0 religiosa. \nVerso la creazione del Sinodo.\nQuando il patriarca conservatore Adriano mor\u00ec nel 1700, Pietro lasci\u00f2 la carica vacante e deleg\u00f2 l'amministrazione ecclesiale al metropolita Stefano Iavorsky, sostenitore della riforma dello zar, che guid\u00f2 la chiesa per circa vent'anni. Nel 1721 la chiesa russa pass\u00f2 ufficialmente sotto controllo statale con la promulgazione dell\"'Ordine Spirituale\", a cui contribu\u00ec in larga parte alla stesura l'arcivescovo Teofane Prokopovich.\nGi\u00e0 alla morte di Adriano ci furono dallo zar le prime mosse per ottenere il controllo ecclesiale. Ogni divisione della Chiesa russa fu resa impossibile in quanto i compiti attuati dai \"prikaz\" patriarcali, cio\u00e8 dei prefetti che governavano, furono assunti da \"prikaz\" fedeli allo zar e alle sue riforme. Seppur Pietro non intendeva all'inizio abolire \"in toto\" il patriarcato, egli si rese conto che ritardare la scelta di un nuovo patriarca era economicamente vantaggioso: lo stato riusciva a risparmiare denaro. Questa motivazione diede un altro motivo allo zar per abolire il patriarcato.\nNel 1711, venne promulgata una legge che affidava al Senato la giurisdizione su tutto il popoli, compresi i chierici. Lo stato deteneva cos\u00ec l'autorit\u00e0 sulle questioni che erano state puramente ecclesiastiche. Questo diede allo Stato la possibilit\u00e0 di scegliere quale chierico assegnare ad un determinato compito ecclesiastico.\nNel 1716 Pietro formul\u00f2 un giuramento per i vescovi eletti di Vologda, Astrakhan e Yavorskii. Il giuramento, diviso in sette parti, serviva come supplemento al gi\u00e0 presente giuramento. Le prime due parti riguardano il metodo adatto per trattare con gli eretici e gli oppositori. La terza parte proibiva ai monaci il viaggiare al di fuori dei limiti territoriali della diocesi, se non per una questione urgente e previo permesso del vescovo. Nella quarta parte veniva vietata la costruzione di chiese, intese come edificio, valutate come non necessarie e, nella quinta parte, l'assunzione di chierici anche loro non essenziali. Nella sesta parte si al vescovo di visitare la propria diocesi almeno una volta all'anno per dissipare superstizioni, per persuadere apostati e per consolidare il gruppo dei credenti. Infine, il giuramento costringeva i vescovi a giurare che non si sarebbero intromessi in affari secolari o procedimenti legali. \nL'atteggiamento di Pietro verso la Chiesa.\nPietro era determinato a occidentalizzare la Russia durante e la chiesa era parte delle riforme. Come gi\u00e0 spiegato, la nuova struttura della chiesa somigliava per molti versi a quella dei paesi europei, come la Svezia e la Germania. In un senso pi\u00f9 ampio, tuttavia, Pietro stava tentando di modernizzare la Russia attraverso la secolarizzazione, che fu un passo fondamentale per la modernizzazione politica europea del periodo. La secolarizzazione, in questo caso, significava l'istituzionalizzazione, con una maggiore ampiezza della ricchezza e dell'autorit\u00e0, dello Stato diminuendo il potere della chiesa. La chiesa divenne politicamente soggetta al governo, invece del tradizionale rapporto tra Chiesa e Stato russi, i cui sovrani, come lo zar Ivan IV, si sentivano in qualche modo soggetti all'approvazione della Chiesa per essere considerati un legittimo sovrano. \nPietro utilizz\u00f2 il Sinodo per trovare e punire i russi dissidenti. Un'aggiunta nel 1722 al regolamento ecclesiastico, che sostitu\u00ec il patriarca come capo della chiesa, richiedeva ai preti di denunciare eventuali confessioni a contenuto sedizioso.\nPrima della creazione del Santissimo Sinodo, Pietro apport\u00f2 anche alcune migliorie all'interno della Chiesa russa. Miglior\u00f2 l'istruzione dei chierici poich\u00e9 molti erano analfabeti e incapaci di amministrare i sacramenti in modo corretto. \nNel momento in cui Pietro istitu\u00ec il Sinodo, eman\u00f2 anche l\"'Ordine Spirituale\", di cui si \u00e8 gi\u00e0 detto sopra. Un aspetto centrale di questa legga era la negazione della divinit\u00e0 della Chiesa che era vista solo come un'istituzione statale. \nFormazione.\nIl Santissimo Sinodo sostitu\u00ec i compiti del patriarca. I partecipanti erano all'inizio dieci e poi furono aumentati a dodici. Il procuratore capo (\"Ober-Prokuror\"), il primo dei quali \u00e8 stato il colonnello Boltin, doveva supervisionare il Sinodo al fine di verificare la legalit\u00e0 delle azioni e l'adempimento delle proprie responsabilit\u00e0. Durante l'esistenza del Sinodo, la Chiesa russa divenne pi\u00f9 tollerante nei confronti delle altre denominazioni, estendendo la tolleranza anche agli Antichi Credenti per alcuni anni. I matrimoni misti tra ortodossi e cattolici furono approvati gi\u00e0 dal 1721, anno della formazione del Sinodo.\nIl Sinodo doveva, presumibilmente, copiare il rapporto tra Stato e Chiesa in vigore nei paesi luterani dell'Europa del nord. Sebbene l'imperatore non esercitasse autorit\u00e0 in materia di fede, il governo controllava efficacemente l'organizzazione, le finanze e le politiche della Chiesa. Durante il controllo governativo venne incentivata la creazione di ospizi e scuole cristiane.\nNel novembre 1718, Pietro cre\u00f2 un collegio ecclesiastico a San Pietroburgo, dove risiedeva il governo civile. Il \"Collegio Ecclesiastico\" avrebbe cambiato nome in \"Santissimo Sinodo Universale\". \nCompiti e doveri.\nIl Sinodo funzion\u00f2 secondo lo statuto del regolamento ecclesiastico con l'obiettivo di amministrare e riformare la chiesa. Lo statuto stabiliva che i membri del collegio dovevano essere di classi e gradi diversi. Un presidente, due vicepresidenti, quattro consiglieri e quattro assessori costituivano il consiglio e ogni membro deteneva un voto per risolvere le controversie. \nIl Sinodo era formato, comunque, da chierici che avevano ricevuto un'ampia istruzione. Dopo aver assorbito le funzioni del patriarca, il Sinodo era responsabile di 6000 religiosi e chierici. L'istituzione doveva essere venerata in tutte le cose e possedere \"potere, onore e autorit\u00e0 patriarcali\". \nI compiti principali del Sinodo erano la supervisione e la direzione della fede ortodossa, l'istruzione delle persone sulle questioni religiose, la celebrazione delle feste e la gestione sulle questioni di rituali. Come accennato prima, il Sinodo giudicava gli eretici, i miracoli e le reliquie e imped\u00ec ai cittadini russi di praticare la stregoneria. Il Sinodo deteneva il controllo della propriet\u00e0 ecclesiali ed era quindi responsabile della creazione di nuovi monasteri e chiese. "}
{"id": "4114569", "revid": "767487", "url": "https://it.wikipedia.org/wiki?curid=4114569", "title": "Jos\u00e9 Arechavaleta", "text": "Trasferitosi in Uruguay, a Montevideo, nel 1894 pubblic\u00f2 \"Agrostolog\u00eda uruguaya\" e nel 1905 \"Flora uruguaya\"."}
{"id": "4114572", "revid": "767487", "url": "https://it.wikipedia.org/wiki?curid=4114572", "title": "Luigi (abate di Saint-Denis)", "text": "Origine.\nEra figlio illegittimo primogenito di Rorgone I del Maine, conte di Rennes, di Le Mans e primo conte del Maine della famiglia dei Rorgonidi, e di Rotrude, figlia terzogenita di Carlo Magno e della principessa sveva, Ildegarda di Vintzgau.\nBiografia.\nIn giovent\u00f9 fu compagno di studi di Lupo Servato, nell'abbazia di Ferri\u00e8res.\nFu cancelliere di suo zio l'imperatore Ludovico il Pio e dopo la morte di quest'ultimo divenne cancelliere del re dei Franchi occidentali, suo cugino Carlo il Calvo, incarico che tenne sino alla sua morte.\nCarlo il Calvo lo nomin\u00f2 abate di tre importanti abbazie: Saint-Denis, gi\u00e0 nell'840, Saint-Riquier e Saint-Wandrille de Fontenelle.\nNell'858, assieme al fratellastro, Goslino, abate a Saint-Germain-des-Pr\u00e9s, Luigi, come ricordano gli \"Annales Bertiniani\", venne catturato dai Vichinghi, che li rilasciarono dopo il pagamento di un cospicuo riscatto.\nMor\u00ec il 9 gennaio dell'869.\nDiscendenza.\nDi Luigi non si conosce alcuna discendenza."}
{"id": "4114573", "revid": "1005847", "url": "https://it.wikipedia.org/wiki?curid=4114573", "title": "Carlo Arduini", "text": "Biografia.\nTrasferitosi a Roma nel 1845, sostenne Pio IX, ma, spezzatosi l\"'idillio italico-papale\", divenne acceso anticlericale. Fu deputato della Repubblica Romana (1849), ma dovette presto riparare in Svizzera, ove successe a Francesco de Sanctis all'universit\u00e0 di Zurigo."}
{"id": "4114576", "revid": "193279", "url": "https://it.wikipedia.org/wiki?curid=4114576", "title": "Rovio Mobile", "text": ""}
{"id": "4114587", "revid": "22475", "url": "https://it.wikipedia.org/wiki?curid=4114587", "title": "Conclusione", "text": ""}
{"id": "4114596", "revid": "3115", "url": "https://it.wikipedia.org/wiki?curid=4114596", "title": "Legnano (posamine)", "text": "Il Legnano \u00e8 stato un posamine della Regia Marina.\nCostruzione e caratteristiche.\n Costruito tra il 1926 ed il 1927 nei Cantieri Navali Riuniti di Ancona, il \"Legnano\" faceva parte della classe Azio, progettata all'inizio degli anni '20 (le navi della classe furono ordinate nel 1924 per il servizio nelle colonie) dal colonnello del Genio Navale Francesco Rotundi (a preparare il capitolato tecnico del \"Legnano\" fu l'ingegner Leonardo Fea). Le unit\u00e0 di tale classe avrebbero dovuto servire sia come posamine che come navi coloniali: il loro principale compito sarebbe infatti consistito nella posa di campi minati difensivi nelle acque delle colonie e dei possedimenti italiani in Mediterraneo e Mar Rosso, a difesa delle relative coste. Oltre che alla posa di sbarramenti difensivi sulle rotte d'accesso ai porti italiani, tali unit\u00e0 avrebbero provveduto alla posa di sbarramenti offensivi sulle rotte percorse dal naviglio avversario, ed erano inoltre in grado di essere impiegati come dragamine. Grazie tuttavia alle loro ottime caratteristiche marine, le unit\u00e0 della classe Azio, nel corso degli anni '20 e '30, si rivelarono adatte a numerosi e svariati utilizzi, quali cannoniere, navi scuola, navi coloniali, navi idrografiche o stazionarie in acque straniere, utilizzabili sia in Italia che nelle colonie od in localit\u00e0 ancora pi\u00f9 lontane.\nNel corso della costruzione le unit\u00e0 della classe vennero modificate con l'aggiunta di ulteriori pesi, che ridusse di un nodo (da 16 a 15) la velocit\u00e0 rispetto a quella di progetto, ma che non imped\u00ec comunque di utilizzare le unit\u00e0 anche come navi scorta. Essendo state concepite anche per la rappresentanza presso nazioni estere e la permanenza in climi caldi, le unit\u00e0 della classe ebbero un allestimento particolarmente confortevole e curato, anche lussuoso, furono muniti di isolamenti termici (per poter stazionare a lungo in aree con clima tropicale, impedendo il raggiungimento di temperature elevate nei locali interni) e di stazioni radio di notevole potenza. Vi erano inoltre alloggi in eccesso, per poter ospitare altro personale. Grazie al ridotto pescaggio ed alla loro versatilit\u00e0, le navi potevano anche essere impiegate, all'occorrenza, nella navigazione fluviale.\nI posamine della classe Azio avevano tagliamare dritto, un alto bordo libero ed oltre un terzo dello scafo occupato dal castello di prua, a poppavia del quale vi era una grande tuga che raggiungeva la poppa. In corrispondenza dell'estremit\u00e0 anteriore del ponte di castello vi erano plancia, timoniera (che formavano un blocco unico) e controplancia scoperta, su due ponti, a poppavia della quale vi era il fumaiolo, con una leggera inclinazione verso poppa, poi gli osteriggi della sala macchine ed il locale di governo secondario. Vi erano due alberi verticali, a stilo e privi di montanti. Nel sottocastello e nella parte prodiera del ponte di primo corridoio si trovavano i locali per l'equipaggio, mentre a poppavia della sala macchine, sul ponte di primo corridoio, erano sistemati i camerini degli ufficiali e dei sottufficiali di grado pi\u00f9 elevato. A centro nave, ai lati del ponte di coperta, vi erano le gru di diverse motobarche ed imbarcazioni utilizzate per servizi vari. Lo scafo era in acciaio dolce Martin-Siemens.\nL'apparato motore consisteva in due macchine a vapore verticali a triplice espansione, che, alimentate da altrettante caldaie a tubi d'acqua, sviluppavano la potenza totale di 1500 CV, consentendo una velocit\u00e0 di 15 nodi, alla quale l'autonomia era di 1500 miglia. La suddivisione dell'apparato motore su due assi contribu\u00ec positivamente, insieme al disegno dello scafo, dalle caratteristiche molto marine, a conferire agli Azio eccellenti qualit\u00e0 di tenuta del mare e manovrabilit\u00e0. Mentre \"Legnano\", \"Azio\" e \"Lepanto\" avevano caldaie alimentate a nafta (75 tonnellate), \"Dardanelli\", \"Ostia\" e \"Milazzo\" le avevano a carbone (85 tonnellate). Secondo alcune fonti le unit\u00e0 erano in origine provviste anche di velatura ausiliaria: un fiocco di 26 m\u00b2, una trinchettina di 93 m\u00b2, una randa di 98 m\u00b2 ed velaccio di 98 m\u00b2. Il timone non era compensato.\n L'armamento principale consisteva in due cannoni Terni (od Ansaldo Schneider) da 102/35 Mod. 1914, uno situato sul ponte di castello, a proravia della plancia, e l'altro sul cielo della parte di estrema poppa della tuga. Come armamento secondario cinque delle sei unit\u00e0, compreso il \"Legnano\" (l'unica eccezione era il \"Lepanto\") disponevano di un cannone contraereo Ansaldo da 76/40 Mod. 1917. I cannoni da 102/35 e 76/40 erano provvisti anche di una canna minore, da 25 mm, per le esercitazioni. Secondo alcune fonti l'armamento secondario, oltre al cannone da 76/40, comprendeva anche due mitragliere da 40/56 mm, mentre altre fonti parlando di due mitragliere Colt-Browning Mod. 1914 da 6,5 mm. Le navi disponevano delle attrezzature per trasportare e posare 80 mine, per un peso complessivo di 86 tonnellate.\nLa riuscita degli Azio fu tale che se ne progett\u00f2 la riproduzione in un maggior numero di unit\u00e0, con alcune migliorie, ma ci\u00f2 fu reso impossibile dalla mancanza di fondi. Due unit\u00e0 tipo Azio migliorato, la classe Babr, vennero costruite per la Marina imperiale iraniana. Le linee degli Azio vennero riprese nel 1941, quando vennero progettate le corvette della classe Gabbiano.\nStoria.\nIn tempo di pace il \"Legnano\" venne impiegato anche come nave scuola e nave coloniale.\n Nel 1934 il posamine era stanziato in Egeo. A bordo della nave, in questo periodo, prest\u00f2 servizio, come capo cannoniere, Alessio De Vito, che avrebbe in seguito partecipato all'attacco alla baia di Suda.\nA partire dal 1937 il \"Legnano\", dislocato nel Dodecaneso, divenne essenzialmente la nave di rappresentanza del governatore del possedimento, Cesare Maria De Vecchi, venendo anche impiegata, a volte, come nave appoggio MAS: ad esempio, in alcune occasioni, come nell'estate 1940, il \"Legnano\" prese a rimorchio i MAS che dovevano essere trasferiti tra localit\u00e0 del Mar Egeo. A causa di questo suo utilizzo, il \"Legnano\" non ebbe mai impiego, scoppiata la guerra, come posamine, e per tale utilizzo fu necessario requisire e modificare la motonave mista \"Lero\".\nIl 10 giugno 1940, data dell'entrata dell'Italia nel secondo conflitto mondiale, il \"Legnano\" faceva parte del Gruppo Navi Ausiliarie Dipartimentali del Comando Navale Mar Egeo, con base a Rodi.\n Il 25 maggio 1941, durante i preparativi di un convoglio che avrebbe sbarcato a Creta un corpo di spedizione italiano, per prendere parte all'occupazione tedesca dell'isola, il capitano di vascello Aldo Cocchia, comandante del convoglio, richiese il \"Legnano\", che era a personale disposizione del governatore, come unit\u00e0 capo convoglio, in considerazione del suo armamento e delle sue eccellenti attrezzature radio, ma tale richiesta venne respinta dal generale Bastico, per non rischiare di perdere l'unit\u00e0.\nL'utilizzo del \"Legnano\" conobbe un radicale cambiamento con la sostituzione del governatore De Vecchi con l'ammiraglio Inigo Campioni: con l'arrivo di Campioni, nel luglio 1941, il \"Legnano\" inizi\u00f2 ad essere utilizzato come avviso scorta e nave sede comando, utilizzo che continu\u00f2 ad avere sino all'armistizio.\nAlla data dell'armistizio, l'8 settembre 1943, il \"Legnano\" si trovava ancora nel Dodecaneso, nell'isola di Lero. Insieme alle altre unit\u00e0 italiane rimaste nel possedimento (tra cui il gemello \"Azio\", che in ultimo pot\u00e9 rifugiarsi in Turchia), il posamine prese parte alla resistenza dell\u2019isola contro l\u2019offensiva tedesca.\nIl 5 ottobre 1943, nel corso di un attacco aereo da parte di bombardieri in picchiata Junkers Ju 87 \u00abStuka\u00bb della Luftwaffe, il \"Legnano\" venne colpito ed affond\u00f2 nella baia di Portolago, insieme alla motozattera \"MZ 73\" ed al piroscafetto requisito e dragamine ausiliario \"Porto di Roma\". Altre fonti collocano l'attacco e l'affondamento al 7 od all'8 ottobre. Dopo la distruzione del \"Legnano\", l'equipaggio, unitosi alle truppe di terra, continu\u00f2 a partecipare alla difesa dell'isola sino alla sua resa, verificatasi il 16 novembre 1943."}
{"id": "4114599", "revid": "287204", "url": "https://it.wikipedia.org/wiki?curid=4114599", "title": "High Voltage (album)", "text": ""}
{"id": "4114613", "revid": "1318658", "url": "https://it.wikipedia.org/wiki?curid=4114613", "title": "I traditori", "text": "I traditori \u00e8 un romanzo storico di Giancarlo De Cataldo pubblicato nel 2010.\nTrama.\nLe vicende del romanzo si svolgono in un arco di tempo di ventotto anni: dal 1844 al 1872. \nNel 1844 Lorenzo di Vallelaura, un giovane aristocratico veneziano, prende parte a una spedizione risorgimentale in Calabria coincidente verosimilmente con quella dei Fratelli Bandiera. In Calabria salva la vita di una giovane muta creduta una strega dai compaesani e soprannominata infatti \"Striga\". Fallita l'insurrezione, Lorenzo \u00e8 catturato e condannato a morte; accetta la proposta del giudice borbonico Saraceni di diventare, in cambio della vita, una spia a favore dei Borboni e degli austriaci. \nNel 1847 Lorenzo si reca a Londra dove diventa uno stretto collaboratore di Mazzini, frequenta la cerchia degli intellettuali inglesi simpatizzanti per l'unit\u00e0 d'Italia e fornisce agli austriaci informazioni sulle iniziative di Mazzini attraverso il console austriaco Aschenbach. Giunge a Londra anche Striga, tenuta in schiavit\u00f9 da Lussardi, uno sfruttatore di bambini che vende poi la giovane donna a un aristocratico pervertito, Lord Chatam. Costui gira la ragazza al pittore Dante Gabriel Rossetti. Lorenzo si innamora di Lady Violet Cosgrave, un'affascinante aristocratica la quale \u00e8 indecisa sui propri sentimenti nei confronti dell'italiano. Striga si appassiona alla matematica e collabora agli studi di Babbage e Lovelace sul calcolo automatico. \nNel 1848 Lorenzo ritorna in Italia e partecipa alle sommosse e alle rivoluzioni nel suo doppio ruolo di rivoluzionario e agente provocatore-informatore a favore dell'Austria. A Milano Lorenzo salva Mazzini da un tentativo di rapimento organizzato da una squadra guidata da Vittorelli, un agente dello spionaggio piemontese il quale, durante l'azione, viene ferito da Lorenzo a una guancia, con conseguente sfregio permanente. A Roma, durante la Repubblica Romana, Lorenzo conosce alcuni giovani patrioti italiani con cui manterr\u00e0 in seguito stretti contatti personali: il romano Mario Tozzi, un sardo che si fa chiamare \"Terra di Nessuno\", una ragazza ebrea di nome Esther. Pi\u00f9 tardi, a Londra, Lady Violet sposer\u00e0 Mario Tozzi; Striga diventer\u00e0 la compagna, e poi la moglie, di Terra di nessuno; Esther diventer\u00e0 la compagna di Lorenzo. A Londra giunger\u00e0 il giovane barone siciliano Michele Liberato il quale ha partecipato ai moti di Palermo dove \u00e8 stato aiutato da Salvo Matranga. Quest'ultimo \u00e8 un giovane affiliato a una \"Societ\u00e0\", che sar\u00e0 chiamata in seguito \"Mafia\"; a differenza dei vecchi affiliati, Salvo intuisce le potenzialit\u00e0 dei moti liberali.\nNegli anni cinquanta Mario e Michele aprono un'impresa che importa marsala dalla Sicilia all'Inghilterra grazie all'aiuto di Salvo Matranga; quest'ultimo, per non aver richiesto fin dal primo momento l'aiuto della \"Societ\u00e0\", viene punito col taglio della mano dal vecchio capo don Cal\u00f2. Von Aschenbach \u00e8 omosessuale; Vittorelli gli tende una trappola, lo ricatta, si fa consegnare la lista delle spie austriache che utilizzer\u00e0 fra l'altro anche per costringere Lorenzo a fornire informazioni ai piemontesi. Le informazioni sui progetti di Mazzini che Lorenzo fornisce a Vittorelli sono utilizzate in modo spregiudicato dal referente di Vittorelli, il conte di Cavour. Alcuni eventi clamorosi, quali gli attentati di Pianori (1855) e di Orsini (1858) a Napoleone III o la sfortunata spedizione di Pisacane (1857), attribuiti dall'opinione pubblica ai mazziniani, sono stati in realt\u00e0 avversati da Mazzini e sfruttati a fini politici di Cavour. Nel frattempo si verificano delle crisi sia in seno al partito mazziniano, le cui finalit\u00e0 sono ora criticate dai moderati filo-sabaudi, sia fra lady Violet e Mario, e fra Lorenzo ed Esther (la giovane seguir\u00e0 un rabbino e sar\u00e0 uccisa qualche anno dopo in Russia durante un pogrom) e fra Striga e Terra (il giovane mazziniano sar\u00e0 rinchiuso nello spaventoso carcere borbonico di Favignana, vessato anche dai reclusi camorristi).\nL'unificazione d'Italia si realizza con la guerra del 1859 e alla spedizione dei Mille a cui segue poco tempo dopo la morte di Cavour (\u00abHa fatto l'Italia, l'Italia a modo suo, e che altro gli restava da fare se non andarsene?\u00bb). Vittorelli, il cui giudizio sui successori di Cavour (Ricasoli, Rattazzi, Farini) \u00e8 del tutto negativo, si dedica alla repressione del brigantaggio in Calabria che colpisce soprattutto l'inerme popolazione generale. Rivoluzionari idealisti come Terra e Corrao perdono le residue speranza dopo la giornata dell'Aspromonte (1962). Dopo la guerra del 1866 Lorenzo, accompagnato da Lady Violet, pu\u00f2 tornare a Venezia, dopo ventidue anni di esilio: viene accolto da eroe e spinto dalle sinistre a candidarsi a sindaco della citt\u00e0, ma un pamphlet anonimo, preparato da Vittorelli, rivela la sua passata attivit\u00e0 di spia. Umiliato e abbandonato da Violet, Lorenzo cercher\u00e0 la morte nella campagna garibaldina del 1867: nonostante si esponga a Villa Glori, Lorenzo sopravviver\u00e0 perfino al massacro del lanificio Ajani e verr\u00e0 rinchiuso al San Michele. Il romanzo si chiude a Pisa il 10 marzo 1872: Mazzini, sotto falso nome, assistito da Lorenzo, sta per morire. Lorenzo confessa al morente di averlo tradito; Mazzini sorridendo gli risponde di averlo sempre saputo, che era ci\u00f2 che andava fatto, e che Lorenzo dovr\u00e0 continuare la sua opera."}
{"id": "4114615", "revid": "287204", "url": "https://it.wikipedia.org/wiki?curid=4114615", "title": "Paid To Click", "text": "Paid to click, letteralmente \"pagati per cliccare\" \u00e8 un modello di business che genera traffico online da parte di persone che mirano a guadagnare soldi da casa. I siti Paid to click (conosciuti anche con l'abbreviazione PTC) fungono da intermediari tra inserzionisti e consumatori, l'inserzionista paga per la visualizzazione degli annunci sul sito PTC e una parte di questo pagamento va allo spettatore quando vede la pubblicit\u00e0.\nFilosofia di base.\nNati intorno agli inizi del XXI secolo con l'esplosione di internet, i siti Paid to click sono diventati uno dei metodi di guadagno online pi\u00f9 popolari grazie alla loro semplicit\u00e0 di utilizzo sia per l'azienda che cerca pubblicit\u00e0 che per l'utente finale che mira ad un guadagno personale. L'inserzionista investe del denaro per registrare il suo sito web all'interno della piattaforma e, solo dopo una convalida manuale, il suo annuncio verr\u00e0 pubblicato. L'utente finale verr\u00e0 ricompensato con parte dell'investimento pecuniario effettuato dall'inserzionista semplicemente visualizzando la sua pubblicit\u00e0 che ha una durata breve, di norma non superiore al minuto. Il sito Paid to click trattiene una percentuale di tale investimento come compenso per il servizio di intermediazione offerto.\nCaratteristiche.\nOgni sito Paid to click presenta un regolamento che l'utente deve approvare all'atto della registrazione sia che l'iscrizione venga effettuata in qualit\u00e0 di inserzionista o di consumatore. Vengono mostrati inoltre gli importi relativi alle campagne pubblicitarie e quanto viene compensato un click dell'utente in base alla durata e tipologia dell'annuncio visualizzato. Molti siti Paid to click offrono anche agli utenti consumatori la possibilit\u00e0 di acquistare degli abbonamenti (membership) che garantiscono vantaggi esclusivi e percentuali di guadagno superiori al livello gratuito.\nReferral marketing.\nUno dei principali punti di forza dei siti Paid to click \u00e8 un solido marketing basato sul passaparola digitale (referral marketing) dove gli utenti ricevono dei vantaggi pecuniari qualora riuscissero a far utilizzare il servizio ad altre persone. Il sistema di referenza \u00e8 dunque una forma autopromozionale per il sito Paid to click, ma allo stesso tempo un'opportunit\u00e0 molto redditizia per il consumatore. Solitamente viene riconosciuta una percentuale fissa che viene assegnata allo sponsor (colui che invita) in base ai guadagni generati dai suoi referrals (coloro che sono stati invitati): da notare come questo compenso non venga decurtato dai guadagni degli invitati, ma venga assegnato come bonus extra. Diversi siti Paid to click offrono anche dei referrals a noleggio (i cosiddetti rented referrals) che sono acquistabili all'interno della piattaforma e generalmente sono degli utenti che si sono iscritti al servizio senza nessuno sponsor.\nLegalit\u00e0 e pericoli.\nL'utilizzo dei siti Paid to click \u00e8 legale e regolamentato da Consob e legislazione italiana (\"art. 5 della L. 173 del 2005\" relativo agli schemi piramidali), tuttavia esistono alcuni Paid To Click che sono in realt\u00e0 siti fasulli volti a raggirare l'utente. Tali siti, definiti \"scam\", vengono lanciati con offerte particolarmente convenienti per gli utenti. Gli utenti vengono solitamente invitati a pagare per ottenere maggiori guadagni (e quindi un ritorno sull'investimento) con un upgrade dell'account. Tuttavia questi siti non emettono in realt\u00e0 alcun pagamento, oppure vengono chiusi senza preavviso, senza che gli utenti che hanno pagato per un upgrade possano essere risarciti.\nLimitazioni nell'utilizzo.\nIl servizio di intermediazione offerto dai siti Paid to click \u00e8 una tecnica artificiosa di incremento del traffico, pertanto alcune piattaforme pubblicitarie PPC (Pay per click) potrebbero vietarne l'utilizzo. Inoltre non \u00e8 possibile registrare all'interno dei circuiti pubblicitari siti contenenti popup, redirect e malware oppure siti che trattano argomenti delicati quali sesso, droghe ed armi.\nDifferenze tra Paid To Click e Pay Per Click.\nI servizi PTC richiedono la partecipazione volontaria di due tipologie di utenti: l'inserzionista e lo spettatore pagato per vedere le pubblicit\u00e0 dell'inserzionista. Il PPC invece richiede la presenza di un'inserzionista che paga solo per la ricezione di click, e non per la visualizzazione dell'inserzione. Inoltre nel PPC gli utenti che vedono gli annunci non sono pagati per farci click: sono pagati solamente i concessionari di pubblicit\u00e0 e gli eventuali gestori di siti web che decidono di ospitare gli annunci. Sono esempi di PPC i servizi pubblicitari di Google, AdWords (per gli inserzionisti) e Google AdSense (per i gestori di siti web).\nAlternative di pubblicit\u00e0 gratuita.\nDato il grande successo ottenuto dai siti Paid to click, sono nate forme pubblicitarie molto simili ispirate a questo modello di business. L'alternativa pi\u00f9 nota di pubblicit\u00e0 gratuita, nella quale non vi \u00e8 scambio di denaro, ma aiuto reciproco a promuovere ognuno il sito web dell'altro, \u00e8 la tecnica dello Scambio visite che a loro volta hanno dato vita alle barre pubblicitarie e estensioni browser paganti."}
{"id": "4114618", "revid": "599013", "url": "https://it.wikipedia.org/wiki?curid=4114618", "title": "Boris Pozdnjakov", "text": ""}
{"id": "4114619", "revid": "461603", "url": "https://it.wikipedia.org/wiki?curid=4114619", "title": "Boris Pozdnyakov", "text": ""}
{"id": "4114620", "revid": "110157", "url": "https://it.wikipedia.org/wiki?curid=4114620", "title": "The National Health (album)", "text": "The National Health \u00e8 il quarto album del gruppo indie rock britannico Max\u00efmo Park. \u00c8 stato pubblicato l'11 giugno 2012 in Gran Bretagna dalla V2 Records. Quest'album \u00e8 il primo della band in cui compare una traccia che porta lo stesso nome del disco."}
{"id": "4114622", "revid": "1543377", "url": "https://it.wikipedia.org/wiki?curid=4114622", "title": "Antonio Passarelli", "text": "Biografia.\nFiglio di Francesco, sindaco di Matera ucciso nel 1892, all'et\u00e0 di 18 anni entr\u00f2 nell'Accademia Militare di Artiglieria di Torino e prese parte alla guerra libica. Durante la prima guerra mondiale combatt\u00e9 sul monte Ortigara ed a Cima della Caldiera e, ferito al torace, ottenne la promozione a Maggiore e la Medaglia di bronzo al valor militare.\nLaureatosi in ingegneria industriale, nel 1920 fu assegnato alla fabbrica d'armi di Roma; nominato Colonnello nel 1934, comp\u00ec missioni in Ungheria. Dopo la direzione dell'Arsenale di Torino, ebbe l'incarico di docente di artiglieria presso il Politecnico torinese.\nNel 1938 fu nominato direttore principale della fabbrica d'armi di Terni; mor\u00ec durante la seconda guerra mondiale quando, durante un bombardamento aereo, invece di porsi al riparo tent\u00f2 di raggiungere lo stabilimento per assicurarsi che le maestranze si mettessero al sicuro. Gli venne concessa, a seguito di questo gesto che gli cost\u00f2 la vita, la medaglia di bronzo alla memoria."}
{"id": "4114629", "revid": "1442080", "url": "https://it.wikipedia.org/wiki?curid=4114629", "title": "Eleginus", "text": "Eleginus \u00e8 un genere di pesci d'acqua salata appartenenti alla famiglia Gadidae."}
{"id": "4114630", "revid": "287204", "url": "https://it.wikipedia.org/wiki?curid=4114630", "title": "Nimonic", "text": "Nimonic \u00e8 un marchio registrato della \"Special Metals Corporation\" che si riferisce ad una famiglia di superleghe a base di nichel a basso scorrimento viscoso resistenti alla corrosione ad alta temperatura.\nLe leghe di Nimonic hanno tipicamente contenuti superiori al 50% di nichel e 20% di cromo con l'aggiunta di elementi quali il titanio e l'alluminio. Trova impiego principalmente nella costruzione di elementi di turbine a gas quali palette di turbina, camere di combustione, valvole per motori a pistoni di elevate prestazioni e parti strutturali del nocciolo di reattori nucleari.\nStoria.\nLe superleghe a base di nichel furono sviluppate nei primi anni del Novecento per elementi di riscaldamento di fornaci costituiti da resistenze elettriche. Verso la fine degli anni venti, per ridurre lo scorrimento viscoso alle alte temperature, furono aggiunte piccole quantit\u00e0 di alluminio e titanio alla lega formata originariamente dall'80% di nichel e 20% di cromo.\nNei primi anni quaranta, la \"Wiggin\" di Hereford, in Inghilterra, brevett\u00f2, in supporto agli esperimenti di Whittle sui motori a reazione della sua compagnia Power Jets, la lega Nimonic 75, che allegava alla base 80/20 di nichel e cromo, piccole quantit\u00e0 di titanio e carbonio.\nSuccessivamente furono brevettate altre leghe della stessa famiglia tra cui la Nimonic 80A, ancora oggi largamente impiegata nelle turbine a gas, e la Nimonic 263, sviluppata dalla Rolls-Royce per la camera di combustione dell'Olympus installato sull'aereo da trasporto supersonico Concorde.\nTecnica.\nUn materiale tende a ridurre la sua resistenza meccanica al crescere della sua temperatura, fino ad annullarsi del tutto in prossimit\u00e0 della temperatura di fusione (che per il nichel \u00e8 di 1455\u00a0\u00b0C). Le leghe a base di nichel hanno la propriet\u00e0 di mantenere valori di resistenza meccanica relativamente elevati anche a temperature che sono l'80% di quella di fusione.\nNelle prime superleghe Nimonic, le caratteristiche meccaniche erano dovute principalmente al processo di indurimento per precipitazione. Nelle serie successive, l'aggiunta di piccole quantit\u00e0 (fino al 2-3%) di alluminio e titanio contribuirono a migliorare le caratteristiche di resistenza meccanica e scorrimento viscoso alle alte temperature. Percentuali superiori di alluminio (fino al 6%) unite alla presenza di cromo rendono queste leghe particolarmente resistenti all'ossidazione.\nSuccessivamente alla forgiatura del pezzo, possono poi essere applicati ulteriori profili di riscaldamento ed indurimento in grado di modificare i grani della lega (e quindi le sue propriet\u00e0 meccaniche) a seconda del campo di utilizzo."}
{"id": "4114632", "revid": "57872", "url": "https://it.wikipedia.org/wiki?curid=4114632", "title": "San Bernardo (Bogliasco)", "text": ""}
{"id": "4114634", "revid": "767487", "url": "https://it.wikipedia.org/wiki?curid=4114634", "title": "Protaceratherium", "text": "Il protaceraterio (gen. Protaceratherium) \u00e8 un mammifero perissodattilo estinto, imparentato con i rinoceronti attuali. Visse tra l'Oligocene superiore e il Miocene inferiore (circa 25 - 20 milioni di anni fa) e i suoi resti sono stati ritrovati in Europa e Asia.\nDescrizione.\nDi forme snelle, questo rinoceronte differiva molto dalle specie attuali: le dimensioni erano inferiori, e non raggiungeva i due metri di lunghezza, mentre l'altezza al garrese era appena inferiore al metro. Le ossa delle zampe indicano che \"Protaceratherium\" era molto snello, adatto probabilmente alla corsa veloce. Molari e premolari erano a corona bassa (brachidonti), mentre il cranio era sprovvisto di corna. \nClassificazione.\n\"Protaceratherium\" \u00e8 considerato uno dei primi e pi\u00f9 primitivi rappresentanti dei rinocerotidi, la famiglia alla quale appartengono i rinoceronti attuali; era strettamente imparentato con \"Trigonias\", ben noto in Nordamerica, e con l'europeo \"Ronzotherium\". \nNumerosi resti di \"Protaceratherium\" sono stati ritrovati in varie zone d'Europa, soprattutto in Francia e in Germania. Fra le forme pi\u00f9 note, da ricordare la specie Protaceratherium albigense, considerata la pi\u00f9 primitiva, e P. minutum, della quale sono stati ritrovati numerosi resti nel sito francese di Artenay. Queste due specie potrebbero anche appartenere a due generi diversi, in quanto \"P. minutum\" sembrerebbe essere pi\u00f9 vicina all'origine dei rinoceronti attuali. La specie \"P. albigense\" \u00e8 stata recentemente attribuita a un genere a s\u00e9 stante, \"Molassitherium\" (Becker et al., 2013).\nPaleoecologia.\nLe forme snelle di Protaceratherium indicano che questo animale era in grado di muoversi velocemente in ambienti semiaperti, e la dentatura fa supporre che si cibasse di fogliame tenero. In numerosi siti europei, oltre ai fossili di \"Protaceratherium\", si rinvengono i resti di un altro rinoceronte arcaico, \"Diaceratherium\" dalle forme pesanti; le differenze morfologiche tra i due animali indicano che questi non erano in competizione tra loro."}
{"id": "4114637", "revid": "287204", "url": "https://it.wikipedia.org/wiki?curid=4114637", "title": "Opel RAK.2", "text": "La Opel RAK.2 \u00e8 una auto a razzo del costruttore tedesco Opel, un lavoro congiunto di Fritz von Opel, Max Valier e Friedrich Wilhelm Sander realizzato nel 1928 e sperimentato sulla pista berlinese AVUS. \u201eRaketenfritz\u201c Fritz von Opel pilot\u00f2 il veicolo e raggiunse il 23 maggio 1928 la velocit\u00e0 di 238\u00a0km/h stabilendo un nuovo record mondiale.\nTecnica.\nIl veicolo sperimentale era spinto da 24 razzi con 120\u00a0kg di carburante. Il telaio era quello di una Opel Modell 80, con grossi stabilizzatori sulla carrozzeria per l'aerodinamica."}
{"id": "4114651", "revid": "287204", "url": "https://it.wikipedia.org/wiki?curid=4114651", "title": "Standard Twenty", "text": "La 20 hp, o Twenty, \u00e8 stata un'autovettura prodotta dalla Standard dal 1908 al 1914 e dal 1931 al 1940.\nIl contesto.\nIl primo modello con questo nome comparve nel 1908. Possedeva un motore a sei cilindri e valvole laterali che continu\u00f2 ad essere installato fino al 1912. Dal 1913 al 1914 questo propulsore fu sostituito da un motore a quattro cilindri. L'unica carrozzeria disponibile era torpedo quattro posti.\nNel 1931 il modello comparve nuovamente, questa volta con un motore a sei cilindri e carrozzeria berlina.\nNel 1936 questo secondo modello venne sostituito da un'altra vettura, denominata \"Flying Twenty\", che era caratterizzata dall'avere un corpo vettura piuttosto aerodinamico. Il motore era a sei cilindri. A questa terza Twenty venne affiancato un modello con telaio pi\u00f9 corto, a cui fu dato il nome di \"Flying Light Twenty\".\nNel 1940 il modello venne definitivamente tolto di produzione senza essere sostituito.\nLa prima 20 hp (1908-1914).\nIl modello fu lanciato nel 1908 con carrozzeria torpedo, e motore in linea a sei cilindri e valvole laterali, avente una cilindrata di 4.032 cm\u00b3. L'alesaggio era di 89 mm, mentre la corsa di 108 mm. Un motore simile, ma di quattro cilindri, venne montato l'anno successivo sulla 16 hp.\nNel 1912 il modello fu aggiornato. Il passo fu allungato di 203 mm, ma la vettura pesava circa 100 kg in meno. Venne previsto un nuovo motore in linea, che aveva una cilindrata di 3.620 cm\u00b3. L'alesaggio e la corsa erano, rispettivamente, 80 mm e 120 mm.\nNel 1913 il modello fu disponibile con due passi differenti, 3.073 mm o 3.226 mm. Il motore fu nuovamente aggiornato. Questa volta era installato un propulsore in linea a quattro cilindri da 3.326 cm\u00b3, con l'alesaggio e la corsa che erano, rispettivamente, 89 mm e 133 mm. Con l'inizio della prima guerra mondiale, la produzione fu interrotta.\nNegli anni in cui fu in produzione, il modello venne commercializzato con un solo tipo di carrozzeria, torpedo quattro porte.\nLa seconda 20 hp (1931-1935).\nNel 1931 venne lanciato sul mercato una nuova 20 hp. Possedeva un motore in linea a sei cilindri e valvole in testa da 2.552 cm\u00b3, erogante 55 CV di potenza a 3.000 giri al minuto. L'alesaggio e la corsa erano, rispettivamente, 73 mm e 101,6 mm. Il modello era disponibile solamente con carrozzeria berlina quattro porte. La velocit\u00e0 massima raggiunta dal modello era di 104 km/h. Nel 1933 il passo venne accorciato di un pollice.\nNel 1935 la corsa del motore venne aumentata a 106 mm, e ci\u00f2 port\u00f2 la cilindrata totale a 2.663 cm\u00b3. Il nuovo motore erogava 65 CV di potenza a 3.800 giri. La velocit\u00e0 massima era 108 km/h. Nel 1935 il modello era disponibile con due passi differenti, 2.972 mm e 3.124 mm.\nLa Flying Twenty / Flying Light Twenty (1936\u20131940).\nNel 1936 la 20 hp fu sostituita dalla \"Flying Twenty\". Il motore in linea a valvole laterali era il medesimo di quello della serie precedente, e quindi possedeva sei cilindri ed aveva una cilindrata di 2.663 cm\u00b3. Il cambio era a tre rapporti sincronizzati, e la trazione era posteriore. Il passo era leggermente pi\u00f9 corto rispetto alla serie precedente, pi\u00f9 precisamente 2.946 mm.\nNel 1936 venne lanciata una versione a telaio accorciato, la \"Flying Light Twenty\". Rispetto alla serie precedente, il modello era pi\u00f9 elegante e poteva raggiungere una velocit\u00e0 massima di 122 km/h. Rimase in produzione fino allo scoppio della seconda guerra mondiale. Il grande motore da sei cilindri venne tolto da tutti i modelli Standard. Comparve nuovamente solo nel 1960, sulla Vanguard Six. "}
{"id": "4114654", "revid": "126257", "url": "https://it.wikipedia.org/wiki?curid=4114654", "title": "Standard 20 hp", "text": ""}
{"id": "4114655", "revid": "126257", "url": "https://it.wikipedia.org/wiki?curid=4114655", "title": "Standard 20hp", "text": ""}
{"id": "4114656", "revid": "50995415", "url": "https://it.wikipedia.org/wiki?curid=4114656", "title": "Federico VI di Norimberga", "text": ""}
{"id": "4114658", "revid": "767487", "url": "https://it.wikipedia.org/wiki?curid=4114658", "title": "Rock Me Baby", "text": "Rock Me Baby \u00e8 uno standard del blues registrato da B.B. King per la prima volta nel maggio del 1964 a Los Angeles.\nIl brano \u00e8 basato su \"Rockin' and Rollin'\", una canzone di Lil' Son Jackson. I due testi sono simili, ma le parti strumentali dei due brani sono ben diverse. Infatti \"Rockin' and Rollin'\" era suonata con voce e chitarra mentre \"Rock Me Baby\" viene suonata con un insieme di strumenti armonici (come chitarra tastiere o pianoforte) e ritmici (come ad esempio basso e batteria)."}
{"id": "4114672", "revid": "767487", "url": "https://it.wikipedia.org/wiki?curid=4114672", "title": "Quicken the Heart", "text": "Quicken the Heart \u00e8 il terzo album del gruppo musicale di Newcastle Max\u00efmo Park.\nIl disco \u00e8 disponibile in vinile, CD, edizione speciale CD + DVD o download digitale. Con il CD \u00e8 inclusa una T-Shirt della band.\nIl produttore \u00e8 Nick Launay, della Yeah Yeah Yeahs, gi\u00e0 produttore di Nick Cave e Talking Heads.\nL'edizione speciale contiene, oltre al CD, un DVD intitolato \"Monument\" della durata di 68 minuti che mostra le riprese fatte durante lo show del Dicembre 2007 a Newcastle presso il Metro Radio Arena e mostra performance live e backstage. I primi 500 dischi comprati on line tramite il sito ufficiale della band sono stati firmati dai membri della band."}
{"id": "4114674", "revid": "87499", "url": "https://it.wikipedia.org/wiki?curid=4114674", "title": "Rock me baby", "text": ""}
{"id": "4114678", "revid": "50995861", "url": "https://it.wikipedia.org/wiki?curid=4114678", "title": "Lemnisco spinale", "text": ""}
{"id": "4114679", "revid": "729019", "url": "https://it.wikipedia.org/wiki?curid=4114679", "title": "Tratto spinotalamico", "text": "Il tratto (o fascio) spinotalamico \u00e8 un percorso sensoriale che si origina nel midollo spinale. Esso trasmette informazioni dalla pelle al talamo sul dolore, la temperatura, il prurito e il tatto grezzo, ovvero le informazioni sensoriali appartenenti alla cosiddetta sensibilit\u00e0 protopatica, la meno discriminativa e filogeneticamente meno recente. Dal nucleo ventrale posterolaterale del talamo, le informazioni sensoriali sono trasmesse alla corteccia somatosensoriale della circonvoluzione postcentrale.\nIl tratto spinotalamico si compone di due percorsi adiacenti: anteriore e laterale. Il tratto spinotalamico anteriore trasporta informazioni su tatto grezzo. Il tratto spinotalamico laterale trasmette informazioni sul dolore e la temperatura. Nel midollo spinale, il tratto spinotalamico ha organizzazione somatotopica. Il fascio decussa a livello del midollo spinale, anzich\u00e9 nel tronco cerebrale come avviene nel lemnisco mediale posteriore e nel fascio corticospinale.\nStruttura.\nIl tratto spinotalamico comprende due parti principali:\nIl tratto spinotalamico, come il lemnisco dorsale, utilizza tre neuroni per trasmettere le informazioni sensoriali dalla periferia al livello cosciente della corteccia cerebrale.\nI neuroni pseudounipolari che si trovano nel ganglio della radice dorsale hanno assoni che partono dalla pelle e terminano nel midollo spinale dorsale, dove salgono o scendono di uno o due livelli vertebrali attraverso il fascio di Lissauer, per poi fare sinapsi con i neuroni secondari nella sostanza gelatinosa di Rolando o nei nuclei del midollo spinale. Questi neuroni secondari sono chiamati cellule del fascio. Gli assoni delle cellule del fascio si incrociano (decussano) dall'altro lato del midollo spinale attraverso la commissura bianca anteriore, e nell'angolo anterolaterale del midollo spinale (da qui il tratto spinotalamico diviene parte del sistema anterolaterale). La decussazione si verifica solitamente 1-2 segmenti sopra il punto di ingresso del nervo spinale. Gli assoni viaggiano per tutta la lunghezza del midollo spinale fino al tronco cerebrale, precisamente al midollo rostrale ventromediale. Procedendo attraverso il tronco encefalico, il fascio si sposta dorsalmente. I neuroni infine fanno sinapsi con i neuroni di terzo ordine in diversi nuclei del talamo, compresi i nuclei dorsale mediale, posteriore ventrale laterale e ventrale posteriore mediale. Da l\u00ec, i segnali giungono alla corteccia del cingolo, alla corteccia somatosensoriale primaria, e alla corteccia insulare.\nFunzione.\nIl tratto spinotalamico trasmette informazioni sensoriali sulle sensazioni affettive. Queste sensazioni sono accompagnate da una costrizione ad agire. Ad esempio, il prurito \u00e8 accompagnato dal bisogno di grattarsi, mentre uno stimolo doloroso ci spinge ad allontanarci dalla fonte del dolore.\nSono stati identificati due sottosistemi:\nImportanza clinica.\nAl contrario degli assoni dei neuroni di secondo ordine del leminisco mediale posteriore, gli assoni dei neuroni di secondo ordine del tratti spinotalamico si incrociano a livello del midollo spinale. Questo fatto \u00e8 determinante in caso di lesioni al cervello o al midollo spinale. Le lesioni nel tronco cerebrale o nelle parti superiori possono causare deficit nella percezione del dolore, delle sensazioni tattili o della propriocezione, controlaterali rispetto alla lesione. Le lesioni del midollo spinale invece possono causare deficit nella percezione del dolore controlaterali rispetto alla lesione, mentre gli altri deficit si verificano in maniera omolaterale.\nLe lesioni unilaterali di solito causano anestesia controlaterale (assenza della percezione di dolore e temperatura). L'anestesia inizia di solito 1-2 segmenti sotto il livello della lesione che colpisce tutte le aree del corpo caudale. Questo pu\u00f2 essere clinicamente testato mediante punture di spillo.\nSistema anterolaterale.\nNel sistema nervoso, il sistema anterolaterale \u00e8 il percorso ascendente che dalla periferia al cervello trasmette le sensazioni di dolore, temperatura (sensazioni protopatiche) e il tatto grezzo. Si compone di tre percorsi principali:"}
{"id": "4114688", "revid": "271907", "url": "https://it.wikipedia.org/wiki?curid=4114688", "title": "Verchneudinsk", "text": ""}
{"id": "4114690", "revid": "22356", "url": "https://it.wikipedia.org/wiki?curid=4114690", "title": "Plesiaceratherium", "text": "Il plesiaceraterio (gen. Plesiaceratherium) \u00e8 un mammifero perissodattilo estinto, appartenente ai rinoceronti. Visse nel Miocene inferiore (circa 20 milioni di anni fa) e i suoi resti fossili sono stati ritrovati in Asia e in Europa. \nDescrizione.\nI fossili di questo animale mostrano che la struttura corporea era piuttosto snella, e doveva essere dotato di zampe piuttosto lunghe. Le dimensioni dovevano essere simili a quelle dell'attuale rinoceronte di Sumatra, anche se il peso doveva essere inferiore. Il cranio, privo di corna, era dotato di due lunghi incisivi inferiori, appiattiti e ricurvi verso l'esterno; sembra che fossero pi\u00f9 sviluppati nei maschi che nelle femmine. Gli incisivi superiori erano scomparsi, ed erano stati sostituiti probabilmente da un labbro prensile, come indicherebbero le ossa nasali molto arretrate (e quindi una potente muscolatura della parte superiore delle fauci).\nClassificazione.\n\"Plesiaceratherium\" \u00e8 un rappresentante degli acerateriini, un gruppo di rinoceronti dalle forme snelle molto diffusi nel Miocene, privi di corno e dagli arti allungati. Sembra che \"Plesiaceratherium\", bench\u00e9 piuttosto antico (risale al Miocene inferiore), fosse in realt\u00e0 gi\u00e0 piuttosto derivato, e potrebbe essere l'antenato dei pi\u00f9 specializzati \"Alicornops\" e \"Chilotherium\".\nI fossili di \"Plesiaceratherium\" sono stati ritrovati in gran numero in Asia (principalmente in Cina), ma anche in Europa (soprattutto Germania e Spagna). Sembra che le forme cinesi (P. gracile, P. shanwangensis) fossero le pi\u00f9 derivate, mentre quelle europee (P. mirallesi, P. fahlbuschi) fossero pi\u00f9 primitive; queste ultime sono state a volte considerate un genere a s\u00e9 stante, Dromoceratherium. Un'altra specie europea, proveniente dal Miocene medio della Bosnia-Erzegovina, \u00e8 P. balkanicum.\nPaleobiologia.\nLe lunghe zampe di questi animali indicano che, al contrario di altri rinoceronti come i teleoceratini, gli acerateriini non erano adattati alla vita nelle paludi; si suppone che gli incisivi inferiori estremamente allungati servissero da difesa o forse venissero usati anche nella ricerca del cibo; il labbro prensile simile a quello dei tapiri era usato sicuramente per afferrare e strappare foglie e ramoscelli."}
{"id": "4114693", "revid": "767487", "url": "https://it.wikipedia.org/wiki?curid=4114693", "title": "Ivan Ivanovi\u010d Skvorcov-Stepanov", "text": "Biografia.\nInsegnante di scuola elementare, aderisce al POSDR nel 1898 e successivamente entra a far parte della fazione bolscevica. Nei primi anni del secolo viene pi\u00f9 volte arrestato. Cura con Aleksandr Bogdanov e Vladimir Bazarov una traduzione del Capitale di Marx, uscita tra il 1907 e il 1909, che successivamente Lenin avrebbe giudicato la migliore.\nNel 1911 viene esiliato nella Gubernija di Archangel'sk. Nel 1917 diviene membro dell'ala bolscevica del POSDR e scrive sulla \"Izvestija\" del soviet di Mosca e nel quotidiano \"Sozial-demokrat\". Nell'ottobre \u00e8 membro del comitato militare rivoluzionario moscovita. Dopo la rivoluzione \u00e8 per breve tempo il primo commissario del popolo alle finanze della Russia socialista. All'inizio del 1918 si schiera contro la conclusione della pace con la Germania, schierandosi nella cosiddetta \"sinistra comunista\". Collabora con la Pravda e con Izvestija, \u00e8 membro del comitato di redazione del \"Comunista\", organo del comitato centrale del partito (di cui diviene membro nel 1925), e dal 1926 dirige l'\"Istituto Lenin\".\nAteo convinto, porta avanti campagne propagandistiche antireligiose di cui \u00e8 tra i principali artefici insieme con Emel'jan Jaroslavskij. Sostenitore di Stalin, attraverso la stampa del partito attacca prima Trotskij e poi Zinov'ev e Kamenev.\nMuore a So\u010di l'8 ottobre 1928 di una violenta forma di febbre tifoide. Cremato, le sue ceneri sono conservate presso la necropoli delle mura del Cremlino a Mosca."}
{"id": "4114695", "revid": "767487", "url": "https://it.wikipedia.org/wiki?curid=4114695", "title": "Nic Wise", "text": "Carriera.\nDopo aver giocato quattro stagioni negli Arizona Wildcats, ha debuttato da professionista nel Telekom Baskets Bonn, con cui ha disputato 33 incontri di Basketball-Bundesliga. Passato al Le Havre nel 2011, ha giocato 22 partite in Ligue Nationale de Basket-ball.\nNel luglio 2012 viene acquistato dalla Juvecaserta in Serie A."}
{"id": "4114697", "revid": "114092649", "url": "https://it.wikipedia.org/wiki?curid=4114697", "title": "Cronostasi", "text": "La cronostasi o arresto del tempo (dal greco \u03c7\u03c1\u03cc\u03bd\u03bf\u03c2, chr\u00f3nos, \"tempo\" e \u03c3\u03c4\u03ac\u03c3\u03b9\u03c2 \"stasi\") \u00e8 l'illusione per la quale la prima immagine che segue una saccade (un rapido movimento dell'occhio) sembra durare pi\u00f9 a lungo di quanto non sia. La versione pi\u00f9 nota di questa illusione \u00e8 l'illusione dell'orologio fermo, nella quale il primo spostamento della lancetta dei secondi di un orologio analogico, dopo che l'osservatore ha iniziato a guardare l'orologio, sembra richiedere pi\u00f9 tempo dei successivi.\nCronostasi visiva.\nQuando gli occhi eseguono una saccade, infatti, la percezione del tempo retrocede brevemente. Il cervello dell'osservatore registra che si \u00e8 guardato l'orologio per un po' pi\u00f9 di quello che realmente \u00e8 stato, producendo l'illusione che la lancetta dei secondi sia bloccata per pi\u00f9 di un secondo. Sebbene questo accada ogni volta che l'occhio si muove e fissi un punto diverso, raramente l'effetto \u00e8 notato. Una spiegazione per questo comportamento \u00e8 che il cervello cerchi di riempire l'intervallo di tempo richiesto per il movimento dell'occhio da un punto all'altro.\nSecondo alcuni esperimenti l'illusione \u00e8 probabilmente causata dal tentativo del cervello di costruire un'esperienza continua, nonostante le saccadi. Sebbene questo effetto sia presente con tutti i movimenti oculari, quindi, \u00e8 pi\u00f9 facile notarlo quando si osserva uno strumento esterno per la misura del tempo.\nAltre cronostasi.\nL'effetto non \u00e8 presente solo nell'osservazione visiva, ma \u00e8 stato notato anche con stimoli tattili e uditivi. Ad esempio pu\u00f2 essere osservato componendo un numero di telefono con la cornetta abbassata, e alzandola solo dopo che essa ha iniziato a suonare. Il primo squillo ascoltato \u00e8 frequentemente ritenuto pi\u00f9 lungo dei seguenti."}
{"id": "4114698", "revid": "287204", "url": "https://it.wikipedia.org/wiki?curid=4114698", "title": "Libertas Trogylos Basket 2000-2001", "text": "La stagione 2000-2001 della Libertas Trogylos Basket \u00e8 stata la quindicesima consecutiva disputata in Serie A1 femminile.\nSponsorizzata dall'Isab Energy, la societ\u00e0 siracusana si \u00e8 classificata al settimo posto nella massima serie e ha partecipato ai play-off per lo scudetto. \u00c8 stata eliminata al primo turno dalla Pool Comense. In Eurolega, si \u00e8 fermata agli ottavi di finale.\nDirigenza.\nLa dirigenza era composta da:"}
{"id": "4114701", "revid": "271907", "url": "https://it.wikipedia.org/wiki?curid=4114701", "title": "Ivan Stepanov", "text": ""}
{"id": "4114705", "revid": "1442080", "url": "https://it.wikipedia.org/wiki?curid=4114705", "title": "Scartella", "text": "Scartella \u00e8 un genere di pesci ossei marini appartenenti alla famiglia Blenniidae.\nDistribuzione e habitat.\nSono diffusi in tutti i mari tropicali e subtropicali. Alcune specie sono endemiche di isole e arcipelaghi isolati nell'Oceano Atlantico. Nel mar Mediterraneo \u00e8 presente \"S. cristata\".\nVivono in acque bassissime, spesso in pochi centimetri e nelle pozze di marea."}
{"id": "4114710", "revid": "287204", "url": "https://it.wikipedia.org/wiki?curid=4114710", "title": "Jade (album)", "text": ""}
{"id": "4114711", "revid": "404449", "url": "https://it.wikipedia.org/wiki?curid=4114711", "title": "Auditorium al Duomo", "text": "L\u2019Auditorium al Duomo \u00e8 un teatro di Firenze. L'ingresso principale \u00e8 in via de' Cerretani, quello posteriore in via dell'Alloro, all'interno di una struttura alberghiera.\nStoria.\nParte dell'edificio oggi occupato dall'Auditorium al Duomo e dall'Hotel Laurus al Duomo era un tempo l'oratorio della Compagnia religiosa dei Pizzicagnoli, legata dal 1345 alla \"societas beati Bartolomei\", di cui San Bartolomeo era il protettore. Al numero 3 di via dell'Alloro restavano tracce dell'antico portale con un busto del santo, scomparse quando l'oratorio fu demolito per creare il cinema Astra. Il lato che affaccia su via de' Cerretani \u00e8 di stampo ottocentesco.\nDal 1931 parte dell'edificio viene adattata a sala cinematografica con il nome di Cinema \u201cEducativo Morale\u201d, gestito dai Padri di Santa Maria Maggiore. La sala cambia poi nome alcune volte: Cinema Dante, poi, nel dopoguerra, Cinema Mignon e infine Astra 1. Nel 1962 la societ\u00e0 Astra Cerretani viene autorizzata a demolire e ricostruire integralmente la sala. Viene anche ottenuto un nulla-osta per l'aumento del numero dei posti destinati al pubblico, successivamente revocato a seguito dell'intervento degli esercenti concorrenti e poi concesso nuovamente nel 1975 per una capienza di 435 posti. Dopo alterne vicissitudini, dovute ai problemi relativi alle concessioni edilizie, e dopo innumerevoli proroghe nella realizzazione dei lavori, il progetto viene infine approvato nel 1982 per sottrarre il fabbricato al degrado e per destinarlo a una fruizione pubblica e collettiva.\nLa destinazione a sala cinematografica \u00e8 mantenuta, nonostante le difficolt\u00e0 burocratiche e a dispetto del preoccupante declino novecentesco della tipologia edilizia \u201ccinema\u201d, messa fuori mercato a causa del potenziale rilevante valore immobiliare di trasformazione verso la residenza o il terziario, con l'effetto indotto di impoverire ulteriormente la qualit\u00e0 relazionale e l'offerta culturale dello spazio pubblico\nL'immobile, di propriet\u00e0 di una societ\u00e0 del Conte Carlo Dolci poi rilevata dalla societ\u00e0 Comi nel 1988, \u00e8 stato ristrutturato in base al progetto dell'ingegnere Lisindo Baldassini. Nel 2003, ancora una volta in controtendenza rispetto alle tentazioni dell'edilizia commerciale, viene riconfermata la destinazione d'uso a pubblico spettacolo per incontri, scambi e comunicazione. Dopo una nuova fase di restauro, l'Auditorium al Duomo \u00e8 formalmente inaugurato il 5 maggio del 2006. Nel settembre 2011 la sala anfiteatro \u00e8 stata intitolata a Andrzej Tomaszewski con una cerimonia formale alla presenza delle autorit\u00e0.\nDescrizione.\nL'Auditorium al Duomo \u00e8 oggi uno spazio bene attrezzato per il pubblico spettacolo. L'entrata principale all'Auditorium \u00e8 in via de' Cerretani ed \u00e8 condivisa con l'Hotel Laurus al Duomo. All'ingresso sono collocate due busti di marmo di Carrara, opere dello scultore Dino De Ranieri e raffiguranti Leonardo da Vinci \u201ccreatore dell'immaginabile\u201d e Galileo Galilei \u201cosservatore dei cieli\u201d.\nLa struttura pu\u00f2 accogliere circa 500 persone ed \u00e8 suddivisa in due aree collegate a cui si accede dal foyer-reception: la Sala Vasari e l'Anfiteatro Andrzej Tomaszewski.\nL'Anfiteatro Andrzej Tomaszewski si trova al primo piano. \u00c8 la sala principale, pu\u00f2 accogliere 300 persone e ha un palcoscenico sopraelevato. La Sala Vasari, al piano terreno, ha una capienza di circa 160 posti ed \u00e8 modulabile in tre sub-settori, predisposti per esposizioni e servizi ristorativi: Sala Michelangelo, Brunelleschi, Donatello e Giotto. Al piano seminterrato si trovano i camerini e le salette di prova per gli artisti.\nAttivit\u00e0 culturale ed eventi.\nL'Auditorium al Duomo \u00e8 sede della Fondazione Romualdo Del Bianco, con cui ha un profondo legame.\n\u00c8 anche sede del Comitato Nazionale Italiano ICOMOS Centro, del Comitato Nazionale Italiano ICOMOS Giovani, del Comitato Scientifico Internazionale ICOMOS TheoPhilos, del Comitato Scientifico Internazionale ICOMOS Pitture Murali, dell'ITKI, Istituto Internazionale per le Conoscenze Tradizionali, del portale culturale non-profit Life Beyond Tourism, dell'iniziativa \u201c90 giorni per il dialogo tra culture con Life Beyond Tourism\u201d.\nDal 2006 l'Auditorium al Duomo si \u00e8 collocato nel panorama culturale fiorentino come luogo privilegiato per il dialogo tra culture con focus particolare, ma non esclusivo, verso l'Eurasia. L'Auditorium al Duomo ha ospitato convegni e conferenze internazionali, eventi culturali, rassegne musicali, corsi e concorsi, mostre d'arte, sfilate di moda, spettacoli teatrali e lirici.\nTra i molti ospiti illustri l'Auditorium al Duomo ha ospitato:"}
{"id": "4114712", "revid": "6923", "url": "https://it.wikipedia.org/wiki?curid=4114712", "title": "Macognano", "text": "Macognano (\"Macugn\u00e0n\" in dialetto frignanese) \u00e8 una frazione del comune modenese di Montefiorino, dal quale dista circa 8,98 chilometri.\nQuesta localit\u00e0 si trova a 515 metri s.l.m. nell'Appennino modenese, nelle immediate vicinanze di altre frazioni o localit\u00e0 montefiorinesi come Farneta, Ca' del Monte e Perbone e, al di l\u00e0 del fiume Dolo, della toanese Bonzeto.\nIl numero degli abitanti di questo piccolo borgo di montagna \u00e8 stimato attorno alle 26 unit\u00e0.\nDa segnalare la presenza di una piazza e di un cimitero vicino al centro del paese, che subir\u00e0 un ampliamento, in termini di costruzione di nuovi loculi, per delibera del consiglio comunale. \nArchitetture religiose e civili.\nIl principale punto di riferimento culturale, sociale e storico del paese \u00e8 la secentesca Chiesa di San Sebastiano Martire, che venne costruita nel 1615 dove sorgeva un oratorio preesistente almeno dal secolo precedente per facilitare il raggiungimento del luogo di culto da parte degli abitanti, che altrimenti avrebbero dovuto attraversare il Dolo tramite ponti instabili per raggiungere la parrocchiale di Monzone. L'edificio, che inizialmente presentava una sola navata con due cappelle a volta e pavimento in lastre di pietra, presenta oggi due cappelle simmetriche laterali che formano, nella zona adiacente al presbiterio, un breve transetto; un tozzo campanile si poggia sul lato destro dell'edificio, a romperne la simmetricit\u00e0, in uno stile sporadicamente diffuso in altri edifici di culto della zona. Una serie di restauri iniziati verso la fine degli anni '60 del Novecento tolgono dalla incuria il bene e lo restituiscono facente funzione alla comunit\u00e0.\nNella borgata di Giunzione \u00e8 presente un interessante oratorio del secolo XVII dedicato a Santa Liberata con modello architettonico riprendente quello in uso gi\u00e0 nel XV secolo in Alta Toscana, con un portico tripartito, pianta di base rettangolare ma vergente al semicircolare in zona dell'abside e tetto a doppio spiovente."}
{"id": "4114715", "revid": "729019", "url": "https://it.wikipedia.org/wiki?curid=4114715", "title": "Autoroute A26 (Belgio)", "text": "L'Autoroute A26 (o A26) belga parte da Liegi, fino ad arrivare a Neufch\u00e2teau. L'autostrada \u00e8 lunga 103\u00a0km."}
{"id": "4114719", "revid": "186709", "url": "https://it.wikipedia.org/wiki?curid=4114719", "title": "US Salernitana 1919", "text": ""}
{"id": "4114721", "revid": "767487", "url": "https://it.wikipedia.org/wiki?curid=4114721", "title": "Planisfero (affresco)", "text": "Il Planisfero \u00e8 un affresco proveniente da Villa San Marco, rinvenuto durante gli scavi archeologici dell'antica citt\u00e0 di Stabiae, l'odierna Castellammare di Stabia e conservato all'Antiquarium stabiano.\nStoria e descrizione.\nL'affresco \u00e8 stato realizzato durante l'et\u00e0 flavia, quindi nella prima met\u00e0 del I secolo ed era dipinto sotto il soffitto del portico che circondava il secondo peristilio di Villa San Marco: fu rinvenuto sotto forma di frammenti nel 1952, a seguito degli scavi archeologici promossi da Libero D'Orsi e quindi restaurato e conservato nell'Antiquarium stabiano.\nL'affresco raffigura un globo su di un fondo scuro ed al suo interno due sfere che si intersecano negli assi: tali sfere sono mosse da due figure femminili, la Primavera e l'Autunno, aiutate da alcuni amorini. La mancanza di buona met\u00e0 della raffigurazione ne ha reso difficile l'interpretazione: tuttavia quella maggiormente sostenuta \u00e8 che si tratti della sfera armillare, dove le sfere rappresentano l'equatore ed un meridiano, spostati dalla personificazione delle stagioni; tutta l'opera \u00e8 circondata da una cornice rossa con decorazione gialle."}
{"id": "4114722", "revid": "50996586", "url": "https://it.wikipedia.org/wiki?curid=4114722", "title": "Glouchestershire", "text": ""}
{"id": "4114723", "revid": "1609015", "url": "https://it.wikipedia.org/wiki?curid=4114723", "title": "Assunzione della Vergine (Rubens Anversa)", "text": "L'Assunzione della Vergine \u00e8 una tela dipinta a olio da Pieter Paul Rubens nel 1625-26 come Pala dell'altar maggiore della Cattedrale di Nostra Signora ad Anversa, nelle Fiandre, dov'\u00e8 ancora conservata.\nNell'Assunzione di Maria di Rubens, un coro di angeli eleva la Madonna con in un vortice verso la luce divina. Intorno alla sua tomba sono raccolti i 12 Apostoli. La donna con le braccia in alto si pensa sia Maria Maddalena.\nIl Capitolo della cattedrale di Anversa apr\u00ec un concorso nel 1611 per una \"Pala d'Assunzione\". Rubens present\u00f2 il disegno il 16 febbraio 1618. A settembre del 1626, dopo 15 anni, port\u00f2 a compimento l'opera."}
{"id": "4114727", "revid": "670994", "url": "https://it.wikipedia.org/wiki?curid=4114727", "title": "Adobe Acrobat Document", "text": ""}
{"id": "4114736", "revid": "92723", "url": "https://it.wikipedia.org/wiki?curid=4114736", "title": "Alistair Taylor", "text": "Assistente personale di Brian Epstein, fu un prezioso collaboratore del manager e dei Beatles, e alla fine degli anni sessanta general manager della Apple Corps.\nBiografia.\nGli inizi.\nDopo aver svolto il servizio militare nell'aviazione, si stabil\u00ec a Liverpool dove effettu\u00f2 una serie di lavori temporanei. Successivamente si trasfer\u00ec a Londra e qui, lavorando per la catena di supermercati John Lewis, sub\u00ec un serio infortunio sul lavoro, dovette stare ingessato per otto mesi e venne licenziato senza alcun indennizzo. A Battersea, dove abitava, incontr\u00f2 Lesley Gillibrand, con cui si spos\u00f2 alla vigilia di Natale del 1959. In seguito la coppia si trasfer\u00ec a Liverpool e Taylor trov\u00f2 un impiego monotono e insoddisfacente presso un importatore di legname. Per questo motivo, nel 1960 non esit\u00f2 a rispondere a un annuncio sul quotidiano locale in cui si richiedeva un \u201ccommesso per un negozio di musica\u201d, e dopo il colloquio \u2013 nel quale fece sfoggio delle sue conoscenze di jazz \u2013 fu assunto da un ancora sconosciuto Brian Epstein, che all'epoca gestiva con buon successo il punto vendita di dischi di Whitechapel.\nCon i Beatles.\nFu l'inizio di un sodalizio professionale e umano e Taylor divenne presto il venditore di fiducia di Epstein guadagnandosi ben presto il soprannome di \u201cMr Fixit\u201d (Il Signor Aggiustatutto) e rivelandosi determinante per il futuro dei Beatles. Fu infatti Taylor che raccolse le ripetute richieste del disco \"My Bonnie\" prodotto da un gruppo sconosciuto, i Beat Brothers \u2013 che si sarebbe rivelato il nome dietro cui si celavano i futuri Beatles \u2013 e provvide a farne un primo ordine di cinquanta copie che andarono esaurite nel giro di poche ore. E sempre lui, nel 1961, segnal\u00f2 a Epstein il Cavern accompagnandolo ad assistere a un'esibizione del gruppo e firmando in qualit\u00e0 di testimone il primo contratto che i Beatles siglarono per Epstein. Per lealt\u00e0 nei confronti del manager, di cui era divenuto l'assistente personale, rifiut\u00f2 una percentuale del 2,5% sui proventi che quel contratto offriva, rinunciando a una cifra che nel 2003 fu stimata essere nell'ordine di 150 milioni di sterline.\nTranne che per una breve parentesi in cui lavor\u00f2 a Londra per la Pye Records \u2013 si era dovuto trasferire nella capitale a causa delle condizioni di salute della moglie \u2013 Alistair Taylor per gran parte degli anni sessanta svolse attivit\u00e0 strettamente legate alla storia dei Beatles. Divenuto per volere di Epstein direttore generale della NEMS Enterprises con sede a Londra, come suo assistente personale e in qualit\u00e0 di \u201cMr Fixit\u201d fu incaricato delle mansioni pi\u00f9 varie, da quelle banali ad altre complesse e scabrose. Negli anni, oltre a essere amico e consigliere dei quattro Beatles, provvide a prenotare voli e camere d'albergo, a fronteggiare un padre furibondo che sosteneva che la figlia era rimasta incinta dopo un rapporto con John Lennon, a ideare travestimenti e vie di fuga per i musicisti. Si occup\u00f2 di acquistare la fattoria scozzese di High Park per conto di Paul McCartney arredandone spartanamente la casupola, di individuare e comprare per John Lennon a un'asta l'isola irlandese di Dorinish, nella Baia di Clew, trasportandovi il carro gitano dipinto con motivi psichedelici fino ad allora parcheggiato nei giardini di Kenwood e, secondo i desideri dei Beatles, di trovare un'isola greca \u2013 che Taylor identific\u00f2 in Leslo, in vendita per 90.000 sterline \u2013 in cui i quattro musicisti avrebbero potuto ritirarsi, lontani dagli inconvenienti della popolarit\u00e0.\nPer tutto il periodo fino al 1967 visse all'ombra di Brian Epstein, a cui era profondamente devoto nonostante i litigi dovuti al carattere volubile del manager. Quell'anno dovette volare in California per raggiungere i Cream in trasferta oltreoceano e tirarli fuori dai guai dovuti ai loro visti di ingresso. Proprio il giorno del suo rientro, il 27 agosto, ricevette una telefonata preoccupata da parte di Joanne Newfield, segretaria di Epstein, che lo pregava di recarsi urgentemente alla lussuosa casa del manager a Chapel Street; qui Epstein venne trovato senza vita nel suo letto, deceduto per un'intossicazione da farmaci.\nRipresosi dal dispiacere, in dicembre venne contattato da Lennon, e accett\u00f2 la proposta di diventare il general manager della Apple Corps, attivit\u00e0 che i Beatles portarono avanti finch\u00e9 non realizzarono compiutamente che si trattava di un'operazione che li stava conducendo al fallimento. Taylor aveva suggerito di rivolgersi a qualcuno che avesse competenze nella razionalizzazione delle risorse, ma solo alla fine fu presa la decisione di ricorrere al manager americano Allen Klein. Questi volle fare piazza pulita del fedele staff della Apple, e cos\u00ec nel 1969 Alistair Taylor venne licenziato; cerc\u00f2 una parola di conforto da parte dei vecchi amici ma trov\u00f2 con amarezza un muro di silenzio.\nDopo i Beatles.\nA seguito del licenziamento, Taylor prov\u00f2 a mettersi in proprio, ma con scarsa fortuna. Poi fu nominato addetto stampa della DJM Records dell'impresario Dick James, e l\u00e0 scopr\u00ec un promettente artista, Reg Dwight, che di l\u00ec a poco sarebbe diventato famoso col nome di Elton John; e poi lavor\u00f2 con la Saga Record. Successivamente, per diverso tempo svolse l'attivit\u00e0 di \"project manager\" per il settore editoriale della Morgan Grampian finch\u00e9 non lasci\u00f2 Londra per trasferirsi nel Derbyshire. Infine si dedic\u00f2 a una serie di lavori umili, ripetitivi e per nulla attinenti alle sue competenze.\nDopo diversi anni di anonimato, un gruppo di ammiratori dei Beatles lo rintracci\u00f2 fortunosamente e Taylor inizi\u00f2 a partecipare a incontri celebrativi del gruppo di Liverpool, avendo modo di rievocare i ricordi delle circostanze che lo avevano visto testimone, e nel 1998 apparve in un documentario della BBC riguardante Brian Epstein.\nAlistair Taylor \u00e8 morto il 9 giugno 2004 dopo una breve malattia bronchiale."}
{"id": "4114738", "revid": "461628", "url": "https://it.wikipedia.org/wiki?curid=4114738", "title": "Chiesa di San Giacomo Apostolo (Gaeta)", "text": "La chiesa di san Giacomo Apostolo, originariamente di San Giacomo di Terra Rossa, \u00e8 un luogo di culto cattolico di Gaeta situato nel quartiere di Porto Salvo, lungo via della Indipendenza; \u00e8 sede dell'omonima parrocchia, retta dal clero diocesano dell'arcidiocesi di Gaeta, e della locale fraternit\u00e0 dell'Ordine francescano secolare.\nStoria.\nIl Borgo di Gaeta sorse lungo la costa del golfo al di fuori delle mura della citt\u00e0 nell'VIII secolo, nell'area successivamente denominata \"Castello\" e \"Borgo Vecchio\"; nei secoli successivi si svilupp\u00f2 notevolmente sia in direzione di Formia che fino a tutta l'area di Montesecco e della Mangona, raggiungendo la sua massima estensione alla met\u00e0 del XV secolo. Nell'area meridionale del centro abitato, a met\u00e0 dell'attuale corso Cavour, vi era una chiesa dedicata a san Sergio la cui presenza \u00e8 attestata in un documento del 1375 facente parte del \"Codex diplomaticus cajetanus\". Su di essa insisteva l'omonima parrocchia che a partire dal 1600 venne provvisoriamente spostata nella non lontana chiesa di Santa Maria di Torre d'Oria (situata nei pressi di porta Carlo III) a causa del degrado in cui versava l'edificio, non senza disagi per la popolazione.\nNel 1529 esisteva in contrada \"all'Arco\" lungo la strada principale del Borgo (l'attuale via della Indipendenza) un ospedale destinato all'accoglienza dei pellegrini dedicato a san Giacomo il Maggiore e detto \"di Terra Rossa\", dal colore del terreno rinvenuto durante gli scavi per le sue fondazioni, e per distinguerlo dalle altre tre chiese dedicate all'apostolo Giacomo il Maggiore che si trovavano rispettivamente lungo via Angioina (San Giacomo degli Spagnoli, attualmente dedicata alla Nativit\u00e0 di Maria e detta chiesa dell'Ulivo), nei pressi della cattedrale (San Giacomo degli Italiani) e nella contrada \"Spiaggia\" (San Giacomo di Galizia). Nel 1559 cominciarono nella stessa area i lavori per la costruzione di una chiesa parrocchiale per volere del vescovo Pedro Lunello; dopo un'iniziale battuta d'arresto ripresero nel 1565 e nel 1571 venne istituita l'omonima parrocchia. Divenuta insufficiente per l'accresciuta popolazione, nel 1605 la chiesa venne ampliata grazie ai finanziamenti del magistrato pubblico di Gaeta; tra il 1707 e il 1711 (fino alla costruzione della nuova chiesa parrocchiale propria dedicata ai santi Apostoli) la parrocchia di San Sergio venne ospitata nella chiesa di San Giacomo di Terra Rossa.\nNel 1725 con i suoi \u00a0abitanti la parrocchia di San Giacomo risultava la pi\u00f9 popolosa delle quattro del Borgo. Nel corso dell'assedio di Gaeta del 1734 a breve distanza dalla chiesa si stabil\u00ec una batteria spagnola, motivo per cui l'edificio venne quasi totalmente distrutto dai colpi inferti dalla difesa napoletana; i lavori di ricostruzione si protrassero per diversi anni, tanto che nel 1742 risultavano giunti alla fase conclusiva anche se non ancora portati a termine, e si basarono sull'impianto architettonico precedente. Nel 1807 venne rasa al suolo per motivi militari la chiesa dei Santi Apostoli e la sua parrocchia annessa a quella di San Giacomo. Nel 1810 per volere del vicario generale canonico Giuseppe Iannitti furono portati in San Giacomo alcuni arredi provenienti dalle chiese di Santa Caterina d'Alessandria e di San Montano, ambedue situate dentro le mura della citt\u00e0 e sconsacrate nel 1809 in seguito alla soppressione dei relativi monasteri femminili: dalla prima due acquasantiere, dalla seconda l'altare maggiore con la relativa balaustra, e un'altra acquasantiera. Nel 1823 si trasfer\u00ec in San Giacomo la locale fraternit\u00e0 dell'Ordine francescano secolare che in precedenza aveva avuto la sua sede presso la chiesa di San Francesco.\nNel corso della seconda guerra mondiale la chiesa di San Giacomo fu nuovamente danneggiata (in particolare l'altare maggiore) e successivamente ristrutturata. Nel 1954 il parroco Paolo Capobianco ide\u00f2 un ampliamento dell'edificio che ebbe luogo tra il 1955 e il 1957: vennero demolite la parete di fondo dell'abside quadrangolare barocca e la coeva facciata insieme alla cantoria con l'ottocentesco coro ligneo dei terziari francescani e il coevo organo a canne; furono in loro luogo edificati in stile moderno su disegno di Antonio Petrilli in collaborazione con Pasquale Marabotto, una nuova abside (che and\u00f2 ad aggiungersi a quella gi\u00e0 esistente ed accolse l'altare maggiore e la balaustra barocchi), un nuovo prospetto su via della Indipendenza; inoltre le lesene in stucco che scandivano le pareti della navata furono rivestite con lastre di pietra scura. La chiesa, ampliata, venne dedicata dall'arcivescovo Dionigi Casaroli il 21 dicembre 1957. Negli anni successivi la chiesa fu arricchita di arredi anch'essi di gusto moderno e di un organo a canne della ditta Mascioni. Nel 1970 venne costruito il campanile a vela. Nel 1993-1995 venne condotto un nuovo intervento di restauro che provvide alla rimozione di parte delle decorazioni moderne, alla sostituzione delle lesene con nuove scanalate in marmo bianco e alla creazione della nuova area presbiterale. Un nuovo restauro conservativo venne effettuato nel 2010 con il rifacimento dell'intonaco interno divenuto color crema e del pavimento in lastre di marmo.\nDescrizione.\nEsterno.\nLa facciata della chiesa d\u00e0 su via della Indipendenza ed \u00e8 stata costruita in stile moderno nel 1955-1957 su progetto di Antonio Petrilli in collaborazione con Pasquale Marabotto. Il prospetto settecentesco era privo di elementi decorativi e presentava un unico portale centrale con semplice cornice marmorea e tre finestre, una pi\u00f9 ampia collocata in alto al centro, due pi\u00f9 piccole ai lati dell'ingresso che davano luce al di sotto della cantoria. La facciata attuale \u00e8 in mattoncini rossi con elementi strutturali in calcestruzzo armato intonacato di bianco; il suo coronamento \u00e8 piatto e nella parte superiore si apre una grande finestra a lunetta semicircolare che segue l'andamento interno della volta a botte della navata ed incornicia la parte centrale del prospetto, dove si aprono una finestra a forma di croce e l'unico portale con protiro geometrico aggettante anch'esso in calcestruzzo armato, che termina in alto con un doppio spiovente; tale area \u00e8 incorniciata ai lati da due strette finestre. Le vetrate policrome della facciata sono opera di J\u00e1nos Hajnal e raffigurano la \"Chiamata dei primi discepoli\" (Mc ). Il portale bronzeo \u00e8 opera di Angelo Sabbatani e presenta un'ampia sezione esagonale che si congiunge al pavimento con una rettangolare pi\u00f9 stretta; \u00e8 decorato con sei tondi a bassorilievo raffiguranti \"Scene della vita di San Giacomo\".\nLungo la fiancata destra della chiesa, in prossimit\u00e0 della facciata si eleva il moderno campanile a vela del 1970 in calcestruzzo armato; esso accoglie un concerto di quattro campane con ornamenti anch'essi di Angelo Sabbatani. La parte posteriore della chiesa, che d\u00e0 verso il golfo su via Giuseppe Buonomo, \u00e8 caratterizzata dalla moderna abside quadrangolare, anch'essa realizzata nel 1955-1957 dagli stessi autori della facciata. La sua copertura a spiovente a otto spicchi \u00e8 sormontata da una semplice lanterna a base circolare sulla cui piattaforma apicale (realizzata in un secondo momento) trova luogo la statua bronzea della \"Madonna Immacolata\" del Sabbatani, messa in opera il 2 agosto 1959, alta 3,80\u00a0m e dal peso di circa 1\u00a0t.\nInterno.\nAll'interno la chiesa presenta un'unica navata barocca, coperta con volta a botte lunettata ed illuminata da finestre rettangolari su ambo i lati; lungo di essa, intervallate a lesene scanalate in marmo chiaro messe in opera nel 1993-1995, si aprono otto cappelle laterali poco profonde, delle quali quattro (le due centrali di ogni lato) hanno degli altari in marmo, tre dei quali furono realizzati nel corso degli interventi degli anni 1950 in sostituzione degli originali in scagliola prendendo come modello l'unico antico (il secondo di destra, acquistato prima del 1806 dalla chiesa di Santa Teresa a Formia). La prima cappella a destra \u00e8 pi\u00f9 profonda rispetto alle altre ed \u00e8 l'ex battistero, con mosaico moderno raffigurante il \"Battesimo di Ges\u00f9\", opera di Mario Pagliardini (1964) che per la chiesa di San Giacomo realizz\u00f2 anche la \"Via Crucis\" bronzea. La cappella dirimpetto, invece, presenta un coevo mosaico raffigurante il \"Calvario\", di J\u00e1nos Hajnal, che incornicia un moderno crocifisso messo in opera nel 1995. Sul primo altare di sinistra si trova una statua lignea policroma raffigurante \"San Giuseppe col Bambino\", mentre su quello successivo (dotato di un tabernacolo in marmi policromi degli inizi del XVIII secolo) vi \u00e8 quella del \"Sacro Cuore di Ges\u00f9\". Sul primo altare di destra vi \u00e8 una statua vestita della \"Madonna Addolorata\", portata per le vie della citt\u00e0 durante la tradizionale processione della sera del venerd\u00ec santo; sul secondo, invece, una statua lignea policroma dell'\"Immacolata\" di ambito napoletano, risalente agli inizi del XVIII secolo. Le ultime due cappelle di ciascun lato non hanno altare e accolgono ciascuna un mosaico moderno di J\u00e1nos Hajnal raffigurante \"Ges\u00f9 Buon Pastore\" (sinistra) e \"Dio Padre Misericordioso\" (destra). In controfacciata, ai lati della bussola d'ingresso si trovano due acquasantiere marmoree barocche provenienti dalla chiesa di Santa Caterina d'Alessandria attribuibili a Domenico Antonio Vaccaro (1705), l'una ornata con la ruota (attributo della martire), l'altra con lo stemma del vescovo di Gaeta Jos\u00e9 Guerrero de Torres, O.E.S.A. (1693-1720).\nSi accede alla nuova abside attraverso l'originaria abside barocca a pianta quadrangolare, coperta con volta a crociera; sulla parete di destra, vi \u00e8 il dipinto \"Sacra Conversazione\" di Santillo Sannini (1695), fino al 1995 sull'altare maggiore; esso raffigura in alto Ges\u00f9 in trono cui viene presentato dalla Madonna san Francesco d'Assisi, mentre in basso sono rappresentati stanti (da sinistra) sant'Antonio di Padova, san Montano e santa Elisabetta d'Ungheria. Al di sotto del dipinto, entro altrettante nicchie quadrangolari trovano luogo due statue ottocentesche di \"San Giacomo il Maggiore\" (a sinistra) e di \"San Rocco\" (a destra). In un locale annesso vi \u00e8 una pregevole acquasantiera in marmi policromi della prima met\u00e0 del XVIII secolo, gi\u00e0 situata nel presbiterio, recante lo stemma della famiglia Albito Piccolomini, proveniente dalla chiesa di Santa Teresa a Formia (dei Carmelitani scalzi) e venduta a quella di San Giacomo immediatamente prima della soppressione degli ordini religiosi del 1806.\nLa moderna abside \u00e8 a pianta quadrata ed \u00e8 a sezione maggiore rispetto a quella originaria. Caratterizzata da un rigido geometrismo, presenta membrature aggettanti in calcestruzzo armato (non visibili dall'esterno), intonacate dello stesso colore delle pareti. Nella parte superiore di ciascuno dei quattro lati si aprono delle finestre (una centrale a losanga schiacciata e due minori a triangolo) con vetrate di J\u00e1nos Hajnal: mentre quella al di sopra dell'arco d'ingresso \u00e8 aniconica, le altre rappresentano la \"Crocifissione di Ges\u00f9\" (sopra l'altare barocco), \"Ges\u00f9 vite\" (a sinistra, in riferimento a Gv ) e la \"Cena di Emmaus\" (a destra). Al centro della volta, che come all'esterno \u00e8 ripartita in otto vele triangolari, vi \u00e8 un lucernario circolare. Sulle pareti laterali trovano luogo due dipinti di Nicola Malinconico raffiguranti l'\"Adorazione dei pastori\" (a sinistra) e l'\"Adorazione dei Magi\" (a destra), realizzate nel 1699 per la chiesa di Santa Caterina e poi collocate sulle pareti laterali dell'abside barocca di San Giacomo entro cornici in stucco rimosse nel corso dell'ampliamento novecentesco.\nIl presbiterio attuale, frutto dei restauri del 1993-1995, occupa interamente l'abside moderna ed \u00e8 rialzato di alcuni gradini rispetto al resto della chiesa. Al centro vi \u00e8 l'altare maggiore, la cui mensa \u00e8 sorretta da quattro angeli capoaltare probabilmente appartenenti agli altari laterali settecenteschi della chiesa di Santa Caterina, portati nel 1810 nelle prime due cappelle laterali di destra della cattedrale dei Santi Erasmo e Marciano e di Santa Maria Assunta; a destra vi \u00e8 l'ambone che presenta una conformazione analoga, mentre a sinistra \u00e8 il fonte battesimale barocco. Addossato alla parete di fondo, tra due coppie di finestre rettangolari aperte nell'ambito dei restauri degli anni 1990, vi \u00e8 l'antico altare maggiore barocco in marmi policromi proveniente dalla chiesa di San Montano, per la quale era stato realizzato nel 1673-1675 circa; esso \u00e8 cinto dalla coeva balaustra, smembrata in quattro tronconi. L'ancona, incorniciata fra due colonne corinzie lisce, \u00e8 frutto dell'influsso di Cosimo Fanzago e di Dionisio Lazzari e presenta nella parte superiore degli intarsi floreali; all'interno della cimasa, posta tra due volute, \u00e8 dipinto \"Dio Padre\" che originariamente era in dialogo con la sottostante \"Sacra Conversazione\". Nel 1995 in luogo della pala fu collocato un pregevole \"Crocifisso\" ligneo del XVIII secolo, gi\u00e0 nella prima cappella di sinistra, proveniente dalla demolita chiesa dei Santi Apostoli.\nPresso la pinacoteca del Centro Storico Culturale \"Gaeta\", situata nel palazzo della Cultura, si trovano alcuni dipinti provenienti dalla chiesa di San Giacomo: \"San Montano orante\" (XVII secolo, gi\u00e0 nella chiesa omonima), \"Sant'Andrea con un angelo che indica a Tobia di raccogliere un pesce\" (seconda met\u00e0 del XVIII secolo, gi\u00e0 nella scomparsa chiesa di Sant'Andrea) e tre tavole, probabilmente in origine un trittico, di Giovanni Filippo Criscuolo raffiguranti la \"Santissima Trinit\u00e0\" (tavola rettangolare centrale), \"San Pietro\" e \"San Paolo\" (tavole laterali a doppia centina, collocate fino al 1955, dopo lo smembramento del trittico, ai lati dell'altare maggiore); databili al 1530-1535, furono sottoposte ad intervento di restauro conservativo nel 1996 e si presentano lacunose in pi\u00f9 punti, ad eccezione di quella con \"San Pietro\" che \u00e8 frutto di pesanti ridipinture.\nOrgano a canne.\nSulla parete sinistra dell'antica abside, entro l'apposita cella organaria ad arco a tutto sesto realizzata nel corso dell'ampliamento degli anni 1950, vi \u00e8 l'organo a canne Mascioni \"opus 873\", costruito nel 1965 e dalla stessa ditta restaurato nel 1996.\nLo strumento \u00e8 a trasmissione elettrica con sistema multiplo ed \u00e8 integralmente racchiuso entro cassa espressiva; davanti alla griglia vi \u00e8 una mostra composta da 25 canne di principale con bocche \"a mitria\", vere ma non funzionanti. Dispone di 20 registri dei quali 6 reali. La consolle, mobile indipendente, era originariamente situata nella nuova abside, sul lato destro; successivamente spostata nella navata davanti alla quarta cappella di destra, ora si trova nel vano sottostante il corpo fonico. Essa ha due tastiere e pedaliera, con i registri azionati da placchette a bilico disposte in unica fila al di sopra del secondo manuale."}
{"id": "4114748", "revid": "484362", "url": "https://it.wikipedia.org/wiki?curid=4114748", "title": "Turismo in Abruzzo", "text": "Secondo le statistiche dell'ISTAT, nel 2014 gli arrivi sono stati 174.171 e le presenze 870.288, cifre che pongono l'Abruzzo al diciottesimo posto tra le regioni italiane per numero di turisti annui. Nel 2008, sempre secondo l'Istat, il 5,2% della popolazione regionale era occupato nel settore turistico con una crescita relativa a questo tipo di occupazione pari al 1,8%. Per quanto riguarda l'offerta ricettiva, le statistiche collocano la regione tredicesima tra le altre regioni italiane con 81 posti letto ogni 1000 abitanti, seconda regione d'Italia centro-meridionale dietro solo alla Sardegna; infine nel 2012 erano 774 gli agriturismi attivi nella regione con una crescita del 6% per quanto riguarda questo tipo di alloggio e servizio. Nel 2011 la regione ha registrato un forte incremento turistico con un +6,5% sul fronte degli arrivi e un +2,5% sul fronte delle presenze; ciononostante l'Abruzzo resta agli ultimi posti fra le regioni italiane per presenze turistiche.\nIn base alle analisi di mercato e gli studi settoriali sviluppati dalla societ\u00e0 attestata a livello nazionale TurisMonitor 2012, il turismo in Abruzzo \u00e8 aumentato ancora nel 2012 per quanto riguarda gli arrivi internazionali con dei dati che si sono assestati tra il 3 ed il 4%, e in particolare l'afflusso di turisti \u00e8 arrivato maggiormente dalla Germania. Un discreto supporto al turismo \u00e8 dato inoltre dall'Aeroporto di Pescara che con i numerosi voli low cost e charter collega l'intera regione con il resto dell'Europa. La regione per incentivare e promuovere il turismo, nel 2012 ha inoltre aperto sul web diversi siti interattivi e applicazioni per smartphone e tablet di promozione turistica; l'ente regionale per la promozione e divulgazione del turismo \u00e8 \"Abruzzo Promozione Turismo\" chiamato anche \"Visit.Abruzzo\"; altri siti sono: Twitter \"YourAbruzzo, Abruzzo events, Abruzzo Rai Local, SkiAbruzzo) ed altri destinati soprattutto al mercato europeo e in particolar modo ai paesi di Gran Bretagna, Francia, Germania, Paesi Bassi, Svezia e Norvegia.\nLe diverse tipologie di turismo in Abruzzo.\nIl turismo abruzzese pu\u00f2 sostanzialmente dividersi in tre diverse tipologie: il turismo montano escursionistico naturale che comprende numerosi impianti sciistici, riserve, parchi naturali dalla quale \u00e8 la prima regione italiana con maggiore area protetta e stabilimenti termali, il turismo balneare e costiero con i numerosi villaggi turistici, alberghi, camping e stabilimenti balneari, ed infine il turismo storico-artistico religioso e culturale concentrato soprattutto nei borghi montani e nelle citt\u00e0 storiche come ad esempio L'Aquila, Vasto, Chieti, Teramo, Sulmona e molte altre.\nIl turismo montano ed escursionistico.\nLa regione ha attualmente attive 24 stazioni sciistiche Le principali sono Campo Imperatore, Campo Felice, Ovindoli, Roccaraso, Passolanciano-Maielletta e Prati di Tivo dove il turismo invernale \u00e8 molto sviluppato ed \u00e8 possibile praticare attivit\u00e0 sportive come lo sci alpino, lo snowboard, lo sci alpinismo, lo sci escursionismo, lo sci di fondo e lo sleddog. Altre stazioni sono quelle di Rivisondoli, Pescocostanzo, Pescasseroli, Scanno/Passo Godi, Campo di Giove, Passo San Leonardo, Prato Selva, Camporotondo, Marsia, San Giacomo (Valle Castellana), Pizzoferrato e Gamberale.\nL'Abruzzo vanta la presenza di tre parchi nazionali (Parco nazionale d'Abruzzo, Lazio e Molise, Parco nazionale del Gran Sasso e Monti della Laga, Parco nazionale della Maiella), un parco regionale (Parco naturale regionale Sirente-Velino) e 38 aree protette tra oasi, riserve regionali e riserve statali, con il Parco nazionale d'Abruzzo, Lazio e Molise che si \u00e8 classificato primo nella top ten italiana tra i parchi pi\u00f9 frequentati dai turisti italiani. In totale il 36% del territorio regionale \u00e8 sottoposto a tutela ambientale: una media che colloca l'Abruzzo al primo posto in Italia.\nI parchi naturali permettono ai turisti attivit\u00e0 escursionistiche e naturalistiche, attivit\u00e0 di svago e di vacanza come ad esempio come escursioni organizzate con il parco, escursioni a cavallo, trekking, cicloturismo, canoa, rafting, windsurf, alpinismo, birdwatching, il canottaggio sul Lago di Bomba, attivit\u00e0 di volo con parapendio e deltaplano ed infine turismo balneare sul Lago di Scanno e Lago di Campotosto; oltre ai parchi naturali l'Abruzzo pu\u00f2 vantare numerose aree protette. Nel 2010 si \u00e8 stimato che oltre 1 milione di turisti ha visitato i parchi regionali.\nIn modo particolare per incrementare questo tipo di turismo e soprattutto l'attivit\u00e0 del cicloturismo la regione sta pubblicizzando le bellezze naturali della regione e gli itinerari per i turisti in modo da valorizzare anche le zone interne montane regionali. Infine importanti stabilimenti termali sono presenti nelle localit\u00e0 di Caramanico, Raiano, Popoli e Canistro che attirano moltissimi turisti per le loro acque dalle propriet\u00e0 salubri.\nNel 2017 le faggete vetuste del Parco nazionale d\u2019Abruzzo Lazio e Molise, sono state riconosciute come patrimonio mondiale dell\u2019umanit\u00e0 dall'UNESCO, con la regione che guadagna cos\u00ec il suo primo prestigioso sito.\nIl turismo costiero e balneare.\nLa costa in Abruzzo si estende per 129 chilometri; sono rinomati a livello nazionale centri attrezzati balneari turistici come Montesilvano, Pineto, Roseto degli Abruzzi, Giulianova, Alba Adriatica, Tortoreto, Ortona, Vasto, Martinsicuro, Silvi Marina, San Vito Chietino, Rocca San Giovanni, Fossacesia, Torino di Sangro, ed infine Casalbordino che fanno parte della Costa dei Trabocchi famosa non solo per il mare ma anche per le antiche macchine da pesca abruzzesi ancora visibili e visitabili dai turisti lungo la costa.\nPer quanto riguarda questo tipo di turismo sono molteplici le attivit\u00e0 che \u00e8 possibile svolgere: la vela, il windsurf e il kitesurf, la canoa, la pesca, la motonautica (inclusi moto d'acqua e sci nautico), la pesca e la fotografia subacquea, le immersioni, lo snorkeling, equitazione, golf, MTB, cicloturismo, motociclismo, motocross e fuoristrada, kajak, e infine tiro con l'arco; la regione inoltre sta attuando investimenti per incrementare il turismo balneare e costiero e per arricchire l'offerta turistica regionale. Inoltre \u00e8 stato presentato in regione, il progetto di legge per lo sviluppo e la valorizzazione del turismo naturalista, mediante l'istituzione di alcune spiagge da destinare alla pratica naturista, cercando di incentivare gli operatori ad investire su questo tipo di turismo. Nel 2015 questo ramo del turismo ha registrato un alto tasso di crescita in percentuale per quanto riguarda le presenze che i fatturati di alberghi, bar, pizzerie, ristoranti e stabilimenti balneari.\nIl turismo storico-artistico, religioso e culturale.\nPer quanto riguarda il turismo storico-artistico religioso e culturale, di importanza storica e culturale sono le citt\u00e0 di Chieti con vestigia romane, chiese, musei (Museo archeologico nazionale d'Abruzzo che contiene al suo interno il Guerriero di Capestrano, Cattedrale di San Giustino), Teramo (Torre del Duomo di Teramo, Madonna delle Grazie), Vasto (Duomo di Vasto, Palazzo D'Avalos), Lanciano (Miracolo eucaristico di Lanciano), Manoppello (Volto Santo di Manoppello), Ortona (Concattedrale Basilica di San Tommaso Apostolo con le spoglie del Santo discepolo di Ges\u00f9), Atri (Basilica di Santa Maria Assunta), Giulianova (Duomo di San Flaviano, Museo d'arte dello Splendore), Sulmona (Cattedrale di San Panfilo, Complesso dell'Annunziata, Badia Morronese, Eremo di Sant'Onofrio al Morrone, Santuario di Ercole Curino) e soprattutto L'Aquila che pu\u00f2 vantare moltissimi monumenti (Fontana delle 99 cannelle), musei (Museo nazionale d'Abruzzo), castelli (Forte spagnolo) e chiese di importanza nazionale (tra le quali la celebre Basilica di Santa Maria di Collemaggio - con le spoglie di \"Papa Celestino V\" - gravemente danneggiata dal sisma del 2009); anche Pescara pur essendo una citt\u00e0 moderna, vanta basiliche, santuari, chiese e musei importanti (Basilica della Madonna dei sette dolori, Madonna del Fuoco, Cattedrale di San Cetteo, e Museo casa natale Gabriele D'Annunzio).\nNelle zone interne montane sono presenti antichi borghi inseriti tra l'altro nella lista dei borghi pi\u00f9 belli d'Italia (Abbateggio, Anversa degli Abruzzi, Bugnara, Caramanico Terme, Castel del Monte, Castelli, Citt\u00e0 Sant'Angelo, Civitella del Tronto, Guardiagrele, Introdacqua, Navelli, Opi, Pacentro, Penne, Pescocostanzo, Pettorano sul Gizio, Pietracamela, Santo Stefano di Sessanio, Rocca Calascio, Rocca San Giovanni, Scanno, Tagliacozzo, Villalago), castelli (a Roccascalegna, Celano, Pacentro, Anversa degli Abruzzi, Avezzano, Balsorano, Villalago, Calascio, Valle Castellana, Monteodorisio, Carpineto Sinello, Crecchio, Civitaluparella, Ortona, Castiglione Messer Marino, Civitella Messer Raimondo, Vasto, Montazzoli, Palmoli, Casoli, Archi, Serramonacesca, Salle), eremi (Santa Croce al Morrone, San Giovanni, San Bartolomeo ecc.), santuari (basilica santuario del Volto Santo di Manoppello, il santuario di San Gabriele dell'Addolorata, uno dei pi\u00f9 visitati in Italia, i Ruderi del monastero di Santa Maria in Valle Rotana), conventi (convento del Ritiro della Santissima Annunziata del Poggio, convento della Madonna del Carmine, convento di San Francesco (Lanciano), convento Michetti, ex convento di San Donato), abbazie(San Clemente a Casauria, San Liberatore a Majella, San Giovanni in Venere, abbazia Santa Maria in Montesanto, abbazia di Santa Lucia, abbazia di Santa Maria Arabona, badia Morronese), e chiese antiche (Santa Maria ad Cryptas a Fossa, San Tommaso di Caramanico ecc.)\n\u00c8 stato presentato e approvato alla regione un progetto di legge sull'albergo diffuso, con lo scopo di incentivare, promuovere e divulgare questo tipo di turismo, con il recupero e la valorizzazione dei centri storici e piccoli borghi ormai abbandonati. Il maggior numero di turisti proviene dal resto dell'Italia, dalla Francia e dalla Germania; in questo caso a fine anno 2011 la regione ha fatto registrare una buona crescita per questo particolare ramo del turismo. Per quanto riguarda invece il turismo storico, ed in particolare quello relativo ai musei regionali la regione nei primi nove mesi del 2012 ha fatto registrare una buona crescita di questo tipo di turismo con un +17,14% relativo alle presenze dei turisti negli stessi musei.\nTurismo enogastronomico.\nRivalutato negli ultimi anni anche il settore enogastronomico, con una cucina variegata, che conserva tratti antichi delle antiche ricette pastorali e montane, di mare, e offre oggi prodotti enogastronomici di eccellenza, tra i quali spiccano lo Zafferano dell'Aquila, la Patata del Fucino, la liquirizia d'Abruzzo, i confetti di Sulmona, la Mortadella di Campotosto, e molti altri.\nPrincipali luoghi di interesse.\nL'Aquila.\nFondata per volere di Federico II di Svevia nel 1233, in corrispondenza della creazione del Giustizierato d'Abruzzo, immediatamente divenne una citt\u00e0 leggendaria secondo le cronache di Buccio di Ranallo, che fece risalire la fondazione al 1254 per mezzo di 99 \"castelli\", ossia borghi circostanti la conca. Secondo altri i castelli sarebbero stati 92, dipendenti dalle diocesi di Amiterno e Forcona. La citt\u00e0 si suddivise in quattro rioni principali: Santa Maria Paganica, San Giorgio, San Pietro Coppito e San Giovanni d'Amiterno, ognuno dei quali avente una chiesa capoquarto. La citt\u00e0 fu un'importante stazione commerciale sul Gran Sasso al confine con il territorio reatino, legata da sempre al casato dei d'Angi\u00f2, fino alla guerra perpetrata nel 1423 da Braccio da Montone, appoggiante la causa aragonese, inviato dal Regno di Napoli. Dopo il terremoto del 1461 fu ricostruita in forme rinascimentali, e nel XVI secolo visse il momento di massimo splendore sotto il dominio di Margherita d'Austria. Con la dominazione spagnola and\u00f2 in declino, fino alla nuova triste distruzione del terremoto del 1703. La citt\u00e0 dette i natali a illustri personaggi come Sallustio (nella romana \"Amiternum\") e a Buccio di Ranallo, vide la costruzione della Basilica di Santa Maria di Collemaggio, simbolo della citt\u00e0, per volere di Pietro da Morrone e accolse le reliquie di San Bernardino da Siena, morto predicando nella citt\u00e0.\nLa citt\u00e0 conserva ancora l'aspetto prettamente medievale, con le suggestive Mura dell'Aquila decorate dalle porte di accesso, e le case gotiche dei quartieri, nonch\u00e9 le facciate romanico-gotiche delle chiese di Collemaggio, Santa Giusta, San Pietro Coppito e San Silvestro. Di bellezze barocche insistono il Forte spagnolo e le chiese delle Anime Sante, Santa Maria Paganica e del Duomo di San Massimo. La citt\u00e0 ha il centro storico suddiviso in quattro rioni: San Giorgio, Santa Maria, San Pietro e San Giovanni. Il primo \u00e8 rappresentato dalla chiesa di Santa Giusta e dalla Piazza Duomo, il secondo dalla chiesa di Santa Maria Paganica e da vari palazzi storici, quali il Convitto e il Palazzo del Capitano, nonch\u00e9 il Forte spagnolo, il terzo dalla chiesa di San Pietro a Coppito e il quarto dalla chiesa di San Marciano e dalla fontana delle 99 cannelle presso Borgo Rivera. La Basilica di Santa Maria di Collemaggio si trova fuori dalle mura della citt\u00e0 antica.\nCitt\u00e0 d'arte della provincia\nComuni minori di interesse artistico\nTeramo.\nLa citt\u00e0 ha origini molto antiche, riconducibili ai Piceni e i Pretuzi, che dominavano fino al III secolo a.C., prima del dominio romano, l'area di \"Aprutium\", da cui il termine \"Abruzzo\". Successivamente nel primo Medioevo, dal XII secolo sotto gli Angioini al XV secolo sotto gli Aragona, Teramo fu capitale di un distretto autonomo, rappresentato da illustri famiglie locali quali i Melatino, in rivalit\u00e0 con il ducato di Atri, decadendo poi al capoluogo del distretto dell'Abruzzo Ultra, giustizierato fondato nel 1233 da Federico II. Nel Settecento-Ottocento Teramo fu un importante centro culturale, con personalit\u00e0 come Melchiorre Delfico e Francesco Savini, malgrado alcune battute d'arresto dovute al terremoto aquilano del 1703 e all'invasione dei francesi nel 1799.\nLa citt\u00e0 vanta un grande patrimonio artistico, incominciando dalla Cattedrale di Santa Maria Assunta (XII secolo), che troneggia nella piazza Orsini, ricavata dallo smantellamento dell'anfiteatro romano e dal teatro del I secolo, testimonianze di una viva economia dell'antica \"Urbs Interamnia\". Di recente, malgrado alcune modifiche urbanistiche negli anni '60, sono state rinvenute importanti opere del passato romano nel Largo Sant'Anna, assieme al recupero della storica \"Cattedrale di Santa Maria in Aprutiensis\" (oggi Sant'Anna dei Pompetti).\nIl centro storico di Teramo si divise in quattro rioni storici: \nCitt\u00e0 d'arte della provincia\nComuni minori di interesse artistico\nPescara.\nPescara: la citt\u00e0 ha origini romane, conosciuta come \"Ostia Aterni\", era il terminale adriatico della Via Tiburtina Valeria. Nel XVI secolo l'imperatore Carlo V vi ordin\u00f2 la costruzione della Fortezza di Pescara, a pianta pentagonale con bastioni a nord ed a sud del fiume Pescara, confine tra i due Abruzzi. Nel XIX secolo la citt\u00e0 era divisa in due comuni: la storica Pescara, all'interno della fortezza, dove nel 1863 nacque Gabriele D'Annunzio, ed il comune di Castellammare Adriatico (la porzione di citt\u00e0 a nord del fiume), piccolo borgo collinare che nel secolo successivo colonizzer\u00e0 massicciamente la fascia costiera. Nel 1927 fu costituita la provincia di Pescara con le due cittadine riunite in un solo centro dopo oltre un secolo di divisione. A causa dei bombardamenti del 1943, gran parte del vecchio centro pescarese fu distrutto, e l'architetto Luigi Piccinato si occup\u00f2 della ricostruzione moderna della citt\u00e0, specialmente della vecchia Castellammare, creandone il nuovo spazio centrale di piazza della Rinascita e ricostruendone il lungomare. La citt\u00e0 oggi \u00e8 la pi\u00f9 grande della regione, ed \u00e8 da traino per tutta l'economia abruzzese, in particolare per il settore terziario, per la centralit\u00e0 nelle vie di comunicazione e la storica presenza industriale. Il centro storico della citt\u00e0, noto come Pescara vecchia, ospita la maggior parte delle testimonianze storico culturali della citt\u00e0, con il museo della casa natale di Gabriele d'Annunzio, il vicino Museo delle genti d'Abruzzo presso i resti della fortezza, la cattedrale di San Cetteo, edificata negli anni '30 per volere (e con finanziamenti) dello stesso D'Annunzio ed il teatro \"Vicentino Michetti\" in via D'Annunzio, uno dei maggiori esponenti della tuttora numerosa architettura liberty presente in citt\u00e0.\nAnche nella zona castellammarese, ed in particolare in corso Umberto I, resistono molti palazzi signorili in stile liberty e la storica chiesa del Sacro Cuore. La vicina piazza della Rinascita ed il monumentale viale della Riviera con la fontana \"La nave\" di Pietro Cascella testimoniano invece lo sviluppo moderno della citt\u00e0, simboleggiato dai due nuovi ponti, il ponte del Mare ed il ponte Flaiano (rispettivamente del 2009 e del 2017) che hanno ridisegnato lo skyline cittadino.\nCitt\u00e0 d'arte della provincia\nLa citt\u00e0 \u00e8 molto ben conservata dal punto di vista architettonico, con un centro storico situato tra due colli, di impianto rinascimentale-barocco. Il simbolo della citt\u00e0 \u00e8 il Duomo di San Massimo, seguito da varie chiese e palazzi, tra i quali il Palazzo Aliprandi. Si conserva anche l'antica cinta muraria, le cui porte sono ancora ben leggibili; tra queste Porta San Francesco, che conduce direttamente al Duomo.\nComuni minori di interesse artistico\nChieti.\nLa citt\u00e0 affonda le radici nella romana \"Teate Marrucinorum\", capitale dei Marrucini. Nel Medioevo divenne importante centro amministrativo del territorio, essendo sede di una delle pi\u00f9 antiche diocesi abruzzesi nella Cattedrale di San Giustino. Specialmente nell'epoca barocca il centro si trasform\u00f2 in un polo culturale, con la ricostruzione e l'abbellimento dei principali monumenti secondo il nuovo canone artistico. Per la sua importanza al livello archeologico, sono stati condotti scavi presso il colle della Civitella, rinvenendo l'anfiteatro romano, e installandovi il Museo archeologico della Civitella, mentre nella Villa Frigerij fu posta la sede del Museo Archeologico Nazionale, simboleggiato dal Guerriero di Capestrano, rinvenuto nel 1934, risalente al VI secolo a.C..\nL'antico assetto viario \u00e8 ancora perfettamente leggibile nella parte pi\u00f9 antica della Civitella, che scende fino al Corso Marrucino, passando per le vie del Tempietti Romani, fino a congiungersi con la piazza di San Giustino. Il secondo nucleo medievale \u00e8 leggibile nel quartiere di Sant'Agostino. La Cattedrale \u00e8 stato il simbolo del revival neogotico abruzzese, dacch\u00e9 nel primo '900 la struttura barocca fu completamente cancellata all'esterno per una trasformazione che tent\u00f2 di recuperare l'antico aspetto gotico della chiesa.\nCitt\u00e0 d'arte della provincia\nLa citt\u00e0 oggi \u00e8 principalmente nota per il Miracolo eucaristico, tuttavia possiede un centro storico vastissimo, tra i pi\u00f9 grandi della regione, comprendente i rioni medievali di Lancianovecchia, Sacca, Civitanova e Borgo, ricchi di chiese e monumenti vari. La piazza del Plebiscito \u00e8 rappresentata dalla Cattedrale della Madonna del Ponte e dal Santuario di San Francesco, mentre Lancianovecchio dalle chiese di Sant'Agostino-San Biagio, la Sacca-Civitanova dalle chiese di Santa Maria Maggiore-San Nicola di Bari e dalle longobarde Torri Montanare, e il borgo dalla chiesa di Santa Lucia.\nDurante L'Ottocento fu rappresentata culturalmente da Francesco Paolo Tosti e Gabriele D'Annunzio. Durante la Seconda guerra mondiale Ortona divent\u00f2 capo marittimo della linea Gustav, con estremo opposto a Cassino, e tra il 21-28 dicembre del 1943, con la \"battaglia di Ortona\" visse uno dei periodi pi\u00f9 tristi e tragici della sua storia, con la distruzione di gran parte del centro cittadino per la guerriglia urbana tra tedeschi e canadesi.&lt;br&gt;L'impianto urbano oggi \u00e8 leggibile in due settori: il quartiere Terravecchia pi\u00f9 antico, rappresentato dalla Cattedrale e dal Castello Aragonese, e il quartiere Terranova, ossia l'asse urbano del corso Vittorio Emanuele e la piazza del Palazzo Farnese.\nComuni minori di interesse artistico\nL'abitato medievale \u00e8 arricchito artisticamente dalle chiese di San Pietro e San Cosma, mentre press il cimitero sorge la chiesa abbazia di San Pancrazio.\nBasiliche e Cattedrali.\nLa religione cristiana in Abruzzo \u00e8 una delle componenti fondamentali gi\u00e0 dai tempi in cui i primi martiri impiegavano la propria vita per predicare una fede da subito accettata dalla popolazione, ci sono testimonianze gi\u00e0 dal IV secolo d.C. di edificazione di cappelle e mitrei dedicati ai martiri. L'urbanistica religiosa assume una notevole importanza che supera quella cittadina; la fede e la cultura storica dei popoli abruzzesi risiedono infatti in ampie chiese nei paesi principali, nelle parrocchie campestri, nei monasteri benedettini esistenti sin dall'epoca tardo bizantina (come il monastero di Santo Stefano in Rivomaris a Casalbordino), ma iniziati a diffondersi dopo l'872 con la fondazione dell'abbazia di San Clemente a Casauria nella Val Pescara, poi nelle isolate chiesette nei sentieri del tratturo per offrire sostegno spirituale ai viaggiatori e pastori (molte sono diffuse lungo il tratturo Magno L'Aquila-Foggia, specialmente nella piana di Navelli), e nelle varie parrocchie dei paesi, e nelle cattedrali, come a Sulmona, Lanciano, Ortona, Vasto.\nL'Aquila vede una massiccia presenza di chiese e monasteri, edificati dai parrocchiani dei leggendari 99 castelli (i borghi della vallata circostante dell'Aterno), che fondarono la citt\u00e0 nel 1254, trasferendovi il potere delle parrocchie dei loro castelli, come Paganica, Bazzano, Roio, Camarda, Assergi, mentre nella met\u00e0 del XIII secolo, a partire dall'operato di frate Pietro da Morrone (papa Celestino V) per la basilica di Santa Maria di Collemaggio, sorgevano i monasteri benedettini, dei francescani e dell'ordine Celestino, come Santa Maria dei Raccomandati, San Francesco a Palazzo, San Domenico, San Basilio Magno e Sant'Agnese, Santa Lucia dei Celestini.\nLa Badia di Collemaggio, sede principale dell'ordine celestino insieme all'abbazia di Santo Spirito al Morrone di Sulmona, fu completata la prima volta nel 1288, il 28 agosto 1294 vi fu incoronato papa Celestino il noto Pietro del Morrone, che istitu\u00ec la \"bolla del Perdono\", da cui la festa della Perdonanza, e la basilica fu sede della prima Porta Santa della storia della Chiesa. La chiesa si caratterizza per il suo stile romanico, di derivazione umbro-laziale, divenuto secondo la critica l'esempio migliroe di questa corrente architettonica in Abruzzo, con i suoi tre rosoni a raggiera, i tre portali, dei quali quello centrale riccamente decorato da strombatura e colonnine, e piccole edicolette dove erano alloggiate statue di santi. Tutta L'Aquila benefic\u00f2 sino al XIV secolo dell'architettura romanica, oggi riscontrabile soltanto nelle facciate delle chiese, e raramente anche negli interni. \nIl romanico in Abruzzo si diffuse tra l'XI secolo e il XIV secolo. Questo stile fu utilizzato per il restauro e la ricostruzione di complessi monastici gi\u00e0 esistenti da secoli, come il monastero di San Benedetto in Perillis (L'Aquila), la chiesa di San Paolo di Peltuinum e l'abbazia di San Clemente a Casauria e la basilica valvense di Corfinio. Tali monasteri subirono svariati danni per mano umana (le invasioni Saracene) o a causa di terremoti, ragion per cui nel corso dei secoli XI e XII molti interventi di ripristino vennero apportati specialmente all'abbazia di Casauria e ai monasteri della Majella (San Tommaso Beckett di Caramanico Terme, San Liberatore, San Martino in Valle). Il modello fu la ricostruzione dell'abbazia di Montecassino per volere dell'abate Desiderio, un modello dunque laziale, anche se in Abruzzo, in base alle committenze e alle maestranze impiegate, questo progetto benedettino centrale non venne completamente rispettato, e anzi gli abati si concentrarono sul fasto, sull'interpretazione libera del modello, sicch\u00e9 molti esempi romanici, alludono alla maniera lombardo-ticinese. Oltretutto San Clemente a Casauria sembrerebbe in alcuni punti essersi ispirata al modello pugliese della chiesa del Sepolcro di Brindisi, mentre lo stile pugliese, con tocchi marcatamente orientali, \u00e8 visibile sia nella chiesa di Santa Maria in Valle Porclaneta (nella Marsica) e nell'abbazia di San Giovanni in Venere sulla costa teatina.\nNella zona aquilano-vestina gli esempi pi\u00f9 importanti sono il complesso della chiesa di Santa Maria di Bominaco, con l'oratorio di San Pellegrino, sorta nel luogo della primitiva chiesa dove venne sepolto nel IV secolo il tal Pellegrino,la chiesa di San Paolo di Peltuinum a Prata d'Ansidonia, l'abbazia di Santa Lucia a Rocca di Mezzo e la chiesa di Santa Maria ad Cryptas presso Fossa; nelle zone marsicane e peligne, le facciate della Cattedrale di San Panfilo di Sulmona, del Duomo di Corfinio, della chiesa di Santa Maria della Tomba, sempre a Sulmona, gli interi complessi della chiesa di Santa Maria in Valle Porclaneta a Rosciolo dei Marsi e della Basilica dei Santi Cesidio e Rufino a Trasacco.\nNel teramano gli esempi pi\u00f9 importanti sono la stessa Cattedrale di Teramo, realizzata ex novo nel 1158-1176, con facciata in stile romanico a salienti e tre navate, poich\u00e9 la vecchia chiesa di Santa Maria in Parutinensis non era pi\u00f9 adatta a svolgere le funzioni principali di sede diocesana, in seguito i complessi della chiesa di San Clemente al Vomano, della Cattedrale di Atri (solo l'esterno), della chiesa di Santa Maria di Propezzano, della chiesa di Santa Maria di Ronzano, della chiesa di San Giovanni ad insulam (Isola del Gran Sasso) e della chiesa di Santa Maria a Vico.&lt;br&gt;Nel pescarese invece si hanno gli esempi dell'esterno del Duomo di Penne(il portale, in quanto la facciata \u00e8 una ricostruzione del 1947), della chiesa di Santa Maria del Lago a Moscufo e della chiesa di Santa Maria Maggiore a Pianella, oltre alla gi\u00e0 citata Badia di Casauria.\nNella fascia territoriale de L'Aquila, nonch\u00e9 nel capoluogo stesso, dal XIII secolo si svilupp\u00f2 un romanico particolare, ancora oggi ammirabile nella maggior parte delle facciate delle chiese principali, come la Basilica di Santa Maria di Collemaggio, edificata nel 1287 per volere di Celestino V, con la caratteristica facciata a tre rosoni, e mattonelle bicrome in rosso e bianco, che rappresentano i colori civici della citt\u00e0,seguita dalla chiesa di Santa Maria Paganica, la chiesa di San Pietro a Coppito, la chiesa di San Marciano, la chiesa di Santa Giusta (le quattro chiese maggiori dei rispettivi rioni storici) e la chiesa di San Silvestro, bench\u00e9 tali facciate delle chiese sparse nel rioni della citt\u00e0 e nei borghi circostanti della conca vestina siano dozzine e dozzine. Sostanzialmente la facciata aquilana \u00e8 a coronamento orizzontale, in pietra bianca del Gran Sasso d'Italia, con portale strombato ad arco a tutto sesto con lunetta affrescata, sormontato da un rosone a raggiera in asse.\nI terremoti del 1456, del 1461 e soprattutto il disastroso terremoto aquilano del 1703 hanno recato gravi danni alla citt\u00e0, sfigurandola pi\u00f9 volte, e imponendo delle ricostruzioni secondo le nuove correnti architettoniche. Un caso unico risulta la basilica di San Bernardino, avviata nel 1444 dopo la morte di Bernardino da Siena nel convento di San Francesco a Palazzo, i cantieri per\u00f2 ripresero dopo il terremoto del 1461, e si conclusero nel primo '500, offrendo uno dei simboli meglio riusciti dell'architettura rinascimentale abruzzese, con la facciata completata da Nicola Filotesio di Amatrice.Caso diverso fu la sorta del duomo di San Massimo a L'Aquila, andato perduto completamente col terremoto del 1703, insieme alla chiesa di Sant'Agostino, alla chiesa delle Anime Sante, e alla chiesa di San Biagio d'Amiterno, che vennero riedificate ex novo su progetti barocchi.\nIl duomo di Teramo consacrato a Santa Maria Assunta e San Berardo da Pagliara, ha origini antiche, nel 1158 per volere del vescovo Guido II iniziarono i lavori, poich\u00e9 la preesistente cattedrale di Santa Maria Aprutiense in Largo Torre Bruciata, ossia l'attuale cappella chiesa di Sant'Anna dei Pompetti, era stata distrutta dall'incendio di Teramo da parte di Roberto II di Loritello. La nuova cattedrale fu costruita in altro luogo, pi\u00f9 monumentale e maestosa, a tre navate, con il ricco portale romanico-gotico di Diodato Romano commissionato da Niccol\u00f2 degli Arcioni vescovo; il duomo conserva presso l'altare l'Antependium di Nicola da Guardiagrele, eccellente orafo abruzzese, completato nel 1448, con scene di vita di Ges\u00f9.Presso Teramo si trovano altre chiese interessanti dallo stile romanico-gotico, eccetto alcuni interni trasformati nello stile barocco: la chiesa di San Domenico sul corso di Porta Romana con eccellenti affreschi rinascimentali, la chiesa di Sant'Antonio di Padova in origine convento dei Francescani, sul corso De Michetti, con il portale romanico coevo alla chiesa di San Francesco a Campli (TE), la chiesa di Sant'Agostino rifatta completamente in stile neoclassico, e fuori Porta Reale il santuario della Madonna delle Grazie, frutto di un corposo restauro neogotico voluto da Francesco Savini negli anni '30 sopra l'antico convento benedettino di Sant'Angelo delle Donne, portato a compimento da Cesare Mariani; conserva per\u00f2 l'antico affresco del Cristo della vigna.\nA Chieti, storica capitale dei Marrucini, il cristianesimo \u00e8 documentato sin dal V secolo d.C., con la presenza di San Giustino di Chieti venuto a predicare da Siponto (Puglia). Durante il periodo gotico bizantino vennero edificate le prime chiese, quella dei Santi Pietro e Paolo ricavata dal tempio dei Dioscuri nel rione San Paolo, mentre su Colle Gallo venne edificata la prima basilica dedicata all'Assunta, e poi a San Tommaso; nell'XI secolo dopo il saccheggio di Chieti da parte di Pipino il Breve, il vescovo riconsacrer\u00e0 l'edificio quale cattedrale di San Giustino; sempre nel V secolo fu eretta la cappella di Sant'Agata dei Goti, nel rione Trivigliano, ancora oggi esistente, ma molto modificata, con il portale gotico duecentesco, e gli interni barocchi.\nLe chiese a Chieti continuarono ad essere edificate con l'arrivo degli ordini mendicanti, nel XIII secolo: San Lorenzo poi San Francesco al Corso dei Frati Conventuali, la chiesa di San Giovanni sede dei Cappuccini, la chiesa di Santa Maria della Civitella sede dei Celestini, nel XV secolo la chiesa di Sant'Andrea dei Padri Zoccolanti, sempre in quest'epoca la nuova chiesa di Santa Chiara delle Clarisse dentro le mura, su via Arniense, l'ex monastero di San Domenico sul corso Marrucino, demolito nel 1913; queste chiese per\u00f2 sono state ampiamente modificate nello stile tardo barocco nel XVIII secolo. La sovrapposizione stilistica delle chiese teatine \u00e8 continuata sino al primo ventennio del Novecento, quando la cattedrale di San Giustino venne rifatta negli esterni barocchi, su scelto lo stile pseudo gotico, che modific\u00f2 anche il portale di accesso laterale il campanile, e prospettante sulla piazza, con maestosa ghimberga. Il campanile era l'unico elemento gotico rimasto con la parte superiore rifatta nel XV secolo da Antonio di Lodi, il quale realizz\u00f2 la classica cuspide ottagonale, alla stessa maniera delle torri campanarie di Teramo, Atri, Penne, Citt\u00e0 Sant'Angelo, Corropoli.Negli anni '60 anche l'antica cripta di San Giustino verr\u00e0 spogliata dei fastosi arredi barocchi, e riportata a una sobriet\u00e0 duecentesca.\nQuanto a Pescara, la storia e i cittadini stessi non sono state molto clementi con il patrimonio artistico della citt\u00e0: documenti dell'abbazia di San Giovanni in Venere, che aveva il potere del feudo nel XII-XIII secolo, dimostrano che l'antica \"Piscaria\" rinata dalle rovine di \"Aternum\", vale a dire il quartiere di \"Porta Nuova\", possedeva almeno 6 chiese, tra cui l'antica cappella di San Cetteo, e una chiesa gestita dall'ordine dei Templari: Santa Maria di Gerusalemme. \nNel XVI secolo fu realizzata la fortezza spagnola sopra glia antichi bastoni bizantini, ancora visibili sino al XVIII secolo sull'attuale via dei Bastioni, e vennero realizzate altre chiese, altre gestite dagli ordini mendicanti erano gi\u00e0 in loco: in pratica si aggiunsero su via dei Bastioni la chiesa del Rosario, dove venne battezzato Gabriele d'Annunzio, e la chiesa di San Giacomo, santo caro agli spagnoli che avevano in possesso Pescara - gli altri monasteri esistenti erano quello di San Francesco lungo il corso Manthon\u00e9, di Sant'Agostino presso il bastione fortificato di Sant'Antonio, e quello delle Benedettine, che sorgeva dove oggi sta il Mercato coperto \"Porta Nuova\".Nel XIX secolo erano in piedi ancora il campanile a torre e l'impianto circolare della chiesa di Santa Gerusalemme, smantellato nel 1892, e poi nel 1902, con la torre campanaria, per un decennio rimase in piedi il monumentale arco di ingresso al corso Manthon\u00e9, dal viale Umberto I (oggi viale D'Annunzio), sicch\u00e9 il quartiere vecchio di Pescara fu chiamato per sfregio \"porta Nuova\".\nLa chiesa del Santissimo Sacramento o di San Cetteo, con la facciata rivolta su piazza Garibaldi, nel 1929 venne demolita per pericoli statici, su sollecitazione di Gabriele d'Annunzio al parroco, e su progetto di Cesare Bazzani, nel 1933-38 fu edificata una chiesa pi\u00f9 monumentale e maggiore, la cattedrale di San Cetteo. Le due chiesetta di San Giacomo e del Rosario purtroppo furono distrutte dai bombardamenti del 1943 e non pi\u00f9 ricostruite. Negli anni a seguire vennero erette nuove chiese in stile moderno ed eclettico a Pescara: il santuario del Cuore Immacolato di Maria, la chiesa dello Spirito Santo con monastero dei Francescani, in stile neoromanico (1963), la chiesa di Sant'Andrea in stile avveniristico (1962), la chiesa di San Pietro del Mare nel 2005, sul lungomare Matteotti.\nQuanto all'altro ex comune vicino a Pescara, Castellammare Adriatico, in origine aveva la parrocchia nella Basilica della Madonna dei sette dolori, edificata sui Colli nel XVII-XVIII secolo, ancora ben conservata nello stile rurale di campagna; nel 1886 fu eretta la nuova parrocchia del Sacro Cuore di Ges\u00f9, nella piazza del mercato, in direzione della stazione Centrale, in stile neoromanico e neogotico; successivamente dopo la guerra vennero erette altre parrocchie in stile moderno: la nuova parrocchia della Beata Vergine del Rosario, la parrocchia di Ges\u00f9 Bambino, la parrocchia di San Paolo Apostolo, la chiesa col monastero di Sant'Antonio di Padova, dallo stile eclettico neoromanico toscano.\nChiese dei centri maggiori per provincia\nAd Atri (TE), storica capitale dei duchi Acquaviva, la chiesa di maggior pregio \u00e8 la Basilica concattedrale di Santa Maria Assunta, realizzata nel 1110, e poi modificata nel XIII secolo, cime dimostrano gli esterni romanici, specialmente la facciata col rosone e il portale strombato di Raimondo del Poggio e Rainaldo di Atri. L'interno a tre navate fu decorato dagli affreschi di Andrea De Litio nella seconda met\u00e0 del XV secolo, specialmente quanto riguarda il Coro dei Canonici, con le \"Storie di vita di Ges\u00f9 e Maria\". Al XIV secolo risalgono le chiese di Sant'Agostino con l'elegante portale di Matteo Capro da Napoli alla durazzesca, e la torre campanaria cuspidata di Antonino di Lodi, che realizz\u00f2 anche il monumentale campanile del duomo atriano, poi le chiese di San Nicola di Bari, precedente al XII secolo, la chiesa dei Domenicani o di San Giovanni, e la chiesa di San Francesco, rifatta in monumentale stile barocco.\nPresso Giulianova, ricostruita dall'antica \"San Flaviano\" nel 1471 per volere del duca Giulio Antonio Acquaviva, si conserva il duomo di San Flaviano di Costantinopoli, rifatto a pianta circolare all'interno, e ottagonale all'esterno, con una grande cupola sferica, uno dei principali esempi riusciti dell'architettura di derivazione toscana, in cui si prediligeva la citt\u00e0 ideale;appena fuori dalle mura invece la romanica chiesa di Santa Maria a Mare, dove soggiorn\u00f2 anche San Gabriele dell'Addolorata, e poi il santuario della Madonna dello Splendore del XVII secolo.\nAlle pendici della Majella orientale si trova Guardiagrele, l'edificio religioso principale \u00e8 il duomo di Santa Maria Maggiore realizzato intorno al 1100 nell'area periferica cimiteriale, ma poi ampliato notevolmente nel XIII secolo, e infine nel XVIII secolo dopo il terremoto del 1706: la chiesa si fuse con altre due piccole cappelle, quella della Nativit\u00e0 del Bambino, e della Madonna del Popolo. L'esterno si conserva ancora nel perfetto stile romanico-gotico, con la facciata centrale sovrasta dalla torre campanaria, che \u00e8 un tutt'uno con essa, decorazioni a rilievo quali il finestrone a tutto sesto, e il portale strombato con il gruppo dell'Annunciazione,attribuito a Nicola da Guardiagrele; lateralmente la chiesa ha due portici, uno in pietra con un affresco della \"Madonna del Latte\", l'altro sulla destra ha il monumentale affresco delitiano di San Cristoforo, protettore dei viandanti.Di interesse a Guardiagrele anche le chiese di San Francesco, o santuario di San Nicola Greco, dalla facciata gotica, e gli interni barocchi, la chiesa di San Nicola, la pi\u00f9 antica di Guardiagrele, situata all'ingresso di via Roma da piazza Garibaldi, la chiesa della Madonna del Carmine in elegante stile eclettico liberty e neobarocco, ricavata dall'ex monastero di San Pietro Celestino, di cui rimane il portale gotico su via Modesto della Porta, la chiesa di Santa Chiara o della Madonna del Popolo, dal portale neoromanico rifatto da Felicetto Giuliante, e gli interni barocchi, e infine fuori dalle mura il convento dei Padri Cappuccini (XV-XVII sec)\nImportante la citt\u00e0 di Lanciano nel territorio frentano, nei pressi della costa teatina dei Trabocchi, a met\u00e0 strada tra Chieti e Vasto. La citt\u00e0 vanta una lunga tradizione religiosa, iniziata nel VII secolo d.C. con la venerazione di San Maurizio, il quale avrebbe salvato i lancianesi dall'attacco bizantino, di cui esisteva una chiesa in Largo dei Frentani, poi distrutta nell'800; successivamente nell'VIII secolo si verific\u00f2 nel monastero dei Basiliani di San Legonziano, il famoso Miracolo eucaristico di Lanciano; la chiesa nel 1258 pass\u00f2 ai monaci Francescani, oggi \u00e8 nota come santuario di San Francesco del Miracolo.Nel XIII-XIV secolo sorsero altre chiese: la chiesa di Santa Maria Maggiore sul colle della Civitanova, la prima cattedrale lancianese, dotata curiosamente di doppia facciata, quella trecentesca di Francesco Petrini, che firm\u00f2 il maestoso portale strombato, e l'altra pseudogotica, aggiunta nel XVII secolo insieme a due navate barocche alle originali tre navate gotiche; il tutto fu ripristinato nel 1968 dal soprintendente Mario Moretti, che si cur\u00f2 anche dei restauri aquilani di Santa Maria di Collemaggio, San Silvestro e San Pietro di Coppito, volto a riportare a tutti i costi le chiese allo stato originario medievale.\nOltre Santa Maria Maggiore, vennero erette le chiese di San Nicola di Bari nel rione Sacca, la chiesa e convento di Sant'Agostino, la chiesa di San Giovanni o della Candelora, di cui resta la torre, la chiesa di San Martino e quella di San Lorenzo nel rione Lanciano Vecchio, nonch\u00e9 nel rione Borgo delle chiese di Santa Lucia e la chiesa e convento di Santa Chiara d'Assisi, dotata di fortificazione aragonese nel XV secolo, di cui si conserva un torrione cilindrico sotto le mura. Nel XVIII secolo l'antica cappella di Santa Maria delle Grazie sulla piazza, zona allora periferica di Lanciano, si ampli\u00f2 grazie ai privilegi papali che la elevarono a collegiata, e con nuovi lavori di ricostruzione, divenne l'attuale cattedrale della Madonna del Ponte.\nPoco distante da Lanciano, sulla costa, c'\u00e8 Ortona, la cui presenza cristiana \u00e8 documentata dalle lettere di Gregorio Magno nel V secolo; l'antica chiesa di Santa Maria degli Angeli fu distrutta dai Normanni nell'XI secolo dopo una battaglia avvenuta con i conti Trasmondi di Chieti, nel 1258 ospit\u00f2 le reliquie di San Tommaso Apostolo, riportate dal capitano Leone Acciaiuoli dall'isola di Chio, durante una spedizione militare; da allora Ortona divenne la citt\u00e0 di San Tommaso, la cattedrale fu a lui consacrata. A causa delle gravi distruzioni belliche del dicembre 1943, le chiese oggi si presentano in maniera alquanto manomessa, alcune sono state riedificate daccapo, perdendo l'antico aspetto:\nSulmona, capitale dei Peligni e principale citt\u00e0 della conca peligna, \u00e8 famosa per la presenza del gotico e del barocco di derivazione napoletana. A causa dei terremoti, come quello del 1456, e soprattutto quello disastroso della Majella del 1706, ha perduto gli stili originali, molte chiese sono state riedificate nello stile tardo barocco napoletano, altre sono andate perdute per sempre, come i monasteri di Sant'Ignazio dei Gesuiti e di Sant'Agostino, di cui si conserva il mirabile portale angioino rimontato sulla facciata di San Filippo Neri a piazza Garibaldi.\nLe chiese di maggior pregio, che conservano tuttavia uno stile eterogeneo, come facciata tardo romaniche e gotiche, e interni barocchi, sono la chiesa di San Francesco della Scarpa con il retro rivolto sulla piazza, sede per volere di Carlo d'Angi\u00f2 dei Francescani, poi nei pressi di Porta Napoli la chiesa di Santa Maria della Tomba, una delle parrocchie sulmonesi che meglio si conservano nello stile romanico, poi presso la villa comunale la cattedrale di San Panfilo, con la facciata romanica e il portale gotico (XIV sec) di Nicola Salvitti), e l'interno barocco, ma la cripta romanica, con affreschi e un rilievo della \"Madonna delle Fornaci\".\nSul corso Ovidio, in posizione centrale, prospetta il monumentale complesso della Santissima Annunziata, tra i pi\u00f9 noti alle cronache del Regno di Napoli, la chiesa purtroppo fu ricostruita daccapo in stile barocco napoletano dopo il sisma del 1706, conservando tuttavia preziosi arredi, come la statua della Madonna nella cappella omonima, l'organo ligneo del XVII secolo; mentre l'attiguo palazzo Annunziata conserva una stratificazione di stili, che va dal gotico pieno, la porzione del portale di accesso ai Musei civici, con la torretta dell'orologio, al rinascimentale, con il portale architravato pi\u00f9 piccolo. Meritano interesse anche il monastero di Santa Chiara d'Assisi sulla piazza Garibaldi, rifatto in stile barocco, con il convento sede del Museo diocesano, poi fuori dalle mura l'abbazia di Santo Spirito al Morrone, voluta da Pietro del Morrone.\nVasto \u00e8 l'ultima citt\u00e0 principale d'Abruzzo, al confine col Molise. La presenza cristiana si ha gi\u00e0 dal VI secolo, con la costruzione della chiesa di Sant'Eleuterio, dove oggi sorge la chiesa collegiata di Santa Maria Maggiore, dominata dal monumentale campanile, detto \"Battaglia\", in quanto fu una torre di difesa longobarda. Presso l'antica \"Histonium\", ossia il quartiere di San Pietro, sorse sopra il tempio di Cerere la collegiata di San Pietro, andata purtroppo distrutta con la frana del 1956, e resta solo il magnifico portale gotico di tal Rogerio de Fregenis, che realizz\u00f2 anche il portale dell'ex chiesa di Sant'Agostino, elevata da Giuseppe Bonaparte a insigne collegiata di San Giuseppe, oggi \u00e8 il duomo di Vasto.\nSoprattutto nel Settecento, con privilegi dei priori e dei Marchesi d'Avalos del Vasto, le chiese furono ampliate, alcune costruite x novo:, sicch\u00e9 oggi non si conserva nessun interno romanico, Vasto per questo \u00e8 detta una delle \"citt\u00e0 barocche\" d'Abruzzo; vennero costruite la chiesa della Congrega del Carmine, la chiesa di San Teodoro, la chiesa della Santissima Annunziata, gi\u00e0 dal XIII secolo esisteva il monastero di Santo Spirito dei Celestini, poi riconvertito nel 1819 a Teatro Rossetti, fuori dalle mura a nord fu eretto il convento dell'incoronata, sede dei Cappuccini, a sud invece presso il Piano d'Aragona, la chiesa santuario di San Michele, divenuto patrono di Vasto dopo l'epidemia di colera del 1837.\nChiese dei centri minori\nCampli (TE): questo paese del teramano \u00e8 molto piccolo, conserva tuttavia chiese notevoli grazie a privilegi papali, vescovili e alla presenza della duchessa Margherita d'Austria; le chiese di maggior interesse sono quella di San Francesco, con l'ex monastero sede distaccata del Museo Nazionale d'Abruzzo dell'Aquila, molto bella per il portale romanico di facciata coevo a quello di Sant'Antonio d Padova a Teramo, poi la collegiata chiesa di Santa Maria in Platea sulla piazza principale con la facciata barocca, il campanile medievale, l'altare interno di Sebastiano da Como, la cripta affrescata; il monastero di San Bernardino da Siena voluto da San Giovanni di Capestrano, la chiesa del Battista in contrada Castelnuovo, collegata alla Porta Angioina, e infine la pieve di San Pietro in contrada Campovalano (XI sec).\nCaratteristica di Campli \u00e8 la Scala Santa, un santuario dentro la cittadina, voluto nel XVIII secolo molto simile alla Scala Santa di San Giovanni in Laterano.\nAnche chiamata San Tommaso Becket. Chiesa romanica del XIII secolo, situata nella contrada omonima a confine col il comune di Salle. L'edificio attuale sorge su una pieve gi\u00e0 citata nel IX secolo, ed era circondato da altri edifici monastici ora decadenti. La pianta \u00e8 a tre navate e presenta tre livelli altimetrici, il pi\u00f9 basso all'ingresso, il superiore dall'altare conduce all'abside centrale e presenta una piccola cripta con un pozzo centrale di acqua sorgiva. La facciata a salienti \u00e8 scandita da tre portoni e quattro semicolonne, residuo di un portico mai realizzato, con un rosone centrale e due piccole monofore.\nI portali laterali presentano stipiti e architrave con decorazioni floreali come le monofore sovrastanti mentre l'architrave del portale centrale \u00e8 arricchito da un altorilievo (quasi tuttotondo) dei dodici apostoli con Cristo intronato centrale, dalla notevole qualit\u00e0 scultorea per l'epoca, l'anno 1118 e indicato in basso. All'interno le navate sono divise da colonne composite, a destra, e colonne quadrate, sulla sinistra, \u00e8 presente inoltre una esile colonna monolitica in pietra con capitello corinzio, detta \"colonna santa\", oggetto di venerazione da parte dei fedeli, i cui frammenti venivano asportati vantando propriet\u00e0 taumaturgiche.\nLa chiesa si trova nel centro di Caramanico ha esterni gotici con portale ad arco acuto raffigurante l'incoronazione della Vergine (vedi foto in Storia): colonne composite a tortiglioni e due pilastri pi\u00f9 esterni ornati da edicole con elementi simbolici sorreggono l'architrave la cui iscrizione rivela l'autore, certo Nicolaus Teutonico, e la data di realizzazione, 1476. Al di sopra la sacre raffigurazione: la Vergine ha ai lati Dio Padre e il Cristo, tutte e tre le figure sono intronate e circondate da figure oranti e angeli. Ancora lungo corso Bernardi l'esterno della chiesa mostra sculture di apostoli, pellegrini e cantori, interessante notare gli strumenti musicali quattrocenteschi, liuto e ghironda. Il campanile laterale che si affaccia sulla via \u00e8 una torre in pietra con grande cella campanaria, e una cuspide piramidale aggiunta nel XIX secolo. L'impianto della chiesa \u00e8 rettangolare, con la facciata a salienti, e l'abside posteriore semicircolare.\nL'interno a tre navate si mostra figlio di varie trasformazioni artistiche e causa dei terremoti, tra i quali il grave terremoto della Majella del 1706, che ha costretto il rifacimento barocco. Del primitivo impianto romanico non rimane quasi nulla, se non il rialzo del presbiterio, sotto cui si trova la cripta. Di fronte all'attuale ingresso fu innalzato l'altare pi\u00f9 venerato dell'Assunta, celebrata il 15 agosto, ricco di intarsi lignei dorati, e colonne tortili in pietra della Majella e marmi policromi, esso mostra la volta e i pilastri affrescati con scene tratte dalla \"Vita della Madonna e di Ges\u00f9\": originale \u00e8 la presenza di Dio Padre in cima, l'edicola posta al centro dell'altare, circondata da volti alati di putti, ospitava la statua della Vergine Assunta, dell'XI secolo, posta su prezioso ostensorio di rame dorato, attribuito alla scuola di Nicola da Guardiagrele, trafugata per\u00f2 nel 1950. Lo scultore Nicola D'Antino di Caramanico, famoso per i monumenti abruzzesi fascisti, realizz\u00f2 una copia perfetta, oggi al posto dell'originale.A destra dell'altare dell'Assunta si trova quello del Crocifisso, con una statua lignea del XV secolo, di cui sono possibili scoprire tre momenti della Passione, guardandola da diverse angolature, partendo da sinistra: Cristo sofferente, Cristo in agonia, Cristo morto. A sinistra del portale di accesso c'\u00e8 il battistero del 1572 in legno, finemente lavorato, gli altari laterali incassati in preziose cornici sono del XVIII secolo, presso l'abside si trovano delle tele, il coro ligneo, il grande organo settecentesco.\nLa Chiesa di Santa Maria Maggiore \u00e8 attualmente chiusa al pubblico a causa del cedimento del \"monaco\" nelle volte, verificatosi nella notte del 18 gennaio 2017 e dovuto al peso eccessivo dell'eccezionale nevicata. La Sovrintendenza Regionale ha provveduto alla messa in sicurezza e presto partiranno i lavori per il rifacimento del tetto e i restauri interni.\nPregevole chiesa dei Padri Domenicani (XIII secolo), situata nella parte centrale di Caramanico, in via Vittorio Emanuele. La chiesa appartenne sino al XVIII secolo ai padri Domenicani, quando il monastero fu soppresso, e dedicato ad altri usi, oggi si conserva ancora in parte, posto a strapiombo sulla strada che costeggia il paese, ossia via Umberto I. Attualmente la chiesa \u00e8 sconsacrata, adibita ad auditorium per mostre ed eventi, ma l'interno si conserva ancora molto bene, in un impianto semplice, a navata unica rettangolare, con volta a botte lunettata, trabeazione, e paraste che dividono i lati con le nicchie dove c'erano i santi. L'insieme interno \u00e8 neoclassico, rifatto dopo il sisma del 1706, l'esterno invece si presenta molto ornato, conservando lo stile gotico trecentesco, tanto da essere paragonato per interesse artistico alla collegiata di Santa Maria Maggiore.\nL'esterno ha la facciata quadrata, con il portale centrale gotico ad arco ogivale, a doppia strombatura, con le colonne tortili ed a spina di pesce, e doppia fila laterale di colonne decorate da capitelli compositi. La lunetta doveva essere affrescata. Lo sovrasta ancora il rosone centrale a raggiera, anch'esso decorato da doppia fascia di cerchia colonnata a spina di pesce, mentre la raggiera presenta eleganti intarsi di pietra. Un secondo portale, che ricorda quello della chiesa di San Francesco in Guardiagrele, \u00e8 affacciato su via Vittorio Emanuele, ed \u00e8 pi\u00f9 elaborato dell'altro, decorato da ghimberga superiore in pietra concia, e arco ogivale ornato da colonne tortili. Si conserva parte di un affresco rinascimentale sulla lunetta. Non si esclude che l'ordine di finestre attuale sia posticcio, rifatto sopra quello originale, di cui \u00e8 possibile ammirare un esempio sul retro, una bifora manomessa dagli interventi settecenteschi, e un'altra bifora murata. Nel piazzale retrostante si accede all'ex convento, in stile settecentesco, con ordine regolare di finestre e portale architravato, da cui si accede al giardino dell'ex chiostro, oppure sulla sinistra agli ex appartamenti. Di interesse soprattutto il portale di ingresso, con la cornice in pietra bianca, e chiave di volta ornata da uno stemma.\nIn Piazza Garibaldi, risale al XVI secolo, anche se si ipotizza che possa essere pi\u00f9 antica. La lapide del portale monumentale riferisce del restauro del 1592 voluto dall'arcivescovo di Sulmona Matteo Sammiati, nel XVII secolo furono realizzati ampliamenti, il coro ligneo per volere di Pietro Bottino, produttore di seta locale. Nei lavori di rifacimento dopo il terremoto del 1706, fu modificato il campanile con la costruzione della cuspide a cipolla in stile napoletano, mentre di originale si conserva la nicchia con la statua in pietra del santo, del XII secolo. L'imponente facciata in stile neoclassico ottocentesco, \u00e8 stata ripulita dallo sporco del tempo, ha cornice mistilinea, coronata da quattro paraste che la dividono verticalmente in tre settori. Ai lati ha due eleganti portali settecenteschi, al centro il portale rinascimentale manierista del 1592, caratterizzato da pietra finemente intagliata, con la vivacit\u00e0 delle colonne tortili finemente lavorate a motivi vegetali. \nQuesto portale \u00e8 sormontato da due nicchie nelle quali si trovano le statue dei Santi Pietro e Lucia, con le chiavi del Paradiso e il vassoio con gli occhi del martirio, commissionate da Pietro Bottino, al centro invece c'\u00e8 la statua di San Nicola. L'interno della chiesa \u00e8 a tre navate, divise da doppia fila di pilastri, con due restringimenti ai lati dell'altare, realizzati per ricavarne ambienti come la sacrestia e l'ufficio parrocchiale. Le volte settecentesche sono ornate da intarsi, al rigore neoclassico si sostituisce la grazia dei riccioli e intrecci vegetali rococ\u00f2. Ai lati delle navate ci sono gli altari settecenteschi ornati da stucchi e finti marmi policromi, dedicati a vari santi e ai Misteri del Rosario: spicca il terzo altare a destra dell'ingresso che reca l'icona bizantina della Madonna del Carmine (XIV secolo). Il pulpito pregevole di scuola napoletana \u00e8 intagliato con eleganti fiorami dorati e inquadrati da cornici rinascimentali.La cantoria \u00e8 della met\u00e0 del XVIII secolo, in legno dorato posta sulla controfacciata, e reca scolpiti i tradizionali miracoli del santo di Bari; nelle altre formelle si ripetono motivi pastorali e altri ornamenti barocchi. Di Nicola D'Antino si conserva la statua lignea dell'Immacolata, posta sulla sinistra dell'ingresso, interessanti sono due dipinti ad olio su tela, opera di Donato Teodoro di Chieti: \"Cacciata di Adamo ed Eva dal Paradiso - Cacciata dei venditori dal Tempio\".\nSi trova nella periferia nord-ovest di Caramanico, nella localit\u00e0 San Lorenzo. Il convento fu fondato nel 1590 sopra la cappella di San Lorenzo, vi si celebrarono i capitoli provinciali del 1627, 1632, 1796 e 1821, in seguito fu soppresso con le leggi piemontesi. Nel 1866 fu riacquistato dai Cappuccini, e riconsacrato nel 1901, tornando in piena attivit\u00e0 solo negli anni '60. In quest'occasione si sono svolti dei lavori di restauro, piuttosto compromettenti per la storica struttura, che hanno rovinato la facciata, rendendola moderna, il chiostro del convento invece \u00e8 stato ripristinato, seguendo il modello originale, nel 1985. Il convento \u00e8 una casa di accoglienza per gruppi giovanili, famiglie, comunit\u00e0, essendo un ambiente favorevole alle esigenze dello spirito, nonch\u00e9 per sacerdoti e religiosi che vanno a Caramanico per le cure termali. Dell'antica chiesa dei Cappuccini rimangono il tabernacolo ligneo del 1728, posto sul presbiterio, un pregevole paliotto in cuoio e la pala dell'altare maggiore, opera di Silvestro Buono (1598) ritraente la Gloria di San Lorenzo. Aveva anche altari laterali, ma nel 1740 sono stati ricollocati in varie chiese a Sulmona. La facciata \u00e8 una imitazione di quella che doveva essere sino al XIX secolo, \u00e8 a salienti, terminazione a spioventi, rosone centrale ad oculo, e nartece porticato che immette all'ingresso vero e proprio.\nA Manoppello, appena fuori dal paese (ivi si segnalano le chiese di San Nicola e San Pancrazio Martire) si trova la basilica del Volto Santo, ritrasformata nel 1965 dall'antico convento dei Cappuccini, sede della preziosa reliquia, poi verso Chieti si trova su un colle la gotica abbazia di Santa Maria Arabona, una delle principali abbazie abruzzesi dell'ordine Cistercense.\nTra le numerose chiese di Pescocostanzo spicca la Basilica di Santa Maria del Colle, realizzata nel XII secolo, restaurata ampiamente dopo il terremoto del 1706 in stile barocco, con il soffitto a cassettoni, l'elegante portale e una cappella dedicata al Sacramento; sempre in centro si trova l'antico monastero di Santa Scolastica, pi\u00f9 noto come Palazzo Fanzago, sede delle Clarisse, e sede attuale del Museo del merletto a tombolo; sopra un piccolo colle roccioso che sovrasta Pescocostanzo si trova la cappella di Sant'Antonio abate, cappella dell'antico castelliere del paese.\nA Popoli (PE), presso il punto di incrocio con le tre vie che portavano nell'Abruzzo Teramano, nell'Abruzzo Aquilano sulmontino, e nell'Abruzzo Citeriore di Chieti lungo il fiume Aterno, si ricordano la chiesa di San Francesco dalla facciata gotica, le due chiese gemelle della Santissima Trinit\u00e0 e San Lorenzo, rifatte nel XVIII secolo dopo il sisma del 1706.\nDintorni de L'Aquila\nNei dintorni del capoluogo, nella valle dell'Aterno, si segnalano varie chiesette di elevato interesse artistico: la chiesa di Santa Giusta fuori le mura alle porte di contrada Bazzano, in stile squisitamente romanico, la chiesa di San Michele in contrada San Vittorino, dove si trovano le spoglie del vescovo amiternino Vittorino di Amiternum, la chiesa avrebbe origini longobarde, e fu sede della prima diocesi aquilana insieme alla cattedrale di San Massimo di Forcona, i cui resti si trovano in contrada Civita di Bagno; poi ancora di valore il santuario della Madonna di Roio a Poggio di Roio, edificato per un miracolo avvenuto nel XVI secolo, il convento di San Giuliano voluto da San Giovanni da Capestrano, sede di una ricca biblioteca. Presso contrada Paganica si segnalano la parrocchia dell'Assunta, la chiesa barocca dell'Immacolata Concezione, il monastero delle Clarisse di San Bartolomeo, e sopra la parte pi\u00f9 elevata dove sorgeva il castello, la chiesa di Santa Maria del Presepe. Presso il cimitero si trova una chiesa romanica che si conserva perfettamente, l'ex collegiata di San Giustino, mentre lungo la strada per Assergi si trova incastonato nella montagna rocciosa il santuario della Madonna d'Appari, con gli interni completamente affrescati da un pittore imitatore di Saturnino Gatti, uno dei pi\u00f9 celebri pittori rinascimentali aquilani\nInfine ad Assergi si segnalano la parrocchiale di San Franco o dell'Assunta, in stile romanico, e verso Campo Imperatore il santuario di San Pietro della Jenca, la cappella di San Franco, e la chiesetta della Madonna della Neve, presso l'hotel \"Campo Imperatore\"\nNella vallata dell'Aterno e nella piana di Navelli si trovano vari altri tesori medievali. Il comune di Fossa, appena fuori dalle mura, conserva la preziosa chiesa di Santa Maria ad Cryptas, restaurata nel 2019, con un importante ciclo di affreschi duecenteschi, paragonato a quelli dell'abbazia di Santa Lucia di Rocca di Cambio (AQ) e dell'oratorio di San Pellegrino di Bominaco (AQ).\nNei pressi, nel comune di Ocre, sono da segnalare il convento di Sant'Angelo arroccato su uno sperone roccioso, e il monastero di Santo Spirito, una fortezza risalente al XII secolo, oltre alle chiese del paese: la parrocchia di San Giacomo, le chiese di San Panfilo e San Martino.\nAncora danneggiata dal terremoto del 2009, presso Sant'Eusanio Forconese, \u00e8 la basilica collegiata di Sant'Eusanio Martire, del XIII secolo, con una bella cripta ancora conservata, l'interno tardo rinascimentale, ornato da affreschi di Saturnino Gatti. Presso Fontecchio si conserva invece l'ex monastero di San Francesco d'Assisi in contrada San Pio, dagli interni barocchi, e dall'ex monastero recentemente restaurato e adibito a sala convegni.\nDopo Rocca di Cambio con l'abbazia di Santa Lucia, riaperta nel 2018, con il ricco corredo di affreschi duecenteschi, nella vallata di Navelli e San Pio delle Camere si segnalano la chiesa di San Nicola in Prata d'Ansidonia con un antico ciborio romanico proveniente dalla chiesa di San Paolo di Peltuinum, eretta nel IX secolo nel sito archeologico di \"Peltuinum\", lungo il tratturo magno.\nBominaco, nel comune di Caporciano, \u00e8 ormai famosa per la presenza dell'antico monastero di Santa Maria Assunta, devastato nel 1423 da Braccio da Montone durante la guerra con L'Aquila, di cui restano intatte le chiese: la chiesa di Santa Maria Assunta dall'elegante aspetto romanico, e l'oratorio di San Pellegrino con ricco corredo di affreschi duecenteschi, ritenuto la \"Cappella Sistina d'Abruzzo\"; il ciclo \u00e8 stato datato 1263, tra le opere oltre alle storie della vita di Ges\u00f9, c'\u00e8 il \"calendario Bominacese\", che offre spunto di riflessione sulla vita liturgica di quell'epoca, quando il cenobio dipendeva dalla diocesi di Valva (Sulmona).\nPresso Rocca Calascio s segnala l'oratorio rinascimentale ottagonale di Santa Maria della Piet\u00e0, mentre a Calascio paese si trovano le barocche chiese di San Nicola di Bari e di San Francesco o della Madonna delle Grazie, che conservano ancora l'impianto romanico della facciata quadrata secondo il modello aquilano, con il portale preceduto da portico.\nVarie sono le cappelle campestri rinascimentali, edificate sulla via del tratturo Magno che da L'Aquila va alla Puglia, presso Navelli si trovano le chiese di Santa Maria di Centurelle (comune di San Pio delle C.), di Santa Maria delle Grazie a Civitaretenga, di Santa Maria delle Grazie nel territorio di Navelli, di Santa Maria in Cerulis, quest'ultima importante abbazia del XII secolo; scendendo verso Capestrano nella valle del Tirino si trova l'abbazia di San Pietro ad Oratorium, all'interno di un bosco, anch'essa dotata di ricco corredo pittorico dai caratteri bizantini, alla stessa maniera della chiesa di Santa Maria di Cartignano presso Bussi; questa chiesa per\u00f2 presso la facciata contiene un raro rilievo, il cosiddetto \"quadrato del Sator\" che recita \"sator arepo tenet opera rotas\".Nei dintorni di Capestrano si trova anche il monastero di San Francesco, fatto erigere da San Giovanni di Capestrano, con ricca biblioteca\nValle Subequana e confini laziali\nVi si trovano le chiese di Santa Maria Assunta, sede della collegiata di Castel di Ieri, poi il convento di San Francesco in Castelvecchio Subequo, dall'aspetto barocco, ma con una cappella dagli affreschi rinascimentali. Pare che San Francesco stesso si rec\u00f2 a Castelvecchio, volendo la costruzione del cenobio. In Gagliano Aterno si conservano le chiese di San Martino con ricco portale gotico a ghimberga, e la chiesa monastero di Santa Chiara, sede del Museo dell'orso.\nNel territorio di Carsoli, al confine della Marsica, si segnala la chiesa di Santa Maria in Cellis (1132), con portale e amboni romanici, presso Rocca di Botte e Pereto, nel bosco sorge il santuario della Madonna dei Bisognosi, anch'esso con affreschi rinascimentali nelle cappelle, e presso l'arco trionfale dell'abside il \"Giudizio Universale\".\nMonasteri e abbazia romaniche\nLa religione cristiana in Abruzzo \u00e8 una delle componenti fondamentali, gi\u00e0 dai primi tempi dei martiri, che impiegavano la propria vita per predicare la fede cattolica, venendo accettata dalla popolazione, la quale costru\u00ec all'istante edifici adibito al loro culto. Per questo esempio si ricorda la costruzione della Basilica concattedrale valvense di San Pelino da Brindisi, rifatta per\u00f2 nell'VIII e nel 1000 dopo il saccheggio del 937, seconda sede della diocesi di Sulmona Valva. Anche per San Panfilo da Sulmona, bench\u00e9 non martirizzato, in quanto primo vescovo della citt\u00e0, gi\u00e0 nel VII secolo esisteva una cappella a lui dedicata, ampiamente rifatta dall'abate Trasmondo nel Mille.\nPer la presenza di chiese gi\u00e0 adibite al culto cristiano, si hanno gli esempi di Penne, Vasto e Guardiagrele. Per la prima la fondazione della diocesi \u00e8 dovuta alla figura semi-leggendaria di San Patras, discepolo dell'apostolo Pietro, che in pellegrinaggio raggiunse la citt\u00e0 dei Vestini. Tuttavia con il martirio di San Massimo Levita di Aveia nel III secolo, quando nel IX secolo le sue reliquie vennero trasportate a Penne da Castiglione della Pescara (oggi Castiglione a Casauria) presso il tempio sacro eretto sull'altura del tempio di Diana, ossia la Cattedrale della Beata Vergine degli Angeli, poi di San Massimo Levita, Penne pot\u00e9 avere completamente il suo punto di riferimento religioso.\nA Guardiagrele invece gi\u00e0 dal V secolo vennero costruite, sopra templi romani, le chiese di San Donato (oggi San Nicola) e di San Silvestro, e Vasto insisteva la chiesa di Sant'Eleuterio a Castello Gisone, sopra cui oggi sorge la parrocchia di Santa Maria Maggiore. Come gi\u00e0 spiegato, il romanico in Abruzzo procedette a fasi alterne, e speriment\u00f2 varie caratteristiche differenti in base alla conformazione territoriale. Ad esempio a L'Aquila si utilizz\u00f2 la pietra calcarea locale giallognola, o quella bianco-rossiccia di Sassa, ricorrente nelle facciate di Santa Maria di Collemaggio e della fonte delle 99 cannelle; oltretutto occorre tener conto del fatto che le chiese furono ricostruite, insieme ai palazzi, a pi\u00f9 riprese, bench\u00e9 si possa notare che il romanico aveva raggiunto da subito una piena caratterizzazione, seguendo il modello romano e umbro. Il 1308 \u00e8 l'anno del completamento del portale di facciata della chiesa di Santa Maria Paganica del Quarto Santa Maria, esso mostra la caratteristica forte strombatura a colonnine caratterizzate da capitelli finemente lavorati a motivi fitomorfi, e la lunetta con il bassorilievo centrale della Madonna col Bambino, mentre altri portali, come quelli di Collemaggio, Santa Giusta, San Marciano, vennero ornati da affreschi del XV-XVI secolo.\nLe facciate delle altre chiese risalgono alla ricostruzione post sisma del 1349, alcune come quella della chiesa di San Silvestro mostrano un'impronta decisamente pi\u00f9 gotica, seguendo lo stile umbro del gotico internazionale italiano di Assisi.Il romanico della Majella e della Valle Peligna si avvalse sempre dell'uso della pietra, subendo influenze napoletane, ma anche una caratterizzazione a s\u00e9 stante per quanto riguarda la lavorazione dei preziosi amboni abbaziali della bottega di Guardiagrele dei maestri Nicodemo, Roberto e Ruggero; tuttavia rimase sempre la caratteristica comune dell'impianto con facciata a salienti, croce latina o impianto rettangolare, abside semicircolare, facciata a salienti, un portale centrale, o tre, dei quali maggiore doveva essere sempre quello centrale, e in asse con uno o pi\u00f9 rosoni radiali. Ne sono ancora esempio le abbazie di San Liberatore alla Majella, la chiesa di San Panfilo a Sulmona prima dei sostanziali rifacimenti trecenteschi e quattrocenteschi, la chiesa di Santa Maria della Tomba e quella di San Francesco della Scarpa dei Frati Minori, di cui resta l'esempio del portale della \"Rotonda\" prospettante sul Corso Ovidio.\nNel pescarese il romanico interess\u00f2 i centri di Moscufo, Pianella, Citt\u00e0 Sant'Angelo, Loreto Aprutino, anche se oggi soltanto alcuni esemplari sono ben riconoscibili, l'abbazia dei SS. Giovanni e Vincenzo a Turrivalignani, la chiesa di Santa Maria Maggiore fuori le mura a Pianella, e la chiesa di Santa Maria del Lago di Moscufo. L'impiantistica rimane la stessa, cambia l'uso del materiale, non pi\u00f9 pietra calcarea, ma ciottoli di fiume e laterizio in conci lavorati, alternati alla pietra bianca per le cornici dei portali, dei rosoni, degli amboni, dei cibori e degli altari.Stessa cosa pu\u00f2 dirsi per il romanico teramano, di cui si conservano alcuni esempi a Teramo (Duomo di Santa Maria Assunta, chiesa di Santa Caterina, chiesa di San Luca, ex monastero di San Giovanni a Scorzone, il convento dei Cappuccini, e la facciata antica del monastero di Sant'Angelo delle Benedettine, trasformato selvaggiamente in stile neogotico da Francesco Savini negli anni '30, quando era ormai conosciuto come il santuario della Madonna delle Grazie), poi ad Atri, con la pianta del Duomo di Raynaldo d'Atri (il portale maggiore \u00e8 del 1305), Morro d'Oro, Sant'Omero, Notaresco, di cui si hanno i bellissimi esemplari della chiesa di Santa Maria di Propezzano, della chiesa di San Clemente al Vomano, della chiesa di Santa Maria a Vico, insieme ad altri complessi abbaziali della Valle delle Grandi Abbazie, come Santa Maria di Ronzano, San Giovanni ad Insulam (Isola del Gran Sasso), San Salvatore di Canzano.\nNel chietino si conservano gli esemplari dell'abbazia di San Giovanni in Venere, fondata nel 1000, la citt\u00e0 di Chieti doveva avere l'originario impianto della Cattedrale di San Giustino in stile romanico, ma a causa di vari rifacimenti, essa si presenta in uno stile misto, poi a Lanciano la storica facciata volta su via Garibaldi della chiesa di Santa Maria Maggiore, prima che l'asse fosse completamente ruotato verso l'abside nel 1317 dall'architetto Francesco Petrini, e infine presso la Majella orientale il borgo di Guardiagrele, di cui resta l'esempio della facciata monumentale con torre campanaria centrale del Duomo di Santa Maria Maggiore, eretta alla stessa maniera di altre chiese quali quella di San Pietro in Alba Fucens, nella Marsica, caratteristica non estranea ai primi cenobi benedettini sorti in tutto l'Abruzzo nel IX secolo, dotati di torri di guardia e di protezione dagli attacchi ungari e saraceni, che erano assai frequenti all'epoca.L'uso della torre fortificata infatti comparve anche nei nuovi monasteri cistercensi, quali quello di Santa Maria di Casanova nella valle omonima, di Santo Spirito d'Ocre presso Fossa e Santa Maria Assunta a Bominaco.\nIl Duomo di Teramo, rifatto nel 1168 e consacrato a San Berardo da Pagliara e Santa Maria Assunta dal 1933, quando si conclusero i restauri che vollero riportare alla luce il romanico dal barocco settecentesco, risale al 1158, quando iniziarono i lavori di rifacimento dopo che la storica cattedrale di Santa Maria Aprutiense in Largo Torre Bruciata venne distrutta dal Conte Roberto di Loritello. La caratteristica di questa chiesa, dallo stile misto, \u00e8 l'impianto classico a pianta a croce latina, leggermente curvata, con interno a tre navate sostenute da robusti pilastri quadrati, poggianti su pulvini, e dall'arco trionfale che introduce all'altare. L'elemento principe romanico \u00e8 il portale di Diodato Romano, realizzato seguendo gi\u00e0 lo stile gotico, per la presenza della svettante ghimberga che arriva sino alla sommit\u00e0 della facciata, inglobando il portale romanico strombato ad arco a tutto sesto, e il rosone ad oculo in asse.\nPresso Chieti si conserva in stile romanico-gotico, bench\u00e9 con evidenti rifacimenti tardo ottocenteschi in stile revival, la chiesetta della Madonna del Tricalle, edificata sopra la struttura circolare del tempio di Diana Trivia (primi anni del XIV secolo). Ad Atri, come detto, c'\u00e8 la Basilica cattedrale di Santa Maria Assunta consacrata nel 1100, celebre per il portale di Raynaldo d'Atri e Raimondo del Poggio, che mostra una strombatura pi\u00f9 lieve. Alla met\u00e0 del XIV secolo in citt\u00e0 risalgono i complessi di San Domenico o San Giovanni, e di Sant'Agostino, con il portal realizzato, insieme a quello di Santa Maria Nuova di Cellino Attanasio, da Matteo Capro da Capua. Presso Giulianova si conserva il notevole esemplare della chiesa di Santa Maria a Mare, con il portale sempre di Matteo Capro, decorato con segni enigmatici.In Guardiagrele oltre al duomo con il portale strombato ad arcata ogivale e gruppo scultoreo di Nicola da Guardiagrele dell'Annunciazione, si conserva la facciata della chiesa di San Francesco, dal portale a cornice a spina di pesce e tralci vegetali, incassato in una ghimberga gotica. La chiesa di Santa Maria Maggiore di Lanciano invece risulta il complesso e articolato esito del rifacimento intorno al 1317, dell'intero impianto. L'antica facciata romanica, di cui resta un arco ogivale del portico, che precede il portale romanico vero e proprio con arco a tutto sesto e decorazione vegetale, prospetta su via Garibaldi, e la facciata trecentesca era l'abside dell'impianto di met\u00e0 XIII secolo, eseguito con i contrafforti e le finestre tipiche dei cenobi cluniacensi. La facciata fu rifatta da Francesco Petrini da Lanciano, come testimonia l'epigrafe della lunetta del portale maggiore, che risulta essere il trionfo dell'interpretazione abruzzese dell'area Citeriore, della scultura gotica francese, che gi\u00e0 aveva fatto la sua comparsa nell'area con Nicola Mancino da Ortona, che realizz\u00f2 i portali di San Tommaso nella citt\u00e0, e di Santa Maria in Civitellis a Chieti.\nSul fianco di via Garibaldi, \u00e8 da notare anche il portale che attualmente consente l'accesso alla chiesa, frutto di maestranze pugliesi, forse di Castel del Monte, dato che l'aspetto \u00e8 molto simile al castello ottagonale federiciano, segno che la citt\u00e0 di Lanciano, essendo sin dall'epoca angioina molto importante al livello commerciale, attraesse a s\u00e9 anche maestranze e culture diverse che andavano oltre il confine regionale.\nAndando a Ortona, si conserva la Cattedrale di San Tommaso Apostolo, anche se in uno stile piuttosto artificioso e impoverito dell'originale fasto ante distruzione del 21 dicembre 1943. La chiesa esisteva sin dal XII secolo, fu ampliata con il portico ad archi ogivali e i due portali di Nicola Mancino, unici elementi medievali, dato che il corpo della cattedrale fu rifatto ampiamente dopo il saccheggio turco del 1566 in stile barocco.\nA Sulmona si conserva la mirabile facciata del Palazzo Annunziata, facente parte del complesso della Santissima Annunziata sul Corso Ovidio, terminata nel 1320, anche se rimaneggiata pi\u00f9 volte a causa dei terremoti del 1456 e del 1706. Rappresenta il trionfo del gotico abruzzese internazionale. La parte pi\u00f9 antica del palazzo \u00e8 il settore con la Porta dell'Orologio; tale orologio fu installato nel XVI secolo; il portone presenta come elementi decorativi la statua di San Michele, due coppie di colonne per lato che si prolungano oltre i capitelli, attorcigliandosi in simmetriche volute, per poi assottigliarsi e terminare in rosoncini.&lt;br&gt;Di poco superiore c'\u00e8 la trifora ornata da colonnine tortili poggianti su leoni accovacciati e statuine a tutto tondo; presso gli stipiti sono raffigurate le Quattro Virt\u00f9, sul lato opposto il simbolo dell'Agnello Mistico dentro una raggiera, sostenuta da due angeli. Al di sopra \u00e8 posto lo stemma civico.&lt;br&gt;La parte centrale del palazzo \u00e8 di stampo rinascimentale; il portale principale d\u00e0 accesso alla Cappella del Corpo di Cristo, adornato da ghirlande, festoni, timpani, volute, figure animali di rettili e uccelli, nella parte mediana ci sono due piedritti con due tondi e un gruppo scultoreo della \"Madonna col Bambino tra angeli\". Il portale \u00e8 sovrastato da una bifora con due angeli che sorreggono lo stemma del Pio Ente della Casa Santa dell'Annunziata, decorato da motivi a candelabra e ricchi trafori.&lt;br&gt;L'ultima parte laterale del 1519-22 possiede un portale abbastanza classico, privo di timpano e di ridotte dimensioni; entro due tondi posti nei pennacchi sono rappresentati l'Angelo Gabriele e la Vergine. Nella base dei piedritti c'\u00e8 lo stemma dell'Annunziata, e presso i pilastri i Quattro Dottori della Chiesa Gregorio Magno, Bonaventura, Sant'Agostino e San Girolamo.\nAltri portali di pregio abbastanza conservati a Sulmona, sono quelli realizzati dallo scultore Nicola Salvitti, ossia della Cattedrale di San Panfilo, a forma di edicola votiva, con due colonne laterali terminanti a lanterna, ospitanti i santi patroni, poi di Santa Maria della Tomba, e di Sant'Agostino, che si rif\u00e0 al gotico duecentesco degli Angioini di Napoli, oggi rimontato nella facciata della chiesa di San Filippo Neri.A Vasto, a causa di vari rifacimenti nel XVII-XVIII secolo da parte della famiglia d'Avalos per ostentare il pregio della citt\u00e0, nonch\u00e9 per i dettami dei due rettori delle collegiate di Santa Maria Maggiore e San Pietro, oggi dell'architettura romanico-gotica si conservano solo due esemplari: il portale del Duomo di San Giuseppe, anticamente chiesa di Sant'Agostino, e quello della facciata di San Pietro, unico elemento lasciato in piedi dopo le demolizioni necessarie dovute alla frana del 1956 che interess\u00f2 il costone a mare, del centro storico del quartiere Guasto d'Aimone.\nIl portale di San Pietro \u00e8 ascrivibile a una scuola relativa a quella di Francesco Petrini di Lanciano, che firm\u00f2 altri portali in citt\u00e0 quali quello di Sant'Agostino e il rosone della chiesa di Santa Lucia, quello del duomo di San Leucio di Atessa nel 1312, e quello del Duomo di Larino nel 1319. Questa scuola pare che ebbe committenze anche ad Agnone nell'alto Molise, come dimostrerebbe il portale della chiesa di Sant'Emidio. A parere di altri questa bottega non ebbe radici profonde nel territorio abruzzese, come quella del Petrini, dato che questi portali hanno chiara impronta laziale-reatina, visto che il maestro che realizz\u00f2 la facciata di San Pietro, \u00e8 Rogerio da Fregene, il quale forse lavor\u00f2 anche a quello della chiesa di Sant'Agostino\nElenco parziale delle basiliche e cattedrali:\nMonasteri, eremi e abbazie.\nNell'ambito chiesastico dunque, nel IX-X secolo abbiamo la fioritura dei grandi monasteri benedettini e poi cistercensi, quali l'abbazia di San Clemente a Casauria, la chiesa di San Clemente al Vomano, la chiesa di Santa Maria di Propezzano, l'abbazia di San Pietro ad Oratorium, il complesso benedettino di Santa Maria a Bominaco con il celebre pittoresco oratorio di San Pellegrino. Ma moltissimi altri furono i monasteri, oggi non pi\u00f9 esistenti, che vennero fondati, testimoniati dei regesti dei monasteri di Farfa, San Vincenzo al Volturno e Montecassino, che prima dell'872, con la fondazione di San Clemente a Casauria, si spartivano il territorio ecclesiastico abruzzese. A causa, dunque dei rifacimenti, soprattutto a partire dall'XI-XII secolo con l'ingresso dell'arte romanica, non \u00e8 possibile stabilire con certezza quale fosse il tipico stile dell'epoca franco-longobarda, e restano solo scarne testimonianze da documenti, come ad esempio la presenza di un pavimento a mosaico presso la chiesa di San Maurizio a Lanciano, stessa presenza riscontrata a Santo Stefano in Rivomaris, on in torri di avvistamento, comunque restaurate e manomesse nei secoli successivi alla loro costruzione.\nL'architettura ecclesiastica primaria, come si \u00e8 visto, specialmente durante la ricostruzione delle antiche citt\u00e0 romane di Teate, Histonium, Interamnia, Anxanum, durante l'arrivo dei Longobardi e poi dei Franchi, si \u00e8 mostrata attraverso la conversione degli antichi templi pagani in cenobi e cappelle votive dedicate alla Madonna, a San Michele Arcangelo (protettore dei Longobardi), a Santissimo Salvatore, o a San Pietro. E questi sono gli esempi della chiesa di San Giorgio, poi San Biagio di Lanciano, eretta sopra il tempio di Minerva (altri esempi in citt\u00e0 si hanno con la chiesa di Santa Lucia sopra Giunone, Santa Maria Maggiore sopra Apollo), San Paolo di Chieti sopra il tempio dei Dioscuri, Santa Maria Aprutiensis in San Getulio sopra la domus romana del I secolo, San Pietro di Vasto sopra Cerere, Santa Maria Intus di Sulmona (oggi San Gaetano). Insomma, non solo per i centri, ma la colonizzazione e la riconversione cristiana degli antichi templi si sparse anche in quei piccoli santuari presenti lungo i tracciati antichi della via Valeria, della via Claudia Nova, della via Traiana, come ad esempio \u00e8 stato dimostrato per Santa Maria a Vico nel teramano, da Francesco Savini e confermato dal Moretti\nParlando del romanico, si svilupp\u00f2 in Abruzzo nel XII secolo circa, quando i monasteri, danneggiati da incursioni e da terremoti, dovettero essere restaurati. Dal \"Chronicon Casauriense\" di San Clemente si pu\u00f2 ben comprendere il periodo di ricostruzione dell'abbazia da parte dell'abate Trasmondo, che nel 1075 volle restaurare questo cenobio, insieme alla Cattedrale di San Panfilo a Sulmona e alla Basilica di Corfinio. A questo periodo risale la facciata monumentale con il portico ad arcate che precede l'ingresso dato da tre portali, riccamente scolpiti con le scene di vita iniziale del monastero, che rievocano la sua fondazione da parte di Lotario II.Dall'esempio di Casauria, uno dei pi\u00f9 eminenti del romanico abruzzese, questo stile si diffuse, in maniera piuttosto eterogenea in tutto l'Abruzzo oggi conosciuto. Nel territorio della Majella i monasteri vennero restaurati con la pietra bianca della montagna, venendo arricchiti nell'ambito scultoreo e monumentale seguendo le orme dei monasteri di Roma e della Lombardia, con impianti rettangolari ad abside posteriore semicircolare, facciata tripartita ornata da archetti, lesene logge cieche, e portali a tutto sesto con lunette riccamente decorate, e grandi torri di guardia come campanile.\nPer quanto \u00e8 possibile desumere dalle chiese, che ancora in parte conservano l'aspetto romanico, lo stile della Majella si differenzi\u00f2 notevolmente dalle altri correnti romaniche de L'Aquila, di Teramo e di Chieti. Nel teramano venne impiegata sia la pietra che il mattone, e il romanico risent\u00ec dell'influsso umbro-marchigiano, come \u00e8 visibile dalla facciata della Cattedrale di San Berardo a Teramo, dalla chiesa dei Cappuccini e, prima del suo restauro neogotico, dal santuario della Madonna delle Grazie, in cui l'impianto della facciata era o a salienti, tripartito da pilastri, oppure a coronamento orizzontale dalla forma quadrata, con ampio nartece di base porticato, e oculo centrale, solitamente ornato da rosone. Romanica \u00e8 anche la facciata della Basilica di Santa Maria Assunta di Atri, che rappresenta il pi\u00f9 felice esempio del tardo-romanico teramano (XIII secolo), che \u00e8 a coronamento orizzontale, quadrata, con portale a tutto sesto strombato, che riporta gi\u00e0 quelle decorazioni a tralci e fitomorfe pi\u00f9 care allo stile gotico, cos\u00ec come la decorazione molto fine ed elaborata della raggiera del rosone.\nDel romanico a Chieti in provincia si hanno pochi esemplari, poich\u00e9 la citt\u00e0 fu pi\u00f9 volte ricostruita, sino alla completa trasformazione barocca, bench\u00e9 l'antica Cattedrale di San Giustino, riconsacrata nel 1069, all'epoca avesse dovuto mostrare un aspetto romanico, insieme a Sant'Agata dei Goti, San Giovanni di Malta e Santa Maria sopra San Pietro. Lo stesso vale per Ortona, anche se la martoriata Cattedrale fu pi\u00f9 volte distrutta e ricostruita fino al restauro del 1949, e oggi restano i pochi resti della basilica di San Marco in contrada San Donato, del IX secolo. Tra gli esempi pi\u00f9 rivelanti figura l'abbazia di San Giovanni in Venere sulla costa dei Trabocchi, fondata dall'abate Trasmondo II di Chieti, molto importante per comprendere l'eterogeneit\u00e0 del romanico abruzzese, poich\u00e9 mostra chiari influssi d'arte siculo-pugliese, specialmente per quanto concerne la triplice abside semicircolare, con motivi decorativi del tutto assenti nelle altre abbazie abruzzesi, che rievocano paesaggi d'Oriente. Tipicamente abruzzese invece \u00e8 il \"portale della Luna\" della facciata, dove \u00e8 rappresentata la \"Deesis\", insieme a delle scene dell'Antico Testamento, in un conglomerarsi di personaggi e natura tipico della regione.Nella Marsica, a causa dei disastrosi terremoti, l'ultimo del 1915, resta poco dell'architettura antica, sia romanica, che gotica o barocca, e i pochi esempi rimasti sono la Basilica dei Santi Cesidio e Rufino, in particolare il \"portale degli Uomini\", posto sul lato Piazza Umberto I di Trasacco, la facciata della chiesa di San Giovanni di Celano, la chiesa di San Pietro d'Albe ad Alba Fucens e l'interno della chiesa di Santa Maria in Valle Porclaneta a Rosciolo dei Marsi. Si tratta di un romanico molto simile a quello della Majella, ma che riprende pi\u00f9 che altro il romanico laziale, e soprattutto quello aquilano, per lo stile delle facciate, dei portali e delle rose.\nParlando del romanico aquilano, costituisce un caso a s\u00e9, che ha fatto scuole per i centri limitrofi della valle d'Aterno e del Gran Sasso. La presenza di chiese \u00e8 attestata sin dalla fondazione della citt\u00e0 nel 1254, anche se a causa della distruzione di Manfredi di Svevia nel 1259, e del terremoto del 1349, si possono avere solo delle idee sullo stile primario dei principali edifici religiosi del centro. Lo stesso vale per il monumento simbolo del romanico abruzzese e aquilano: la Basilica di Santa Maria di Collemaggio, completata nel 1288, ma sicuramente pi\u00f9 volte restaurata. Dunque il romanico a L'Aquila prese avvio molto tardi, e risent\u00ec sicuramente degli influssi del nascente gotico. E la differenza tra questo romanico e quello di chiese di villaggi gi\u00e0 esistenti prima della fondazione, come Camarda, Paganica, Arischia e Bazzano, \u00e8 molto evidente in templi come la chiesa di San Giustino extra moenia di Paganica o la chiesa di Santa Giusta fuori le mura di Bazzano: il romanico \u00e8 molto pi\u00f9 sobrio, che si addice alle piccole chiese, con un semplice portale a tutto sesto lunettato, e una rosa di dimensioni minuscole, ma comunque molto ben ornata nella raggiera, tanto che si \u00e8 parlato di collegamento con le altre strutture della chiesa di San Paolo di Peltuinum, dell'oratorio di San Pellegrino con la chiesa di Santa Maria a Bominaco, dell'abbazia di San Pietro ad Oratorium a Capestrano; lo stesso vale per Santa Giusta fuori Bazzano, risalente al XII-XIII secolo, mostrante tutti i tipici aspetti dell'antico romanico abruzzese primario.L'Aquila invece, nelle facciate di Collemaggio, di Santa Maria Paganica, di San Silvestro, di San Pietro di Coppito (post restauro 1974), di Santa Giusta, di San Marciano, di San Pietro di Sassa, di Santa Maria di Roio, Santa Maria di Forfona, mostra lo stesso schema, adottato anche nelle chiese di alcune frazioni, di cui si parler\u00e0: una facciata quadrata a coronamento orizzontale di archetti pensili, suddivisa da cornici, con una grande rosa centrale a raggiera a colonnine tortili che culminano in un piccolo cerchio baricentrico, e portale fortemente strombato ad arco a tutto sesto, con doppia cornice, e lunetta ornata da affreschi oppure da sculture, come nei casi di San Silvestro, Santa Maria di Roio e Santa Maria Paganica, che solitamente rappresentano l'incoronazione della Vergine col Bambino.\nElenco parziale:\nCastelli e torri.\nIl castello abruzzese dalle origini all'epoca angioinaI primi incastellamenti ufficiali dei centri d'Abruzzo ci furono con l'arrivo dei Normanni nell'XI secolo, i quali edificarono delle fortezze vere e proprie sopra i villaggi sorvegliati dalla torre di controllo longobarda. Ad un paesaggio costantemente mutevole, come quello abruzzese, corrisponde una non comune variet\u00e0 di tipi e forme di architettura fortificata diffusi nel territorio, qualificato da singolari rielaborazioni di modelli importanti, e da espressioni del tutto originali. Si parla del castello di Rocca Calascio o del Forte spagnolo dell'Aquila, il primo sorto nell'epoca normanna come presidio centrale fortificato sopra un borgo, il cui elemento pi\u00f9 antico \u00e8 la torre quadrata centrale, o maschio, mentre le torri angolari a scarpa sono pi\u00f9 tarde, del XV-XVI secolo, costruite durante la dominazione mediceo-farnesiana; il forte Cinquecentesco \u00e8 un caso del tutto particolare per la citt\u00e0, poich\u00e9 si adottarono tecniche innovative da parte dell'architetto Pedro Luis Escriv\u00e0 (1534), e venne edificato come presidio militare per contrastare eventuali attacchi dei cittadini contro i nuovi dominatori spagnoli, piuttosto che elemento costituente del tessuto edilizio ed economico sociale della citt\u00e0.\nNumerose sono le torri isolate nei boschi e nelle montagne abruzzesi, quasi tutte di origine medievale (Torre della Fara, Torre di Goriano Valle, Torre di Beffi Vecchio, la Torre di Sperone Vecchio, Torre di Forca di Penne), dall'impianto quadrangolare, circolare o poligonale (come la torre del Castello Piccolomini di Pescina, o del Castello Mediceo di Capestrano), usate come punti di avvistamento. Con il sopraggiungere di nuove esigenze tattiche, le torri dapprima isolate, sono divenute elementi di pi\u00f9 ampie e articolate fortificazioni. Si parla del sistema di fortificazione militare delle coste del Regno di Napoli voluto da Carlo V d'Asburgo, e poi dal successore Duca D'Alba, che ad intervalli regolari e in base alla caratteristica orografica del territorio (alture, punti aspri e difficilmente conquistabili dal mare), eresse varie torri di guardia per prevenire attacchi via mare (tipo da Venezia) da pirati turchi. In Abruzzo soprattutto nella costa teramana si hanno le torri meglio conservate (Torre della Vibrata, del Vomano, la torre Carolina di Martinsicuro); il punto divisorio dei \"due Abruzzi\" costituito dalla foce della Pescara,m presso l'antica citt\u00e0 romana di \"Aternum\" rifatta nel XIII secolo attorno a un sistema fortificato bizantino-longobardo, fu ampiamente fortificato dal 1510 al 1563 ca. dal Duca D'Alba sotto il progetto di Eraldo di Balreduc, e venne cos\u00ec edificato il mastodontico fortino del Pescara, a pianta trapezoidale irregolare, con sette grandi bastioni lanceolati, cella stessa tecnica del Castello Cinquecentesco dell'Aquila, che racchiudeva in sostanza il piccolo abitato di Pescara, l'attuale quartiere Porta Nuova, posto a sud del fiume, bench\u00e9 all'epoca fosse quasi completamente abitato da una parte dai militari alloggiati nelle casermette, e dall'altro parte del forte, a nord del fiume, dalla caserma di guardia con la gabella del dazio del sale.\nTra le torri pi\u00f9 antiche dell'Abruzzo c'\u00e8 quella del paese di Castel di Ieri (AQ), mentre uno degli esempi pi\u00f9 tardi di torri di guardia, anche se in questo caso a carattere monumentale e di sorveglianza del passaggio dei pastori sul tratturo, \u00e8 la torre Medicea di Santo Stefano di Sessanio, eretta nel XV secolo. Pi\u00f9 rare sono gli esempi di torri cintate, ossia \"dongioni\" collegati alla cerchia muraria del paese, erette per la propria estrema difesa, di cui l'esempio migliore \u00e8 la Torre di Introdacqua (AQ).La torre unita al castello-recinto invece, come si \u00e8 detto, ha origini molto antiche: tale torre puntone, a pianta quadrata, irregolare o pentagonale, era posta a monte del recinto fortificato, quasi sempre a forma triangolare, bench\u00e9 esistano eccezioni quali il castello recinto di Fagnano, il castello di Barisciano, il castello di Ocre. L'esempio pi\u00f9 felice, ancora in piedi bench\u00e9 gravemente danneggiato nel marzo 1424 dalle truppe di Braccio da Montone durante l'assedio dell'Aquila \u00e8 il castello di San Pio delle Camere, a pianta triangolare, con le torri laterale, ancora in parte riconoscibili, e la grande torre puntone parallelepipeda; il castello \u00e8 completamente staccato dal paese risorto nel XV secolo, quasi a pelo col terreno della piana di Navelli, e del tratturo Centurelle-Montesecco.\nNella Marsica si hanno esempi di continue sovrapposizioni architettoniche, poich\u00e9 si tratta quasi sempre di ricostruzioni e miglioramento per resistere agli assedi di antiche strutture risalenti alla prima edificazione di torri-puntone di controllo nel X-XI secolo dai Conti dei Marsi, che avevano ereditato e comprato, mediante matrimoni combinati e accordi con le abbazie di Farfa e Montecassino, tutto ilo territorio dell'ex provincia Valeria, vale a dire l'attuale Marsica, dalla forca di Cocullo alla Val Sorana (il confine \u00e8 Balsorano), da Tagliacozzo alla Piana del Cavaliere di Carsoli e Pereto. Questi castelli furono realizzati nella caratteristica mista, ossia alcuni si svilupparono dalla originale torre puntone a pianta triangolar,e come le rocche di Oricola, Pereto e Scurcola, e in seguito alla conquista di Gentile Virginio Orsini, e poi dei Colonna nella met\u00e0 del Quattrocento, vennero ampiamente ristrutturati, pur seguendo l'antico impianto. Vennero per\u00f2 rifatte daccapo le torri a muratura circolare o a scarpa, modificando le storiche strutture a pianta poligonale, vennero scavati fossati, create delle piazze d'armi all'interno del cortile, create le bocche da fuoco e le archibugiere.\nDue esempi: Rocca Calascio e Roccascalegna\nDi certo \u00e8 da notare l'architettura, decisamente unica, di questi due castelli abruzzesi. Il primo sovrasta il comune di Calascio (AQ), e il secondo Roccascalegna (CH). Le prime notizie della rocca di Calascio risalgono al XII secolo, quando il contado faceva parte della Baronia di Carapelle Calvisio, anche se il primo documento ufficiale \u00e8 del 1380. Il documento cita il castello come una torre quadrata isolata nell'altopiano di Campo Imperatore, questa torre per il materiale dei conci lapidei risalirebbe all'epoca romana mentre all'epoca sveva risale l'ampliamento con quattro torri angolari e la cinta muraria perimetrale, rendendo Rocca Calascio simile al castello federiciano di Termoli, e divenne un baluardo necessario per l'avvistamento, e il controllo dei traffici e dei viandanti in transumanza lungo i due tratturi L'Aquila Foggia e Centurelle Montesecco. Nel XV secolo, quando fu possesso dei Piccolomini e poi dei Medici (1461-63), la rocca sub\u00ec dei restauri che modificarono le torri angolari a pianta cilindrica, con l'abbellimento delle merlatura a beccatelli, e il potenziamento delle feritoie e caditoie per resistere agli assalti. Nel 1579 Costanza Piccolomini vendette il castello al Granduca di Toscana Alessandro de' Medici, mentre nel 1703 la rocca veniva seriamente danneggiata dal terremoto dell'Aquila, con conseguente semi-distruzione del borgo medievale che si era sviluppato ai suoi piedi.\nLa rocca \u00e8 costruita in pietra locale, e le fondamenta si uniscono con la roccia nuda in un solo blocco. Il nucleo pi\u00f9 antico \u00e8 il maschio centrale quadrangolare, in parte smozzicato nella cima per via del sisma del 1703, mentre intorno si staglia la cortina muraria quadrangolare che da una parte conserva le merlature a ghibellina, e le torri angolari cilindriche, che anch'esse probabilmente avevano il rivestimento alla ghibellina. Accanto alla rocca, oltre al borgo, fu costruito l'oratorio di Santa Maria della Piet\u00e0 (XVI secolo) a pianta ottagonale. Col tempo, soprattutto per via della location scelta nel 1985 per il film \"Ladyhawke\", il castello \u00e8 divenuto meta di un fiorente turismo, dato anche il paesaggio scenografico che offre alla vista dalla cima montuosa, sulla valle dell'Aterno, Campo Imperatore, il Corno Grande, e la piana di Navelli.\nIl castello di Roccascalegna fu eretto sopra il cocuzzolo del monte che sovrasta la valle del Rio Secco. Venne dapprima eretta nel VII secolo una torretta di avvistamento da parte dei Longobardi, il castello \u00e8 citato nel 1320, poi mancano notizie sino al 1525. Il primo proprietario documentato fu un certo Annicchino De Annicchinis, soldato tedesco giunto in Abruzzo al servizio del capitano Giacomo Caldora, che lo ricompens\u00f2 con Roccascalegna. I discendenti Raimondo, Alfonso e Giovanni Maria, che tenne il feudo dal periodo aragonese di Ferdinando il Cattolico sino all'ascesa al potere nel Regno di Napoli di Carlo V di Spagna. Essendosi Giovanni macchiato di delitti, nel 1528 perse il castello, che fu affidato i signori Ricci di Lanciano, e poi ai Carafa. Nel 1584 torn\u00f2 nel regio demanio, poi affidati ai De Corvis di Sulmona. L'ultimo discendente di questa famiglia Annibale III de Corvis, dette il castello nel XVIII secolo al conte di Palena, della famiglia Nanni, che detenne il castello sino ai primi anni dell'800, quando venne abbandonato, sino al recupero del 1985 per destinato a struttura turistica.\nIl castello infatti in epoca recente, soprattutto con dei servizi fotografici e delle scelte di set cinematografici azzeccati, \u00e8 diventata una vera attrazione di massa della Valle dell'Aventino. Esso \u00e8 accessibile dalla parte storica di Roccascalegna, attraverso Porta da Terra, e dal piazzale della chiesa baronale di San Pietro. Una scalinata ripida, scavata nella roccia, conduce all'accesso alla rocca, dove si trovano i resti dell'antico ponte lavatoio, e del fossato antistante. Varcato il portone di accesso, sorvegliato dalla torre nord a pianta cilindrica, si trovano i resti di un'altra torre quadrata, quella che sarebbe crollata nel 1940, e dove nel 1646 sarebbe stato ucciso il barone Corvo de Corvis. La struttura, soprattutto nella parte ad est, si fonde completamente con la cresta rocciosa, e sono visibili tre torri cilindriche (la Torre Angioina, la Torre del Carcere e del Magazzino) fuse con la muratura, le quali sono state adibite oggi a Museo delle Armi da Guerra e del Brigantaggio, mentre la parte ad ovest non presenta tracce di manomissioni in muratura, dato che la cresta stessa della roccio montuosa costituisce da s\u00e9 un valido baluardo difensivo contro gli attacchi. Fa da cornice e cerniera solo il camminamento delle guardia e una cortina muraria che si raccorda alla torre cilindrica dell'ingresso, e alla torre della sommit\u00e0, a pianta quadrata. Il corpo centrale del castello vede una piazza d'armi, e una cappella del XVI secolo, sconsacrata da secoli, e divenuta sede di convegni e mostre fotografiche.\nIl castello abruzzese nel Quattrocento\nLa classica rocca quattrocentesca abruzzese adott\u00f2 generalmente la pianta quadrilatera con le cortine sempre pi\u00f9 spesse lungo i lati, e pi\u00f9 bassi torrioni cilindrici agli angoli, tecniche innovative portate appunto dagli Orsini da una parte, e dagli Aragonesi dall'altra, che anticiparono il loro arrivo. Gli esempi migliori di questo passaggio architettonico sono il castello Piccolomini di Celano, eretto sopra l'antico fortilizio dei Conto dei Marsi, e il castello Piccolomini di Ortucchio. Una gran parte delle antiche rocche dei Conti Berardi andarono in possesso nel 1463 ad Antonio Maria Piccolomini, seguace di Ferrante I d'Aragona. Il Piccolomini adott\u00f2 delle nuove tecniche difensive, facendo scavare ad esempio il fossato sia a Celano che a Ortucchio, cingendolo di ulteriori mura di cinta e di un passaggio secondario a Ortucchio, poich\u00e9 prima del 1875 sorgeva sopra un isolotto separato dalla terraferma per la presenza del lago Fucino, che sarebbe divenuto il posto principale per la gabella della pesca. Oltre ai fossati, il Piccolomini cinse il castello di Cleano con una cerchia muraria di torrette alternate, livell\u00f2 il piano della torre maestra, e cre\u00f2 un impianto quadrangolare con quattro torri angolari identiche l'una all'altra, decorate da merlatura ghibellina bertesche, mentre all'interno fu creato un chiostro quadrato con delle arcate sovrapposte. Per Ortucchio invece il Piccolomini inglob\u00f2 la torre maestra, trasformandola a pianta quadrata, con merlature superiore e beccatelli, e trasformando a scarpa le quattro torri angolari.\nAltro caso interessante \u00e8 la Rocca Orsini di Scurcola Marsicana, che ha l'impianto semi-ellittico poich\u00e9 dal maschio poligonale dei Berardi, rifatto poi nel XV secolo da Francesco di Giorgio Martini da Siena, partiva la doppia cinta muraria che terminava con due torri angolari, formando una sorta di triangolo isoscele. Il forte \u00e8 dotato di possenti bastioni angolari con pianta a scarpa, che sostituirono le torri poligonali, e presto la rocca di Scurcola divenne uno degli avamposti di Gentile Virginio Orsini meglio fortificati dell'Abruzzo. Stessa cosa pu\u00f2 dirsi per il castello Caldoresco di Vasto fatto edificare intorno al 1439 da Giacomo Caldora sopra un fortino preesistente, e fortificato con i quattro bastioni lanceolati intorno al 1450 dal figlio Antonio Caldora. Di complessa lettura perch\u00e9 modificato a pi\u00f9 riprese, e ancor di pi\u00f9 dal XVIII secolo in poi, quando una parte rivolta verso Piazza Rossetti fu occupata da una costruzione, il castello Caldora del Vasto fu progettato dall'ingegnere Mariano di Jacopo detto \"Taccola\": una successione di beccatelli in pietra e archi ogivali faceva da cornice all'intera costruzione a pianta quadrangolare, con quattro grandi bastioni lanceolati a mandorla, anch'essi ornati da successione di arcatelle cieche. Dotato di fossato, quando il castello divenne inservibile nel Settecento, fu privata di una torre a bastione che sorgeva insieme alle altre che ancora oggi sono visibili al centro dell'impianto. La costruzione fu rimaneggiata ancora nel 1499 da Innico I d'Avalos, quando a questa famiglia Vasto venne donata da Ferrante I d'Aragona.\nEpoca aragonese, il Forte Cinquecentesco dell'Aquila e la fortezza di Pescara\nIl capitano di ventura di partito angioino Giacomo Caldora nel 1413-21 ottenne vari feudi in Molise e Abruzzo, tra cui Civitaluparella, Ortona, Pacentro, Canzano, e infine Vasto, dopo la vittoria contro il capitano Braccio da Montone a L'Aquila (2 giugno 1424). Prima di Alfonso I d'Aragona, il Caldora apport\u00f2, insieme anche alla famiglia Cantelmo con sede del potere a Popoli, varie modifiche alle fortificazioni dei borghi, usando la torre a pianta poligonale ottagonale o pentagonale, in certi casi dovendosi adattare all'orografia del territorio, e inserendo alte torri di guardia all'interno della fortezza, come per il caso del castello Caldora di Pacentro. Nel 1422-39 circa, il Caldora rifece le mura di Ortona e di Vasto, rendendole pi\u00f9 spesse, e maggiormente difendibili da torri di guardia, poste anche al centro della citt\u00e0, di cui si conservando ad esempio a Ortona la Torre del fortino Caldora, la Torre dei Baglioni in via d'Annunzio, e a Vasto la Torre di Bassano in Piazza Rossetti. Alfonso d'Aragona apport\u00f2 nuove tecniche nel periodo 1442-52, erigendo sopra una vecchia fortezza angioina il Castello Aragonese di Ortona. \nAlfonso adott\u00f2 lo schema diverso, usando un impianto trapezoidale irregolare, purtroppo oggi non visibile interamente a Ortona, in quanto una porzione del castello \u00e8 franata nel 1946, e sino al 2009 il castello non ha subito alcun intervento di recupero, dopo gli ulteriori danni bellici del 1943-44. Caratteristiche sono le torri cilindriche a scarpa, quattro agli angoli, le maggiori, e altre due poste a intervallo lungo le mura a doppio piano, mentre all'interno del campo si trovava una palazzina privata del castelliere, oggi scomparsa a causa dei danni del 1943. La tecnica aragonese consiste infatti proprio nell'uso del torrione cilindrico a doppia muratura per contrastare l'impatto delle palle di cannone, assorbendone la forza dell'urto.\nL'ultimo esempio notevole di innovazione architettonica in Abruzzo dei fortilizi, \u00e8 dato dal Forte spagnolo dell'Aquila, dato che l'altra coeva fortezza spagnola di Pescara, composta da cinque bastioni a sud del fiume presso il villaggio abitato, e altri due a nord del fiume dove si trovava la caserma d'artiglieria, \u00e8 andata quasi completamente smantellata dalla met\u00e0 del XIX secolo ai primi anni del XX secolo. Oggi infatti di essa rimane solo il muro delle casermette in via delle Caserme, dove \u00e8 stato allestito nel 1982 il Museo delle Genti d'Abruzzo. I bastioni erano a sud del fiume Aterno, a circoscrivere il borgo vecchio di Pescara: Sant'Antonio (sud-ovest), San Rocco (sud-ovest), San Giacomo (sud, piazza XX Settembre, oggi piazza Alessandrini), San Nicola (sud-est), San Cristoforo (est, corrispondente a piazza Unione), e poi altri due a nord del fiume a racchiudere la caserma d'artiglieria e la gabella: San Vitale e San Francesco, nell'area tra via Caduta del Forte, corso Vittorio Emanuele e il campo militare Rampigna. Il castello Cinquecentesco dell'Aquila invece, eretto nel 1534 su progetto di Luis Escriv\u00e0 per volere di don Pedro Alvarez di Toledo, vicer\u00e9 di Napoli, comport\u00f2 la distruzione di una parte delle mura della citt\u00e0 e della porzione a nord-ovest del Quarto Santa Maria: l'impianto venne concepito a pianta quadrangolare, con quattro monumentali bastioni lanceolati per impedire ogni sorta di attacco, venne scavato un profondo fossato, venne realizzato un solo ponte in pietra per l'accesso al portale monumentale ad arco, con la cornice decorata da architrave a fregi, tra cui lo stemma asburgico dell'aquila bicefala.\nSi annoverano il Forte San Carlo sopra Montorio al Vomano, eretto quando l'Abruzzo Ulteriore Primo pass\u00f2 nel dominio spagnolo nel XVI secolo, e poi la fortezza di Civitella del Tronto. Il forte di Montorio doveva rappresentare un valido baluardo difensivo, insieme alle fortezze di Civitella e Castel Manfrino a Valle Castellana, eretto per volere di Manfredi di Svevia, ma non \u00e8 sopravvissuto sino ad oggi, sicch\u00e9 ne rimangono dei ruderi.\nLa fortezza borbonica di Civitella \u00e8 una realizzazione militare imponente, frutto di vari rifacimenti, a partire dal primo castello normanno fino ai rifacimenti angioini e aragonesi. La conformazione attuale risale alla costruzione del 1559, durante il regno di Filippo II di Spagna, poich\u00e9 il fortino aragonese non serviva pi\u00f9 per resistere agli assedi d'artiglieria, considerano che il territorio di Teramo fu saccheggiato dalle truppe pontificie durante la guerra del sale del 1556-57. La fortezza pertanto, occupando tutto il colle sovrastante l'abitato di Civitella, divenne un baluardo imprendibile, offrendo anche rifugio alla popolazione nei momenti di massima allerta, mentre in cima fu eretta la piazzaforte con le caserme militari e la casa del governatore\nElenco parziale:\nBorghi pi\u00f9 Belli d'Italia.\nDella classifica della comunit\u00e0 culturale de \"I borghi pi\u00f9 belli d'Italia\", l'Abruzzo \u00e8 al secondo posto dopo l'Umbria, con 23 borghi certificati tra i migliori del Paese per conservazione del territorio e del patrimonio artistico, oltre all'adeguata valorizzazione culturale.\nPalazzi storici.\nInteressante ripercorrere la storia del palazzo civile in Abruzzo, una delle costruzioni documentate pi\u00f9 antiche, se si escludono le ville romane e le domus di campagna, \u00e8 la casa di Buccio di Ranallo a L'Aquila (XIV sec), seguita dalle Cancelle, sempre a L'Aquila, antichi archi di bottega del pesce. Il palazzo assunse nel XV-XVI secolo i connotati della casa patrizia delle ricche famiglie, come dimostrano le case rinascimentali a Teramo dei Melatino e degli Antonelli, ma anche dimostrarono la nuova residenza del signore feudale, che man mano andava abbandonando le strutture fortificate arroccate sui monti. Le residenza ducali assunsero connotati barocchi, anche alcune strutture fortificate come il castello Piccolomini di Celano o il Palazzo d'Avalos a Vasto assunsero i connotati di dimore gentilizie, sino a che si pass\u00f2 nel XIX secolo alla dimora borghese,m dallo stile neoclassico ed eclettico.\nL'Aquila\nPescara\nChieti\nTeramo\nAltri palazzi\nMonumenti pubblici e fontane.\nL'Abruzzo \u00e8 da ricordare per la numerosa presenza di fontane in pietra, alcune realizzate in epoca medievale, di pregevole fattura, come la fontana delle 99 cannelle (1272) a L'Aquila, e la Fontana del Vecchio (XV sec) presso Sulmona, a conclusione dell'acquedotto svevo della piazza. Non c'\u00e8 comune abruzzese che non abbia la sua fontana, le ultime realizzate in stile pregevole ottocentesco usando la pietra e la ghisa, come le fontane della villa pubblica di Chieti (in origine stava sul sagrato del Duomo), di piazza Garibaldi a Sulmona, di piazza Vittorio Emanuele a San Valentino in Abruzzo Citeriore, di piazza San Tommaso a Ortona (andata distrutta nella guerra), il gruppo della Fontana vecchia di Nicola D'Antino in piazza Duomo a L'Aquila, e all'ingresso del corso Vittorio Emanuele, sempre del D'Antino (1934), la Fontana luminosa.\nAllo stesso modo si caratterizzano dei monumenti in pietra e ferro battuto, eseguiti ai primi del Novecento per commemorare i padri fondatori della patria, quali Vittorio Emanuele II, Garibaldi, Umberto I, di Vittorio Emanuele esiste una bella scultura in piazza della Libert\u00e0 a Giulianova, opera di R. Pagliaccetti, mentre tra le sculture pi\u00f9 recenti si ricordano la Fontana \"La Pescara\" nella piazza municipale a Pescara, le opere di Pietro Cascella: il Monumenti ai caduti di piazza Garibaldi, \"La Nave\" del 1987 sul lungomare Matteotti, le sculture sul ponte Risorgimento.\nSpiagge.\nL'elenco \u00e8 parziale."}
{"id": "4114759", "revid": "188116", "url": "https://it.wikipedia.org/wiki?curid=4114759", "title": "Convento della Gancia", "text": ""}
{"id": "4114769", "revid": "50997205", "url": "https://it.wikipedia.org/wiki?curid=4114769", "title": "Remeron", "text": ""}
{"id": "4114771", "revid": "282094", "url": "https://it.wikipedia.org/wiki?curid=4114771", "title": "Storia dello Stato Russo", "text": ""}
{"id": "4114777", "revid": "50997286", "url": "https://it.wikipedia.org/wiki?curid=4114777", "title": "Secchezza della fauci", "text": ""}
{"id": "4114787", "revid": "1086846", "url": "https://it.wikipedia.org/wiki?curid=4114787", "title": "Unione Sportiva Salernitana 1920-1921", "text": "Questa pagina raccoglie i dati riguardanti l'Unione Sportiva Salernitana nelle competizioni ufficiali della stagione 1920-1921.\nStagione.\nLa Salernitana disputer\u00e0 una sola partita, persa per 1-0 in casa, nel campo di Piazza D'Armi, contro il Naples. Le altre gare le perder\u00e0 a tavolino a causa di un incidente verificatosi a Salerno contro la Puteolana che caratterizzer\u00e0 la squalifica del campo di gioco. Ma i bianco-celesti, pur perdendo tutte le altre sfide a tavolino, non retrocederanno.\nOrganigramma societario.\n\"Fonte\"\nArea direttiva\nArea tecnica\nRosa.\n\"Fonte\"\nStatistiche.\nStatistiche dei giocatori.\n\"Fonte\"\nCollegamenti esterni.\nPrima Categoria 1920-1921 - SalernitanaStory.it"}
{"id": "4114803", "revid": "326822", "url": "https://it.wikipedia.org/wiki?curid=4114803", "title": "Jonas Brothers vivere il sogno", "text": ""}
{"id": "4114816", "revid": "101404240", "url": "https://it.wikipedia.org/wiki?curid=4114816", "title": "Jersey All Pro Wrestling", "text": "La Jersey All Pro Wrestling \u00e8 una federazione di wrestling statunitense, con base nel New Jersey. \nLa federazione \u00e8 nata il 19 aprile 1997 ed \u00e8 stata creata da Frank Iadeavia e Angel Surita. L'idea della federazione era inizialmente di prendere solamente wrestler che combattessero solo nella JAPW stessa, anche se poi, con la libera circolazione dei lottatori fra le varie federazioni indipendenti, la promotion ha perso questa caratteristica. "}
{"id": "4114817", "revid": "188116", "url": "https://it.wikipedia.org/wiki?curid=4114817", "title": "Chiesa dello Spirito Santo (Palermo)", "text": "La chiesa dello Spirito Santo \u00e8 una chiesa di stile razionalista di Palermo. Si trova nel quartiere dell'Olivuzza, in via Juvara.\nStoria.\n\u00c8 espressione dell'architettura del Razionalismo italiano a Palermo tra le due guerre mondiali.\nIl primo nucleo nasce ad opera di un privato, don Giuseppe Gatto, con il concorso dei fedeli. Eretta a parrocchia nel 1931 dall'arcivescovo di Palermo Luigi Lavitrano, fu ampliata, e restaurata dal 1935 al 1938 ad opera dell'architetto Salvatore Caronia Roberti e con il prospetto ad opera del figlio Giuseppe Caronia.\nLe pareti interne dell'aula sono a pianta rettangolare.\nOriginale la facciata, in mattoncini di cotto rettangolare, con in marmo bianco la scritta \"Spiritui Sancto Dicatum\" (Dedicata allo Spirito Santo), ed in alto a destra \"A.D. 1938 XVI E.F.\" (Anno Domini 1938 XVI Era Fascista). All'interno due tele del 1939 di Umberto Valentino.\nUno dei primi parroci fu Mons.Pietro Partinico (Palermo 1883 - 1951) il quale dedic\u00f2 buona parte della Sua vita ad opere di carit\u00e0 .\nNegli anni '50 ci furono alcuni interventi di restauro, sia interni che esterni."}
{"id": "4114821", "revid": "767487", "url": "https://it.wikipedia.org/wiki?curid=4114821", "title": "Conclave dell'ottobre 1187", "text": "Il conclave dell'ottobre 1187 venne convocato a seguito del decesso di papa Urbano III. Ne usc\u00ec eletto il cardinale Alberto di Morra, che prese il nome di papa Gregorio VIII.\nAntefatti.\nPapa Urbano III mor\u00ec a Ferrara il 20 ottobre 1187. Durante i tre giorni successivi al suo decesso i cardinali presenti al suo letto di morte iniziarono le procedure per l'elezione del successore. Vi erano tre candidati al soglio pontificio: Henri de Marsiac, Paolo Scolari e Alberto di Morra. Il Marsiac rifiut\u00f2 la nomina, lo Scolari venne escluso a causa dei gravi problemi di salute che lo affliggevano in quel periodo e quindi, il 21 ottobre, un giorno dopo il decesso di Urbano III, venne eletto l'ex cancelliere pontificio Alberto di Morra, che prese il nome di Gregorio VIII.\nIl Collegio cardinalizio.\nAlla morte di papa Urbano III il Collegio cardinalizio contava probabilmente 23 cardinali. Basandosi sulle controfirme delle bolle pontificie del mese di ottobre del 1187 si pu\u00f2 ragionevolmente stabilire che all'elezione del successore di Urbano III abbiano partecipato 13 cardinali. Secondo altre fonti invece a quella data il Sacro Collegio contava 34 cardinali, dei quali 23 avrebbero partecipato all'assemblea elettiva del Pontefice.\nCardinali partecipanti.\nOltre ai porporati sopra indicati le fonti alternative citate sostengono la presenza in conclave dei seguenti cardinali:\nindicati qui di sotto come assenti, pi\u00f9:\nCardinali assenti.\nProbabilmente dieci cardinali erano assenti:\nOltre ai porporati sopra indicati, tenuto conto di quelli indicati sopra come assenti e considerati invece presenti, le fonti alternative citate sostengono l'assenza in conclave dei seguenti cardinali, ancorch\u00e9 aventi diritto a partecipare:"}
{"id": "4114824", "revid": "256896", "url": "https://it.wikipedia.org/wiki?curid=4114824", "title": "Chiesa del Vespro", "text": ""}
{"id": "4114826", "revid": "106456", "url": "https://it.wikipedia.org/wiki?curid=4114826", "title": "Elezione papale dell'ottobre 1187", "text": ""}
{"id": "4114828", "revid": "442418", "url": "https://it.wikipedia.org/wiki?curid=4114828", "title": "Prezidentas Smetona", "text": "La Prezidentas Smetona fu un dragamine della classe Minensuchboot 1916, prima ed unica unit\u00e0 navale operativa della marina lituana durante il periodo della prima indipendenza della nazione (1918-1940). Varata nell'ottobre del 1917 con il nome di M59, partecip\u00f2 alle fasi finali della prima guerra mondiale con la Kaiserliche Marine tedesca, venendo poi venduta alla Lituania nel 1922; nel giugno del 1940, con l'occupazione del paese da parte dell'Unione Sovietica, la nave pass\u00f2 alla Flotta del Baltico della Voenno Morskoj Flot SSSR, prestando servizio durante la seconda guerra mondiale sotto il nome prima di Pirm\u016bnas e poi di Korall. La nave and\u00f2 perduta l'11 gennaio 1945 al largo dell'isola di Aegna, nel Golfo di Finlandia, per cause non chiare: secondo alcune fonti per l'urto con una mina, secondo altre per essere stata silurata dal sommergibile tedesco \"U-745\".\nStoria.\nImpostata nel 1914 nei cantieri Seebeckwerft di Bremerhaven, la nave venne varata il 31 ottobre 1917 con il nome di \"M59\", entrando poi in servizio il 30 novembre seguente; il 2 agosto 1922 la nave fu venduta alla Lituania per la cifra di 289.000 litas, venendo ribattezzata \"Prezidentas Smetona\" (in onore di Antanas Smetona, primo presidente della Lituania indipendente) e divenendo la prima unit\u00e0 operativa della neonata marina nazionale: oltre che nel suo ruolo di dragamine, durante questo periodo serv\u00ec anche come nave pattuglia per il controllo delle acque territoriali lituane, come nave scuola e come yacht presidenziale. La marina lituana aveva in progetto di acquistare altre unit\u00e0 nel periodo 1939-1940, ma con la cessione del territorio di Memel alla Germania nel marzo del 1939 la nazione perse gran parte del suo sbocco al mare e tali piani furono accantonati; con l'occupazione sovietica delle repubbliche baltiche nel giugno del 1940 la Lituania venne annessa all'Unione Sovietica e le sue forze armate sciolte.\nLa \"Prezidentas Smetona\" pass\u00f2 alla marina sovietica che la ribattezz\u00f2 \"Pirm\u016bnas\"; nell'agosto del 1940 la nave fu trasferita al 2\u00ba Distaccamento del Baltico della sezione navale dell'NKVD, dove assunse il nome di \"Korall\" e venne riconvertita in pattugliatore. Il 22 giugno 1941, con l'inizio dell'invasione tedesca dell'URSS, la nave venne ritrasferita alla marina militare riacquisendo il suo precedente ruolo di dragamine, prestando poi servizio nel Baltico per tutta la durata della guerra. Alle 10:25 dell'11 agosto 1945, poco dopo aver lasciato il porto di Helsinki insieme ad alcuni rimorchiatori, la \"Korall\" affond\u00f2 dopo essere stata oggetto di un'esplosione, poco al largo dell'isola estone di Aegna; le cause dell'affondamento non sono chiare, venendo attribuite da taluni all'urto con una mina e da altri al sommergibile tedesco \"U-745\", che in quel momento aveva lanciato due siluri contro il piccolo convoglio sovietico. Il relitto venne individuato nel 2007 dalle autorit\u00e0 estoni, circa 35 chilometri dal porto di Tallinn ad una profondit\u00e0 di 80 metri."}
{"id": "4114832", "revid": "1272592", "url": "https://it.wikipedia.org/wiki?curid=4114832", "title": "Arco ogivale", "text": ""}
{"id": "4114841", "revid": "767487", "url": "https://it.wikipedia.org/wiki?curid=4114841", "title": "Cerbano Cerbani", "text": "Era probabilmente membro di una nobile famiglia di Equilio, alla quale appartennero anche Domenico, patriarca di Grado tra il 1073 e il 1084, e Pietro, citato nel 1090 in un documento del doge Vitale Falier. Le notizie biografiche sino al 1125 si ricavano esclusivamente dalla sua \"Translatio mirifici martyris Isidori a Chio insula in civitatem Venetam\" conservata nel codice Marciano latino compilato nel Trecento. Si tratta di una breve cronaca in cui si narra della traslazione del corpo di sant'Isidoro da Chio a Venezia di cui l'autore fu protagonista. L'opera \u00e8 dedicata al vescovo di Castello Bonifacio Falier.\nCerbano era un chierico di Venezia che risiedeva alla corte di Alesso I Comneno presso il quale ricopriva una posizione di rilievo. Con l'insediamento di Giovanni II i rapporti tra Venezia e l'Impero Bizantino si deteriorarono a causa del rifiuto del sovrano di riconoscere i privilegi commerciali accordati dal predecessore. La posizione di Cerbano, dunque, si fece difficile e prefer\u00ec allontanarsi con il pretesto di un pellegrinaggio in Terrasanta. Di fronte alla contrariet\u00e0 di Giovanni il chierico si diede alla fuga ma, bloccato a Nicaria dal catepano di Creta, fu rispedito a Costantinopoli. Condannato al carcere, riusc\u00ec nuovamente a fuggire e, sotto falsa identit\u00e0, salp\u00f2 da Crisopoli.\nDisgraziatamente la nave naufrag\u00f2 nel mezzo dell'Egeo, tuttavia Cerbano riusc\u00ec a raggiungere Chio e qui promise solennemente di ritrovare le spoglie del patrono dell'isola, sant'Isidoro, e di traslarle a Venezia. Pass\u00f2 successivamente a Rodi dove si trovava la flotta veneziana al comando del doge Domenico Michiel, di ritorno dalle vittorie di Ascalona e Tiro contro i musulmani. I Veneziani decisero di trascorrere proprio a Chio l'inverno 1124-1125 e durante questo periodo Cerbano ne convinse alcuni a cercare le spoglie del martire: il ritrovamento avvenne il 7 dicembre 1124 nella cripta della chiesa di Sant'Irene assieme ai resti dei martiri Afra, Ilaria, Mirope e del figlio di quest'ultima. Inizialmente si pensava di traslare in laguna tutti e cinque i corpi ma, per non dispiacere agli abitanti dell'isola, ci si limit\u00f2 al solo sant'Isisdoro. Come si rileva dai mosaici della cappella di Sant'Isidoro, pare che tra il doge e Cerbano fossero sorti degli attriti, in quanto il primo era stato tenuto all'oscuro della vicenda e temeva una ritorsione da parte della popolazione di Chio.\nLa flotta ripart\u00ec dopo la Pasqua successiva e approd\u00f2 a Venezia a giugno. Non \u00e8 quindi veritiera la frase con cui l'opera si conclude, la quale afferma che la traslazione delle reliquie avvenne il 16 aprile 1125. Da notare, invece, che in quella data il doge, il senato e il clero visitavano la cappella di Sant'Isidoro per commemorare il fallimento del colpo di mano di Marin Faliero; forse fu scelto questo luogo perch\u00e9 era stato consacrato nello stesso periodo in cui era avvenuta la congiura.\nL'opera ha un'importanza fondamentale in quanto fornisce interessanti dettagli circa la spedizione del doge Michiel in Oriente, riportati pedissequamente da Paolino Minorita, Andrea Dandolo e Marin Sanudo\nNel 1911 il rinvenimento di due manoscritti nell'abbazia di Admont e nel monastero di Rein ha fornito ulteriori dettagli attorno all'attivit\u00e0 letteraria del Cerbano. I documenti riportano infatti una traduzione in latino del \"De caritate ad Elpidium\" di san Massimo confessore, firmata da un \"Cerbanus\" e dedicata all'abate di Santa Maria di P\u00e1szt\u00f3. A questa segue una traduzione latina di alcuni capitoli del \"De orthodoxa\" fide di san Giovanni Damasceno. Le analogie stilistiche, il latino delle dediche, le coincidenze cronologiche e soprattutto il nome dell'autore (difficile che esistessero contemporaneamente due Cerbano tanto esperti del mondo orientale e della lingua greca) fanno attribuire le opere allo stesso autore della \"Traslatio\".\nCerbano \u00e8 un buon conoscitore della lingua greca, ma non \u00e8 esente da errori e incomprensioni del testo originale. Di notevole interesse \u00e8 la traduzione del \"De orthodoxa\" che fu utilizzata da Pietro Lombardo per la stesura delle \"Sententiae\"; quando si diffuse la versione di Burgundio Pisano, Pietro corresse alcune citazioni ma rimasero alcune tracce della versione di Cerbano. L'area di maggiore diffusione di queste traduzioni fu il mondo germanico meridionale, come dimostrano i manoscritti ritrovati in monasteri austriaci e le citazioni comparse nelle opere di Gerhoh e Arno da Reichersberg."}
{"id": "4114842", "revid": "22356", "url": "https://it.wikipedia.org/wiki?curid=4114842", "title": "Mesaceratherium", "text": "Il mesaceraterio (gen. Mesaceratherium) \u00e8 un mammifero perissodattilo estinto, appartenente ai rinoceronti. Visse tra l'Oligocene superiore e l'inizio del Miocene (circa 28 - 22 milioni di anni fa) e i suoi resti fossili sono stati ritrovati in Europa e in Asia. \nDescrizione.\nQuesto animale era di forme pi\u00f9 leggere rispetto ai rinoceronti odierni, e la taglia doveva essere minore. Le zampe erano snelle e la corporatura meno massiccia, mentre il cranio presentava alcuni adattamenti singolari: era lungo e stretto, sprovvisto di corna, dotato di una robusta mandibola allargata all'estremit\u00e0 anteriore da cui spuntavano due lunghi e forti incisivi incurvati verso l'alto, che lavoravano contro altri incisivi della mascella a forma di scalpello. Le forme successive (ad esempio \"Aceratherium\" e \"Chilotherium\") persero gli incisivi superiori.\nClassificazione.\n\"Mesaceratherium\" \u00e8 considerato il pi\u00f9 antico e pi\u00f9 primitivo rappresentante di una linea evolutiva di rinoceronti noti come acerateriini, caratterizzati dall'assenza di corna e da lunghe zampe. \nLa specie tipo \u00e8 Mesaceratherium gaimersheimense dell'Oligocene superiore della Germania. Altre specie ascritte a questo genere sono Mesaceratherium paulhiacense, tipica della Francia e della Germania, M. tschani, ritrovata in Svizzera in terreni dell'Oligocene superiore, e M. welcommi del Miocene inferiore del Pakistan. Sembra che questi rinoceronti si fossero originati in Europa, per poi diffondersi in breve tempo in Asia (insieme a \"Plesiaceratherium\") e successivamente in Nordamerica (dando vita al genere \"Aphelops\").\nPaleoecologia.\nLe caratteristiche di questo animale, principalmente riguardo alla dentatura e alle zampe, indicano che \"Mesaceratherium\" era adatto a vivere in un ambiente di foresta, dove si cibava di tenere foglie. I suoi discendenti, invece, svilupparono una propensione per luoghi pi\u00f9 aperti."}
{"id": "4114850", "revid": "1369234", "url": "https://it.wikipedia.org/wiki?curid=4114850", "title": "Rocco Commisso", "text": "Fondatore di Mediacom, quinta azienda fornitrice di TV via cavo negli USA, \u00e8 presidente e proprietario delle squadre di calcio dei New York Cosmos e della , squadra di Serie A italiana.\nBiografia.\nNato in Calabria, a Marina di Gioiosa Jonica, Rocco B. Commisso si trasferisce negli Stati Uniti d'America all'et\u00e0 di 12 anni con la madre e due sorelle per raggiungere il padre Giuseppe, falegname in Pennsylvania. Dopo un anno la famiglia si trasferisce a New York, nel Bronx. Studia alla Mount Saint Michael Academy, un liceo privato, per poi aggiudicarsi, giocando a calcio, una borsa di studio alla Columbia University dove si laurea in ingegneria industriale nel 1971. Quattro anni pi\u00f9 tardi consegue anche un MBA presso la Columbia Business School.\nCommisso incomincia a lavorare alla Pfizer ma, dopo il master in economia, trascorre dieci anni nel settore finanziario, inizialmente presso la Chase Manhattan Bank (ora parte del gruppo JPMorgan Chase), per poi spostarsi alla Royal Bank of Canada dove dirige le attivit\u00e0 di prestito ai settori dei media e delle comunicazioni. Dal 1986 al 1995 \u00e8 vicepresidente esecutivo, CFO e direttore di Cablevision. Durante questo periodo la societ\u00e0 passa dalla venticinquesima all'ottava posizione fra le televisioni via cavo negli Stati Uniti, con circa 1,3 milioni di clienti al momento della fusione con WarnerMedia.\nAttivit\u00e0 imprenditoriale.\nMediacom.\nCommisso fonda Mediacom nell'autorimessa di casa sua nell'estate del 1995. Inizialmente Mediacom acquisisce i sistemi via cavo nelle comunit\u00e0 americane pi\u00f9 piccole finch\u00e9, nel 2000, apre le porte della societ\u00e0 a nuovi investitori quotandola in Borsa a Wall Street, portando l'azienda, concentrata in particolare nelle regioni del Midwest e del Sudest, all'ottavo posto fra gli operatori via cavo negli Stati Uniti con un fatturato annuo di oltre 1,6 miliardi di dollari. Nel marzo 2011 la societ\u00e0 diviene una privately held company posta sotto il controllo di Commisso, con circa l'87% delle quote societarie.\nNew York Cosmos.\nSin da ragazzo appassionato di calcio, il 10 gennaio 2017 Commisso acquista la quota di maggioranza dei New York Cosmos, club militante nella seconda divisione nordamericana, salvandolo dal fallimento e diventandone il nuovo presidente. Fra le prime decisioni spicca quella di spostare gli incontri casalinghi della squadra al \"MCU Park\" di Coney Island, principalmente utilizzato per il baseball, data la difficolt\u00e0 da parte dei tifosi nel raggiungere l'ex impianto di casa.\nFiorentina.\nIl 6 giugno 2019 viene ufficializzato l'acquisto della squadra italiana di calcio della , per una cifra stimata tra i 150 e 170 milioni di dollari.\nCommisso ha anche acquistato un'area di propriet\u00e0 privata per costruire il nuovo centro sportivo della Fiorentina nel comune di Bagno a Ripoli; il progetto \u00e8 stato presentato la mattina del 7 ottobre 2020. Denominato \"Viola Park\", \u00e8 una struttura all'avanguardia dall'ampiezza di 22 ettari (su 25 ettari disponibili), con dieci campi di allenamento, di cui uno stadio da 3.000 posti dove giocheranno le squadre primavera e femminile e uno da 1.500 posti per le giovanili, nonch\u00e9 un padiglione eventi da 400 posti, per un investimento totale tra i 80 e 85 milioni di euro. La partenza dei lavori avviene il 5 febbraio 2021 e il termine previsto per la fine dei lavori \u00e8 la met\u00e0 del 2022.\nVita privata.\nSposato con Catherine e padre di due figli, Commisso vive a Saddle River, nel New Jersey. Secondo Forbes, il suo patrimonio ammonta a 6,1 miliardi di dollari., mentre per il Bloomberg Index, aggiornato al 10 agosto 2020, il patrimonio di Rocco Commisso ammonta a 9,05 miliardi di dollari. Uno dei suoi figli, Giuseppe, \u00e8 nella dirigenza della Fiorentina"}
{"id": "4114852", "revid": "110157", "url": "https://it.wikipedia.org/wiki?curid=4114852", "title": "Chude\u0159ice", "text": "Chude\u0159ice \u00e8 un comune della Repubblica Ceca facente parte del distretto di Hradec Kr\u00e1lov\u00e9, nella regione omonima."}
{"id": "4114853", "revid": "287204", "url": "https://it.wikipedia.org/wiki?curid=4114853", "title": "Chuderice", "text": ""}
{"id": "4114863", "revid": "287204", "url": "https://it.wikipedia.org/wiki?curid=4114863", "title": "\u010cernilov", "text": "\u010cernilov \u00e8 un comune della Repubblica Ceca facente parte del distretto di Hradec Kr\u00e1lov\u00e9, nella regione omonima."}
{"id": "4114866", "revid": "287204", "url": "https://it.wikipedia.org/wiki?curid=4114866", "title": "Cernilov", "text": ""}
{"id": "4114870", "revid": "110157", "url": "https://it.wikipedia.org/wiki?curid=4114870", "title": "\u010cerno\u017eice", "text": "\u010cerno\u017eice \u00e8 un comune della Repubblica Ceca facente parte del distretto di Hradec Kr\u00e1lov\u00e9, nella regione omonima."}
{"id": "4114871", "revid": "287204", "url": "https://it.wikipedia.org/wiki?curid=4114871", "title": "Cernozice", "text": ""}
{"id": "4114874", "revid": "125824807", "url": "https://it.wikipedia.org/wiki?curid=4114874", "title": "Alejandro Grimaldo", "text": "Caratteristiche tecniche.\n\u00c8 un terzino abile soprattutto in fase offensiva, bravo nel fornire assist ai compagni; di piede mancino, sa rendersi pericoloso su palla inattiva. Per le sue caratteristiche \u00e8 stato paragonato a Dani Alves.\nCarriera.\nClub.\nNato a Valencia, Grimaldo entra nelle giovanili del Barcellona nel 2008, all'et\u00e0 di 13 anni. Fa il suo debutto nella squadra B il 4 settembre 2011, giocando da titolare nel match vinto per 4-0 contro l'FC Cartagena. All'et\u00e0 di 15 anni e 349 giorni, diventa il giocatore pi\u00f9 giovane ad apparire in un match di Segunda Divisi\u00f3n.\nIl 29 dicembre 2015 viene acquistato per 1.5 milioni di euro dal .\nNazionale.\nInsieme alla Selezione spagnola U-19 vince il Campionato europeo di calcio Under-19 2012 in Estonia.\nStatistiche.\nPresenze e reti nei club.\n\"Statistiche aggiornate al 10 giugno 2020.\""}
{"id": "4114879", "revid": "767487", "url": "https://it.wikipedia.org/wiki?curid=4114879", "title": "\u010cist\u011bves", "text": "\u010cist\u011bves \u00e8 un comune della Repubblica Ceca facente parte del distretto di Hradec Kr\u00e1lov\u00e9, nella regione omonima."}
{"id": "4114880", "revid": "287204", "url": "https://it.wikipedia.org/wiki?curid=4114880", "title": "Cisteves", "text": ""}
{"id": "4114888", "revid": "118105454", "url": "https://it.wikipedia.org/wiki?curid=4114888", "title": "Divec", "text": "Divec \u00e8 un comune della Repubblica Ceca facente parte del distretto di Hradec Kr\u00e1lov\u00e9, nella regione omonima."}
{"id": "4114890", "revid": "481666", "url": "https://it.wikipedia.org/wiki?curid=4114890", "title": "Karl Brown", "text": "In seguito divenne anche un noto regista e sceneggiatore.\nBiografia.\nIl suo primo lavoro legato al mondo dell'intrattenimento lo ebbe quando, ancora ragazzo, inizi\u00f2 a lavorare in un laboratorio di sviluppo fotografico della Kinemacolor Film Company a Los Angeles. Dopo il crollo della Kinemacolor, ha lavorato come fotografo nel film \"The Spoilers\". Innamoratosi dei lavori di Griffith, in special modo del film \"The Battle at Elderbush Gulch\", Brown divenne assistente di Billy Bitzer come caricatore della pellicola e custode dell'attrezzatura.\nIl maggior successo cinematografico su cui Brown ha lavorato come direttore della fotografia, fu \"I pionieri\" (1923).\nIl suo primo lavoro come regista, \"Stark Love\", \u00e8 oggi considerato un capolavoro della cinematografia rurale\nBrown \u00e8 stato direttore della fotografia del film \"Thirty Days\" di Wallace Reid\nNel 1970 Brown fu uno dei pionieri di Hollywood intervistato da Kevin Brownlow per la serie tv \"Hollywood\".."}
{"id": "4114894", "revid": "110157", "url": "https://it.wikipedia.org/wiki?curid=4114894", "title": "Dob\u0159enice", "text": "Dob\u0159enice \u00e8 un comune della Repubblica Ceca facente parte del distretto di Hradec Kr\u00e1lov\u00e9, nella regione omonima."}
{"id": "4114895", "revid": "287204", "url": "https://it.wikipedia.org/wiki?curid=4114895", "title": "Dobrenice", "text": ""}
{"id": "4114898", "revid": "287204", "url": "https://it.wikipedia.org/wiki?curid=4114898", "title": "Sch\u00f6necker", "text": "Sch\u00f6necker \u00e8 un cognome tedesco che pu\u00f2 indicare:"}
{"id": "4114900", "revid": "767487", "url": "https://it.wikipedia.org/wiki?curid=4114900", "title": "Mercato delle carni (Anversa)", "text": "L'antico mercato delle carni, o in neerlandese Vleeshuis \u00e8 una delle storiche e caratteristiche costruzioni della citt\u00e0 fiamminga di Anversa, in Belgio.\nOggi \u00e8 la sede del \"Museo di archeologia e arti applicate\".\nStoria e descrizione.\nNel Medioevo sorsero gi\u00e0 degli edifici atti a riparare i fornitori e commercianti di carni. Nel 1250 venne costruito il primo Vleeshuis in questa zona, vicino allo Steen, la fortezza di Anversa, e non lontano dalla Schelda; specifico per la macellazione e vendita del bestiame.\nIntorno al 1500 l'edificio divenne troppo piccolo, cos\u00ec la Corporazione dei macellai ha decise di costruire un nuovo mercato, vicino a quello del bestiame. Il nuovo edificio doveva fornire lo spazio per 62 macellai, sale riunioni e magazzini. Il grande architetto cittadino Herman de Waghemakere ha progettato l'edificio che venne costruito tra il 1501 e il 1504. Si tratta di un edificio tardo gotico eretto in mattoni rossi e pietra arenaria bianca composti in assise alternate bianche rosse; sormontato da enorme tetto e rinserrato fra torrette scalari ottagonali e contrafforti. L'interno si sviluppa su due superbi saloni sovrapposti, di 50 x 18 metri, divisi in due navate, che occupa il corpo principale, e altri quattro piani nel sottotetto.\nDurante l'occupazione francese, nel 1793, le Corporazioni vengono abolite e il Vleeshuis viene destinato a deposito.\nDopo il 1830 vari artisti s'insediarono nell'edificio, aprendovi uno studio, tra i quali vi risiedette il pittore Nicaise de Keyser.\nLa commissione provinciale per la conservazione ha poi deciso allora di istituirvi il Museo di archeologia e arti applicate, che vide la completa ristrutturazione edilizia e nel 1913 l'apertura del museo.\nIl Museo espone una collezione di bronzi, ceramiche, l'iconografie, l'architetture, interni e strumenti musicali."}
{"id": "4114901", "revid": "110157", "url": "https://it.wikipedia.org/wiki?curid=4114901", "title": "Dohalice", "text": "Dohalice \u00e8 un comune della Repubblica Ceca facente parte del distretto di Hradec Kr\u00e1lov\u00e9, nella regione omonima."}
{"id": "4114907", "revid": "1543377", "url": "https://it.wikipedia.org/wiki?curid=4114907", "title": "Mercury Insurance Open 2012", "text": "Il Mercury Insurance Open 2012 \u00e8 stato un torneo di tennis giocato sul cemento. \u00c8 stata la 32\u00aa edizione del San Diego Open, la terza dopo la sospensione per due anni, che anche quest'anno ha preso il nome di \"Mercury Insurance Open\" per motivi di sponsorizzazione e che ha fatto parte della categoria Premier nell'ambito del WTA Tour 2012. Si \u00e8 giocato a Carlsbad in California dal 14 al 22 luglio 2012. \u00c8 stato il 2 evento delle US Open Series 2012.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:"}
{"id": "4114911", "revid": "186709", "url": "https://it.wikipedia.org/wiki?curid=4114911", "title": "Salernitana Calcio 1919", "text": ""}
{"id": "4114913", "revid": "287204", "url": "https://it.wikipedia.org/wiki?curid=4114913", "title": "Opuntia stricta", "text": "Opuntia stricta \u00e8 una pianta appartenente alla famiglia Cactaceae, diffusa in Sud America, Nord America, America Centrale e Caraibi.\nDescrizione.\nSi tratta di una pianta dal fusto molto ramificato ed appiattito, dal portamento eretto o strisciante e che normalmente misura tra i 50\u2013100\u00a0cm, ma pu\u00f2 raggiungere i 2 metri di altezza. Le pale o cladodi, pi\u00f9 lunghi che larghi (10\u201335\u00a0cm di lunghezza, 7\u201320\u00a0cm di larghezza e 10\u201320\u00a0mm di spessore), sono di colore verde o verde-bluastro. Sono senza peli e coperte di piccole strutture rialzate (areole) ricoperte da piccola setole spinose (glochidi). che a volte possono presentare una o due lunghe spine (2\u20134\u00a0cm di lunghezza). In primavera e in estate produce fiori (di 7\u00a0cm di lunghezza e 6\u20138\u00a0cm di diametro) di colore giallo brillante, ma che spesso presentano sfumature rosate o rossastre sui petali esterni. I frutti immaturi sono di colore verde, ma diventano rosso-violacei man mano che maturano. Queste bacche (4\u20138\u00a0cm di lunghezza e 2,5\u20134\u00a0cm di larghezza) sono carnose e a forma di uovo, di solito hanno punte leggermente depresse. La polpa dei frutti \u00e8 rossastra o violacea e contiene un gran numero di semi.\nLa pianta si riproduce per seme o attraverso le sue pale carnose, che una volta staccatesi producono radici. I semi si diffondono attraverso gli escrementi dei vari animali, uccelli e roditori che ne mangiano i frutti.\nDistribuzione.\nPredilige zone semi-aride, regioni subtropicali, tropicali e temperate calde. La specie \u00e8 nota per invadere pendii rocciosi e le rive dei fiumi, nonch\u00e9 zone degradate, boschi aperti, praterie, pascoli, zone ripariali; cresce anche sui bordi delle strade, lungo le linee ferroviarie, in ambienti costieri, giardini e cos\u00ec via. \n\"Opuntia stricta\" \u00e8 diffusa negli Stati Uniti (Texas, Alabama, Georgia, Mississippi, Florida e Sud Carolina), nelle Bahamas, Bermuda, e nei Caraibi, in Messico, Venezuela ed Ecuador.\n\u00c8 stata introdotta in molte parti del mondo come in Africa, Europa (principalmente in Sardegna e in Sicilia) e nel sud dell'Asia.\n\"O. stricta\" \u00e8 considerata una pianta invasiva in Sudafrica, Kenya e Australia dove \u00e8 stata oggetto di uno dei primi esperimenti realmente efficaci di controllo biologico utilizzando la falena \"Cactoblastis cactorum\".\n\u00c8 stata inserita nell'elenco delle 100 tra le specie esotiche invasive pi\u00f9 dannose al mondo.\nStoria.\n\"Opuntia stricta\" \u00e8 una delle piante pi\u00f9 infestanti mai importate in Australia. Essa ebbe un impatto devastante sulla vita rurale dell'isola: priva di nemici naturali e trovandosi in un ambiente a lei congeniale, incominci\u00f2 rapidamente a diffondersi nelle campagne e nei boschi australiani, convertendosi in una grave piaga.\nLa prima pianta di \"O. stricta\" giunse in Australia con le 11 navi della Prima Flotta, nel gennaio del 1788. Allo scopo di installare sull'isola un'industria di tintura, l'allora governatore, il capitano Arthur Phillip, ebbe la brillante idea di importare dal Brasile una certa quantit\u00e0 di piante, infestate da cocciniglia.\nA quel tempo, il monopolio mondiale della tintura di cocciniglia era in mano alle industrie spagnole e portoghesi. La tintura rossa ricavata dagli insetti era importante per l'industria tessile e manifatturiera. Il colorante ricavato dalla spremitura degli insetti di cocciniglia era utilizzato per tingere le uniformi rosse dei soldati dell'esercito britannico e il Governo Britannico decise, quindi, di installare nella nuova colonia la propria fonte di rifornimento. \nSu incitamento di Sir Joseph Banks l'industria fu costruita presso la Botany Bay, attualmente parco nazionale a circa 15 chilometri dal centro di Sydney, luogo dove il capitano James Cook era sbarcato per la prima volta il 28 aprile del 1770, e dove la stessa Prima Flotta era sbarcata.\nPoco si sa di questa prima piantagione, ma \u00e8 stato stabilito che la specie di \"Opuntia\" era la cosiddetta \"smooth tree pear\" (\"Opuntia vulgaris\"), che si pu\u00f2 ancora trovare lungo le coste del Nuovo Galles del Sud, ma non si rivel\u00f2 mai un serio problema.\nLa specie che sconvolse l'Australia tra il 1900 e il 1930 fu la \"Opuntia stricta\". Agli inizi del 1800, essa fu coltivata come pianta da frutta in una propriet\u00e0 nel distretto di Parramatta. Si ha, inoltre, registrazione di una pianta che, nel 1839, fu trasferita da Parramatta a Scone, nel Nuovo Galles del Sud. Li fu piantata e cresciuta, prima in un giardino di una stazione, in seguito in vari terreni recintati, con l'idea che avrebbe potuto rappresentare un buon approvvigionamento per le scorte di cibo durante le annate pi\u00f9 magre. Nel 1848, piante di \"O. stricta\" furono trasferite da Sydney a Warwick, nel Queensland, allo scopo di utilizzarle come piante da giardino, indicate per le siepi e recinzioni. Essa si acclimat\u00f2 e si diffuse velocemente. I frutti venivano mangiati, le siepi potate e i resti gettati nei boschi. In questo modo, semi, mozziconi di cactus, talee e pale dell\"'Opuntia\" potevano radicare con facilit\u00e0. Il clima favorevole e la totale mancanza di nemici naturali, rappresentarono le cause principali del sorprendente diffondersi di questa pianta.\nL\"'Opuntia stricta\" cominci\u00f2 a causare preoccupazione attorno al 1870, ma bisogn\u00f2 aspettare fino al 1886 perch\u00e9 fosse emanata la prima legge sulla sua distruzione, che obbligava i proprietari terrieri e i residenti delle campagne a distruggere il cactus.\nNel 1925 il suo proliferare era fuori da ogni controllo: 25 milioni di ettari erano invasi dalla pianta, ed essa si stava diffondendo ad un ritmo di mezzo milione di ettari all'anno. L'intricato bosco di cactus era in gran parte completamente invalicabile, sia dal bestiame che dall'uomo. Le spine di questo cactus, molto piccole, causavano irritazione, ferite e infiammazioni, penetrando nella lingua e nella bocca degli animali che tentavano di mangiare la pianta. Si insinuavano inoltre tra la lana delle pecore, causando disagio sia alle bestie sia agli addetti alla tosatura. Tutto questo, ovviamente, rappresentava un problema economico tutt'altro che irrisorio.\nI tentativi di disboscamento, sia meccanico che chimico non avevano dato grandi effetti positivi. Furono utilizzati drastici metodi come quello di irrorare le piante con i fumi di miscele di arsenico, fatto bollire in enormi calderoni. Nel 1926 il rapporto annuale della commissione di vigilanza del Queensland riporta che 9.450.000 tonnellate di Opuntia furono trattate con 31.100 barili (da 4,5\u00a0kg e 9\u00a0kg) di pentossido di arsenico e 27.950 fusti di veleno Roberts Improved Pear, fusti la cui capacit\u00e0 variava dai 9 ai 190 litri. Tra il 1926 e il 1927 sempre nel Queensland si eliminarono 48.951 emu, 40.944 corvi, 7.093 gazze 45.456 uova di emu, in quanto questi uccelli, nutrendosi dei frutti dell'Opuntia contribuivano alla diffusione delle infestanti piante.\nLa soluzione al problema venne attraverso la ricerca di un controllo biologico, al principio di questo secolo. Pi\u00f9 di 150 specie di insetti che si alimentavano di \"Opuntia\" nelle sue zone di origine, gli Stati Uniti meridionali, furono presi in considerazione in test di laboratorio, e varie decine provate sul campo, senza grandi esiti. Nel 1914 un piccolo numero di larve della \"Cactoblastis cactorum\", un lepidottero di origine argentina fu portato in Australia. Sfortunatamente le larve morirono prima di poter verificare l'effettivit\u00e0 della loro azione.\nNel 1926 una nuova popolazione, composta da 2.750 uova di \"Cactoblastis\", fu introdotta nell'isola dove, nel giro di 4 anni e in condizioni naturali, diedero origine a tre miliardi di uova, i quali furono distribuiti su di un'area maggiore. Le larve di Cactoblastis agiscono mangiano la pianta scavandola dall'interno; una colonia di larve ed \u00e8 in grado di eliminare una grande pianta in poche settimane e 3 o 4 pale di \"Opuntia\" bastano ad una larva per svilupparsi completamente. Una volta che in una zona i cactus sono stati distrutti, la maggior parte degli insetti muore per mancanza di nutrimento, mentre i lepidotteri pi\u00f9 resistenti riescono a raggiungere nuove piante, dove deporre le uova.\nPer il 1930 il problema della \"O. stricta\" si era risolto con successo. \nQuesto caso \u00e8 spesso ricordato come un intervento di controllo biologico eseguito con successo."}
{"id": "4114914", "revid": "50999887", "url": "https://it.wikipedia.org/wiki?curid=4114914", "title": "Sagrera", "text": ""}
{"id": "4114918", "revid": "186709", "url": "https://it.wikipedia.org/wiki?curid=4114918", "title": "Tifoseria della Salernitana Calcio 1919", "text": ""}
{"id": "4114921", "revid": "186709", "url": "https://it.wikipedia.org/wiki?curid=4114921", "title": "Colori e simboli della Salernitana Calcio 1919", "text": ""}
{"id": "4114922", "revid": "465169", "url": "https://it.wikipedia.org/wiki?curid=4114922", "title": "Wide Awake (singolo)", "text": ""}
{"id": "4114925", "revid": "186709", "url": "https://it.wikipedia.org/wiki?curid=4114925", "title": "Storia della Salernitana Calcio 1919", "text": ""}
{"id": "4114930", "revid": "1444345", "url": "https://it.wikipedia.org/wiki?curid=4114930", "title": "Wide Awake", "text": ""}
{"id": "4114932", "revid": "51000127", "url": "https://it.wikipedia.org/wiki?curid=4114932", "title": "Ponte delle Grazie", "text": ""}
{"id": "4114933", "revid": "287204", "url": "https://it.wikipedia.org/wiki?curid=4114933", "title": "Patron", "text": ""}
{"id": "4114939", "revid": "339392", "url": "https://it.wikipedia.org/wiki?curid=4114939", "title": "Donazione Contini-Bonacossi", "text": ""}
{"id": "4114947", "revid": "404449", "url": "https://it.wikipedia.org/wiki?curid=4114947", "title": "Primo Brown", "text": "Introdottosi nella scena musicale sin dalla fine degli anni ottanta, Primo \u00e8 ricordato come un artista di fondamentale importanza per lo sviluppo della cultura hip hop in Italia, in particolar modo nella capitale.\nBiografia.\nInizialmente noto con lo pseudonimo di Scheggia, il rapper inizia a far conoscere il proprio nome all'interno della scena hip hop italiana nel 1993, quando si esibisce insieme a Grandi Numeri presso il Palladium, in occasione dello Zulu Party. Inizia a formarsi cos\u00ec il primo nucleo del gruppo musicale Cor Veleno (in cui sar\u00e0 presente anche DJ Squarta), tanto che questo nome viene citato anche in una puntata della trasmissione \"L'Italia in diretta\", condotto dalla presentatrice Alda D'Eusanio, in cui Primo e Grandi Numeri si esibirono in collegamento dal Circolo degli Artisti. Sotto il nome Cor Veleno verr\u00e0 poi pubblicata la traccia \"21 Tyson\", presente nel mixtape del collettivo Rome Zoo dedicato all'hip hop romano, intitolato \"La banda der trucido\".\nIl debutto con un album ufficiale del trio avverr\u00e0 poi nel 1999, con la pubblicazione dell'album \"Sotto assedio\", seguito due anni pi\u00f9 tardi da \"Rock 'n' Roll\", e poi nuovamente con \"Heavy metal\" nel 2004. Sempre nel 2004, partecipa all'album \"60 Hz\" di DJ Shocca con quello che diverr\u00e0 negli anni a venire uno dei suoi brani pi\u00f9 conosciuti, \"Sempre grezzo\". Nel 2005 Primo incide l'album \"Bomboclat\" insieme a Squarta, mentre nel 2006 i Cor Veleno firmano un contratto con la Sony Music, con la quale pubblicano \"Nuovo nuovo\" nel 2007 e \"Buona pace\" due anni pi\u00f9 tardi. Nel frattempo, Primo aveva pubblicato un ulteriore album con Squarta, intitolato \"Leggenda\", seguito da \"Qui \u00e8 selvaggio\", da cui viene estratto il brano \"Cantano tutti\" (basato sul caso Cucchi).\nUna volta pubblicato \"Qui \u00e8 selvaggio\", Primo decide di dedicarsi a progetti da solista, come testimoniano i tre volumi del mixtape \"Rap nelle mani\", nei quali per\u00f2 non mancano affatto le collaborazioni. L'ultimo progetto ufficiale in cui figura Primo Brown \u00e8 invece \"El micro de oro\", realizzato insieme al rapper Tormento e pubblicato nel 2014 per l'etichetta ThisPlay Music. Durante il periodo di promozione dell'album, l'artista si ritrova per\u00f2 a dover annunciare l'annullamento del tour e il ritiro delle scene a causa di gravi problemi di salute, i quali lo porteranno alla morte nella notte di capodanno del 2016 all'et\u00e0 di 39 anni.\nIl film \"Zeta - Una storia hip-hop\" di Cosimo Alem\u00e0, uscito nel 2016 ed ambientato nel mondo dell'hip hop \u00e8 stato dedicato alla sua memoria."}
{"id": "4114948", "revid": "922800", "url": "https://it.wikipedia.org/wiki?curid=4114948", "title": "Grandi Numeri", "text": ""}
{"id": "4114949", "revid": "121658", "url": "https://it.wikipedia.org/wiki?curid=4114949", "title": "Primo &amp; Squarta", "text": ""}
{"id": "4114950", "revid": "121658", "url": "https://it.wikipedia.org/wiki?curid=4114950", "title": "Primo &amp; Ibbanez", "text": ""}
{"id": "4114952", "revid": "287204", "url": "https://it.wikipedia.org/wiki?curid=4114952", "title": "Parigi-Roubaix 1985", "text": "La Parigi-Roubaix 1985, ottantatreesima edizione della corsa, fu disputata il 14 aprile 1985, per un percorso totale di 268\u00a0km. Fu vinta dal francese Marc Madiot, giunto al traguardo con il tempo di 7h21'10\" alla media di 36,44\u00a0km/h.\nPresero il via da Compi\u00e8gne 172 ciclisti, 35 di essi tagliarono il traguardo a Roubaix."}
{"id": "4114962", "revid": "486946", "url": "https://it.wikipedia.org/wiki?curid=4114962", "title": "Corpuscoli renali", "text": ""}
{"id": "4114965", "revid": "2047467", "url": "https://it.wikipedia.org/wiki?curid=4114965", "title": "Tekiya", "text": " \u00e8 il termine usato per indicare i mercanti itineranti giapponesi che, insieme con i , sono considerati i precursori della moderna yakuza.\nStoria.\nI tekiya, che apparvero per la prima volta all'inizio del XVIII secolo, avrebbero viaggiato per la campagna, allestendo bancarelle a mercati e manifestazioni durante gli (giorni considerati di buon auspicio secondo lo shintoismo), dove erano soliti vendere Katanuki. \nQuando i tekiya cominciarono a organizzarsi in gruppi si cre\u00f2 il substrato per la formazione della yakuza moderna. Diversamente dai \"bakuto\", che si occupavano di gioco d'azzardo, attivit\u00e0 che era ed \u00e8 ancora illegale in Giappone, i tekiya svolgevano un'attivit\u00e0 del tutto legale, cio\u00e8 supervisionavano e proteggevano i commercianti: per questo il governo di Edo rafforz\u00f2 il loro potere dando loro anche la possibilit\u00e0 di portare una spada. I tekiya erano per\u00f2 impiegati anche in operazioni illecite come il racket, le estorsioni e le guerre fra bande.\nSebbene le linee tekiya/bakuto si siano confuse con l'emergere della moderna yakuza giapponese, nel ventesimo secolo, oggi molte bande yakuza si identificano ancora in un gruppo o nell'altro."}
{"id": "4114969", "revid": "122368006", "url": "https://it.wikipedia.org/wiki?curid=4114969", "title": "Rupan Sansei no Theme", "text": ", in diverse varianti, \u00e8 un singolo di Y\u016bji \u014cno, colonna sonora di molti degli anime della saga di Lupin III, usata a partire dalla serie \"Le nuove avventure di Lupin III\".\nIl brano.\nY\u016bji \u014cno, pianista jazz, \u00e8 il compositore e arrangiatore del tema. Usata inizialmente solo in versione strumentale, al tempo era raro che la sigla di un anime fosse esclusivamente musicale.\nOltre agli utilizzi come sigla d'apertura e di chiusura, \u00e8 una BGM di quasi ogni anime del personaggio (in diversi riarrangiamenti) e del videogioco \"\", e molti artisti ne hanno elaborato delle cover.\nVersione strumentale \"Theme from Lupin III\".\nArrangiamenti di Y\u016bji \u014cno (solamente nel 1996 di Takayuki Negishi).\nArrangiamenti.\nLe nuove avventure di Lupin III e il film Lupin III.\nRupan Sansei no Theme \u00e8 stato usato per la prima volta ne Le nuove avventure di Lupin III.\nDi questo tema esiste anche una versione pi\u00f9 corta usata sia come sigla che come BGM all'interno della serie\nNel 2005, lo stesso \u014cno ne ha fatto una nuova versione, indicata come \"2005 New Mix\".\nRupan Sansei no Theme.\nUsata come sigla d'apertura negli episodi dall'1 al 26.\nIn alcune varianti del tema vi sono il coro o un parlato di Yasuo Yamada (doppiatore di Lupin III).\nRupan Sansei no Theme (versione vocale).\nUsata come sigla d'apertura negli episodi dal 27 al 51. La voce \u00e8 di Pete Mack Jr..\nRupan Sansei no Theme '79 (Rupan Sansei '79).\nUsata come sigla d'apertura negli episodi dal 52 al 103 e nel primo film \"Lupin III - La pietra della saggezza\". Inizialmente per la sigla veniva usata la versione mono, solo successivamente la serie cominci\u00f2 ad avere quella stereo.\n\u00c8 anche la colonna sonora del videogioco per PS2 \"\".\nRupan Sansei no Theme '80 (Rupan Sansei '80).\nUsata come sigla d'apertura negli episodi dal 104 al 155. \u00c8 stata anche inserita all'interno del secondo film cinematografico \"Lupin III - Il castello di Cagliostro\".\nNe \"Il castello di Cagliostro\" \u00e8 stata usata due volte nella scena dell'inseguimento in auto nel ducato di Cagliostro, nella prima met\u00e0 del lungometraggio.\nLupin, l'incorreggibile Lupin e La leggenda dell'oro di Babilonia.\nDa \"Lupin, l'incorreggibile Lupin\", la parte musicale fu affidata all'allora emergente VAP, e per la serie in questione e il relativo film (\"Lupin III - La leggenda dell'oro di Babilonia\") il \"Rupan Sansei no Theme\" fu usata solo come BGM, nelle versioni gi\u00e0 prodotte per la precedente seconda serie.\nFilm e TV Special.\nAd usare questo tema sono i TV Special (prodotti dal 1989), i due film cinematografici del 1995 e del 1996 (\"Lupin III - Le profezie di Nostradamus\" e \"\") e i due OAV del 2002 e del 2008 (\"Lupin III - Il ritorno di Pycal\" e \"Lupin III - Verde contro Rosso - GREEN vs RED\").\nRupan Sansei no Theme '89 (THEME FROM LUPIN III '89).\nA partire dal TV Special 1 \" viene usata principalmente questa variazione come sigla di apertura. L'arrangiamento \u00e8 di Y\u016bji \u014cno, il coro degli Amazons (bench\u00e9 spesso venga utilizzata una versione strumentale).\nRupan Sansei no Theme '96 (versione TV).\nQuesta versione \u00e8 stata usata solo nel TV Special 8 \"Lupin III - Il segreto del Diamante Penombra\" del 1996. L'arrangiamento \u00e8 di Takayuki Negishi. L'esecuzione \u00e8 di Katsuaki Nakatani, il coro di Yuko Imai.\nDurante il missaggio del doppiaggio italiano del film \"Dead or Alive: Trappola mortale\" parte di questo tema \u00e8 stato inserito in due momenti dove nell'originale giapponese vi era del silenzio.\nRupan Sansei no Theme '97 (THEME FROM LUPIN III '97).\nSi tratta di una versione registrata per commemorare il 30\u00ba anniversario della nascita di Lupin III, datata 1997. Arrangiamento di Y\u016bji \u014cno.\nRupan Sansei no Theme '97 (readymade 440 mix).\nVersione del tema usata solamente nel dodicesimo special televisivo. Il coro \u00e8 dei Time Five.\nLupin the third.\nVersione vocale con testo in inglese. Il testo \u00e8 opera di Yoko Narahashi, il canto di Akiko. \u00c8 utilizzata solamente nel tredicesimo special televisivo.\nRupan Sansei no Theme '78 (versione 2002).\n\u014cno ha creato questa variazione del tema originale per celebrare il 25\u00ba anniversario da quando \u00e8 stato incaricato di occuparsi delle musiche di Lupin III.\nInoltre, questa versione \u00e8 stata usata nello spot giapponese del TV Special 18 Lupin III - La lacrima della Dea del 2006 e in spot delle repliche di vecchi film del personaggio (come il primo film \"Lupin III\").\nRupan Sansei '80 (versione 2005).\nNuova versione del tema gi\u00e0 usato nella seconda serie televisiva.\nArrangiamenti esclusivamente discografici.\nRupan Sansei '92.\nTuttavia, i temi successivi (\"'78\", \"'79\", \"'80\") sono dei medley narrati da Yasuo Yamada"}
{"id": "4114983", "revid": "2220490", "url": "https://it.wikipedia.org/wiki?curid=4114983", "title": "Brainstorm - Generazione elettronica", "text": "Brainstorm - Generazione elettronica (\"Brainstorm\") \u00e8 un film di fantascienza del 1983 diretto da Douglas Trumbull e interpretato da Christopher Walken, Natalie Wood, Louise Fletcher e Cliff Robertson.\nTrama.\nUn team di scienziati inventa un'interfaccia computerizzata che consente alle sensazioni di essere registrate dal cervello di una persona e poi di essere provate da altri. La squadra, guidata da Lilian Reyndols, comprende anche i coniugi Michael e Karen Brace che stanno attraversando un periodo di crisi. Su istruzione dell'amministratore delegato Alex Terson, il team mostra il funzionamento del dispositivo agli investitori per ottenere finanziamenti.\nKaren indossa il registratore mentre lavora con Michael e Lillian. Quando Michael riproduce il nastro, il gruppo si rende conto che anche le esperienze emotive sono registrate. Michael a sua volta registra i ricordi condivisi con Karen, portandoli a una riconciliazione che sembrava impossibile.\nLillian \u00e8 spinta dagli investitori ad ammettere come membro della squadra un ex collega, Landon Marks, operativo nell'ambito militare-industriale, pur non essendo d'accordo con il loro piano di sfruttare l'invenzione in ambito militare.\nUn membro del team, Gordy Forbes, ha rapporti sessuali mentre indossa il registratore e condivide il nastro con i colleghi, incluso Hal Abramson. Hal unisce una sezione del nastro ad un orgasmo continuo, che si traduce in un sovraccarico sensoriale che porta al ritiro forzato. Le tensioni aumentano quando le possibilit\u00e0 di abuso diventano chiare.\nGi\u00e0 sofferente di problemi cardiaci e fumatrice costante, Lillian subisce un infarto mentre lavora da sola. Comprendendo che sta per morire, Lillian registra la sua esperienza.\nDopo il suo funerale, Michael decide di sperimentare la registrazione di Lillian, ma rischia di morire quando la riproduzione fa simulare al suo corpo le sensazioni e gli effetti di un infarto. Michael modifica la sua console per filtrare l'output fisico e riproduce il nastro. Osservando l'esperienza della morte di Lillian, vede i suoi ultimi ricordi prima della morte: uno scambio umoristico con Michael mentre gioca con un robot industriale, una festa di compleanno a sorpresa, ed un crollo emotivo quando Alex le dice che un precedente progetto \u00e8 stato cancellato.\nUn team di scienziati che desidera scoprire le capacit\u00e0 militari della macchina, sta monitorando l'attrezzatura mentre Michael riproduce il nastro finale di Lillian. Landon fa sperimentare la registrazione a Gordy, ignorando che Micheal ha apportato modifiche al suo terminale di riproduzione. Di conseguenza Gordy muore per un attacco cardiaco mentre Landon e gli altri guardano sorpresi.\nLa riproduzione di Michael viene interrotta da Hal, ma dopo aver assistito a un'esperienza di quasi morte digitale, Michael \u00e8 curioso di vedere l'intero filmato. Alex ha bloccato la registrazione e dice a Michael che non gli sar\u00e0 permesso di vederlo. Quando torna al lavoro, Michael trova Landon Marks e un team di tecnici esterni che passa attraverso i suoi documenti di ricerca e protesta contro Alex che risponde licenziando sia lui che la moglie Karen.\nMichael tenta di hackerare i computer del laboratorio. Hal gli consiglia di guardare sotto \"Project Brainstorm\", un programma che i militari hanno creato per ri-sviluppare la loro invenzione utilizzandola per tortura e lavaggio di cervello. Il figlio di Michael e Karen, Chris, che vuole sperimentare il dispositivo speciale, viene inavvertitamente esposto a uno di questi nastri, causandogli un'esperienza psicotica che si traduce nel suo ricovero in ospedale. Michael allora comprende come Gordy fosse morto e deduce anche il coinvolgimento di Alex .\nInvece di lasciare che i fini della sua creazione vengano traviati, Michael giura di distruggere il suo lavoro e a tal fine arruola Karen e Hal. Michael e Karen si dirigono verso il Pinehurst Resort e, rendendosi conto di essere sotto sorveglianza, inscenano una lotta che porta Karen a partire per la casa di Hal. Mentre i due fingono di riconciliarsi al telefono, Michael accede al computer Brainstorm tramite un'altra linea telefonica, nello stesso momento Karen si infila nel sistema e sabota i robot che fabbricano i terminali di interfaccia.\nKaren spegne il sistema di sicurezza, blocca lo staff all'esterno e consente a Michael di caricare il nastro di Lillian e di sperimentarlo senza interruzioni. Con l'impianto nel caos, Robert Jenkins ordina l'arresto di Michael. Michael fugge dai loro agenti e guida verso una cabina telefonica al Wright Brothers National Memorial. Si ricollega con i computer e accede alla parte finale del nastro, oltre il punto della morte fisica di Lillian.\nKaren lascia la casa per incontrare Michael. Hal e sua moglie, Wendy, inviano gli ultimi comandi di Karen ai computer della compagnia, chiudendo l'impianto.\nKaren arriva al Wright Brothers Memorial mentre il nastro viene riprodotto. Michael fa esperienza dell'aldil\u00e0, vivendo una breve visione dell'inferno prima di viaggiare lontano dalla Terra e attraverso l'universo, anche dopo la fine del nastro. Alla fine ha visioni di angeli e anime defunte che volano verso una grande Luce cosmica, che sembra essere il paradiso. Michael poi crolla. Karen singhiozza, credendolo morto. Supplica che Michael rimanga in vita il quale si risveglia dall'esperienza, piange di gioia e abbraccia Karen.\nProduzione.\nIl film \u00e8 stato girato in varie localit\u00e0 della Carolina del Nord.\nDurante la lavorazione avvenne la morte dell'attrice Natalie Wood.\nAccoglienza.\nIl film venne accolto in modo tiepido alla sua uscita."}
{"id": "4114984", "revid": "729019", "url": "https://it.wikipedia.org/wiki?curid=4114984", "title": "Ipofisectomia", "text": "L'ipofisectomia \u00e8 la rimozione chirurgica dell'ipofisi (ghiandola pituitaria). \u00c8 comunemente eseguita per trattare i tumori, in particolare il craniofaringioma. Talvolta viene utilizzata per trattare la sindrome di Cushing causata da un adenoma ipofisario. Si applica anche nel campo delle neuroscienze (in esperimenti con animali da laboratorio) per studiare il funzionamento della ghiandola.\nI farmaci che vengono somministrati come terapia ormonale sostitutiva a seguito di una completa ipofisectomia sono spesso glucocorticoidi.\nComplicanze.\nL'ipofisectomia eseguita a qualsiasi et\u00e0 causa l'atrofia delle ghiandole surrenali e della tiroide, nonch\u00e9 astenia e cachessia. Quando la procedura viene eseguita prima della maturit\u00e0 sessuale, l'apparato riproduttivo rimane poco sviluppato e non funzionale. Vi \u00e8 anche una generale mancanza di crescita. Se eseguita dopo la maturit\u00e0 sessuale, vi sar\u00e0 una perdita della funzione riproduttiva con atrofia delle gonadi delle strutture riproduttive accessorie."}
{"id": "4114990", "revid": "51001258", "url": "https://it.wikipedia.org/wiki?curid=4114990", "title": "Il caff\u00e8 illustrato", "text": ""}
{"id": "4114991", "revid": "128695", "url": "https://it.wikipedia.org/wiki?curid=4114991", "title": "Hilde Krahwinkel Sperling", "text": ""}
{"id": "4114995", "revid": "128695", "url": "https://it.wikipedia.org/wiki?curid=4114995", "title": "Mercury Insurance Open", "text": ""}
{"id": "4114996", "revid": "1543377", "url": "https://it.wikipedia.org/wiki?curid=4114996", "title": "P/2011 P1 McNaught", "text": "P/2011 P1 (McNaught) \u00e8 una cometa periodica scoperta il 1\u00ba agosto 2011 da Robert H. McNaught: appartiene alla famiglia delle comete gioviane, tra queste comete si distingue per essere nel gruppo delle comete a pi\u00f9 lungo periodo.\nNell'estate-autunno del 2010 ha avuto un lungo passaggio molto ravvicinato col pianeta Giove che ha determinato notevoli cambiamenti nella sua orbita, per esempio gli ha fatto quintuplicare l'eccentricit\u00e0 e raddoppiare il periodo orbitale."}
{"id": "4114999", "revid": "287204", "url": "https://it.wikipedia.org/wiki?curid=4114999", "title": "Associazione Calcio Bellinzona 2012-2013", "text": "Questa voce raccoglie le informazioni riguardanti l'Associazione Calcio Bellinzona nelle competizioni ufficiali della stagione 2012-2013.\nStagione.\nLa squadra fa il suo esordio in campionato il 15 luglio 2012 contro il Fussballclub Biel/Bienne.\nRosa.\n\"Aggiornata al 15 settembre 2012\""}
{"id": "4115002", "revid": "1782831", "url": "https://it.wikipedia.org/wiki?curid=4115002", "title": "Gian Marco Remondina", "text": "Biografia.\n\u00c8 sposato con Tiziana, conosciuta a Carrara, e ha due figli: Anna Giulia (tennista di livello nazionale) e Giacomo, calciatore dilettante. Vive a Cossirano.\nCaratteristiche tecniche.\nGiocatore.\nRemondina era un mediano, che faceva della corsa e della resistenza le sue armi migliori.\nAllenatore.\nSchiera le sue squadre prevalentemente con il 4-3-3, modulo che all'occorrenza ha variato in un 4-3-1-2; tuttavia ha applicato anche altri assetti tattici, mantenendo l'impostazione con quattro difensori e una punta centrale.\nCarriera.\nGiocatore.\nEsordisce con la Romanese, nel campionato di Serie D 1977-1978, realizzando 4 reti, suo record personale. A partire dalla stagione successiva milita in Serie C2, con le maglie di Pro Vercelli, Forl\u00ec e . Nel 1981 sale brevemente in Serie C1 con la , prima di trasferirsi alla : qui rimane quattro anni, due dei quali agli ordini di Corrado Orrico, conquistando nel 1982 la promozione in Serie C1. Chiude la sua militanza nelle file degli apuani con 113 presenze in campionato.\nNel 1985 passa alla , con cui disputa il suo ultimo campionato di Serie C1. Prosegue la carriera con le maglie di Orceana e Fidelis Andria, sua unica tappa al Sud, nella quale sfiora la promozione in Serie C1 concludendo il campionato al terzo posto. In seguito milita nel e nella Virescit, e nel 1993, a 35 anni, scende nel Campionato Nazionale Dilettanti ingaggiato dal . Qui rimane per tre stagioni, ottenendo due promozioni (in Serie C2 nel 1994 e in Serie C1 nel 1995), prima di concludere definitivamente la carriera agonistica.\nIn carriera ha disputato sette campionati di Serie C1 e sette di Serie C2, aggiudicandosi la Coppa Italia Serie C nell'annata 1982-1983 con la maglia della .\nAllenatore.\nInizia l'attivit\u00e0 di allenatore nelle giovanili del Legnano, prima di passare sulla panchina della prima squadra, nel Campionato Nazionale Dilettanti 1998-1999. Nella stagione successiva allena il Cremapergo, nella stessa categoria, venendo esonerato dopo 9 giornate.\nIn seguito passa al settore giovanile del Brescia, dove rimane per tre stagioni. Nel 2004 torna su una panchina di prima squadra allenando la Canzese, in Serie D: la formazione lombarda vince il proprio girone, ottenendo la promozione in Serie C2, tuttavia non viene ammessa al campionato a causa dell'inadeguatezza del campo di gioco.\nIn seguito alla mancata iscrizione la societ\u00e0 si scioglie, e l'ex compagno nel Brescello Nereo Bonato chiama Remondina al . Qui ottiene la promozione in Serie C1, vincendo i play-off nel campionato 2005-2006, e nella stagione successiva, sempre sulla panchina dei neroverdi, viene eliminato nei play-off del campionato di Serie C1.\nNel campionato 2007-2008 sale tra i cadetti, ingaggiato dal per sostituire Giuseppe Iachini. Privo del patentino di categoria, figura ufficialmente come vice di Felice Secondini, pur essendo a tutti gli effetti l'allenatore della formazione emiliana; a causa di ci\u00f2, la societ\u00e0 viene deferita dalla Commissione Disciplinare. L'avventura della coppia Secondini-Remondina dura 10 giornate: in ottobre, dopo la sconfitta sul campo del , arriva l'esonero, causato dalla deficitaria posizione in classifica e dalle prestazioni deludenti.\nNell'estate 2008 Nardino Previdi lo porta all'Hellas Verona, militante in Lega Pro Prima Divisione. Nella prima stagione, alla guida di una formazione composta da giovani e giocatori in prestito, ottiene un piazzamento di centroclassifica, subendo diverse contestazioni da parte della tifoseria. Nel campionato 2009-2010 il Verona rimane in testa per gran parte della stagione, ma all'ultima giornata viene sconfitto in casa e superato dal Portogruaro: in seguito a questo risultato Remondina viene esonerato e sostituito da Giovanni Vavassori, che fallisce la promozione ai play-off.\nNel febbraio 2011 subentra a Egidio Notaristefano sulla panchina della SPAL, con l'obiettivo di raggiungere i play-off. A fine stagione fallisce l'obiettivo finendo al decimo posto in campionato; in scadenza di contratto, Remondina e la societ\u00e0 decidono di separarsi per divergenze di opinioni.\nNell'autunno 2011 viene ingaggiato dal FeralpiSal\u00f2, formazione bresciana di Lega Pro Prima Divisione, che conduce alla salvezza e da cui viene confermato per la stagione successiva. Al termine della stagione 2012-2013 conclusasi con il 10\u00ba posto in classifica e la conquista della salvezza in anticipo, l'allenatore e la societ\u00e0 decidono, di comune accordo, di non continuare il loro rapporto lavorativo.\nIl 6 novembre 2013 viene ingaggiato come tecnico della , in sostituzione di Maurizio Braghin. Al termine del campionato, chiuso all'undicesima posizione, rinnova l'accordo fino al 30 giugno 2016 e nelle due stagioni successive ottiente un dodicesimo e un quinto posto in campionato.\nL'11 giugno 2016 diventa il nuovo allenatore della Pistoiese, con cui firma un contratto annuale. Viene sollevato dall'incarico il 1\u00ba marzo 2017 e sostituito da Gianluca Atzori.\nStatistiche.\nStatistiche da allenatore.\n\"Statistiche aggiornate al 25 marzo 2017.\""}
{"id": "4115003", "revid": "1305772", "url": "https://it.wikipedia.org/wiki?curid=4115003", "title": "Crist\u00f3v\u00e3o Jacques", "text": ""}
{"id": "4115008", "revid": "6923", "url": "https://it.wikipedia.org/wiki?curid=4115008", "title": "Museo nazionale di Kyoto", "text": "Il \u00e8 uno dei tre ex musei imperiali insieme a quelli di Tokyo e Nara, in Giappone. Il museo si trova nel quartiere Higashiyama a Kyoto. Le collezioni del Museo nazionale di Kyoto si concentrano soprattutto sull'arte giapponese pre-moderna e asiatica.\nCronologia.\n1897 anno 30 il museo prende il nome museo imperiale"}
{"id": "4115018", "revid": "486946", "url": "https://it.wikipedia.org/wiki?curid=4115018", "title": "Windows Embedded CE 6.0", "text": ""}
{"id": "4115019", "revid": "486946", "url": "https://it.wikipedia.org/wiki?curid=4115019", "title": "Windows Embedded Compact 7", "text": ""}
{"id": "4115022", "revid": "102092986", "url": "https://it.wikipedia.org/wiki?curid=4115022", "title": "Episodi di El internado (prima stagione)", "text": "La prima stagione di El internado \u00e8 composta da 6 episodi ed \u00e8 stata trasmessa in Spagna dal 24 maggio al 28 giugno 2007, con ascolti medi per 4.077.000 spettatori e il 23,8% di share.\nIn Italia, la prima stagione \u00e8 stata trasmessa dal 31 ottobre al 20 novembre 2010 con due episodi settimanali sul canale Joi di Mediaset Premium, mentre in chiaro dal 12 luglio al 16 agosto 2012 su La5.\nArrivo a Laguna Negra.\nTrama.\nLaguna Negra \u00e8 un prestigioso college immerso in un fitto bosco nei pressi di un lago dalle atmosfere spettrali. Qui verranno due nuovi studenti, Marcos e la sua sorellina Paula, che verranno subito respinti dagli altri studenti, in particolare Marcos, che verr\u00e0 continuamente preso in giro dai suoi compagni di stanza. Nel frattempo un'internata in un centro psichiatrico, Maria, scappa per andare a lavorare proprio nel collegio...\nTutti hanno un segreto.\nTrama.\nAl Laguna Negra arriva la polizia in cerca di notizie su una donna scappata da un istituto psichiatrico, ovvero Maria, la quale si confessa con Jacinta dicendole che \u00e8 scappata per cercare il figlio, che studia nel collegio. Ma Jacinta la licenzia; successivamente, vedendo la determinazione della donna, la riprende al lavoro.\nOcchi che non vedono.\nTrama.\nMarcos trova un accesso segreto che conduce ad una soffitta, dove ci sono molti indizi interessanti. Avverte i suoi amici e li porta a vedere quello che ha trovato. Incisi su una trave, ci sono cinque nomi. Ma non \u00e8 tutto: c'\u00e8 un barattolo di vetro contenente bulbi oculari sotto formalina\u2026\nUn messaggio in una bottiglia.\nTrama.\nCayetano, Victoria, Marcos e Iv\u00e0n, dopo aver parlato con il giornalista Ricardo Montoya, iniziano a temere per la loro vita e vorrebbero lasciare le cose come stanno, ma Carolina vuole arrivare ad ogni costo alla verit\u00e0 sull'uccisione dei cinque piccoli orfani ed \u00e8 pronta ad avventurarsi da sola nel pozzo. Colpiti dalla sua determinazione, i suoi amici la seguono, facendo un'inquietante scoperta\u2026\nUn cadavere nella Laguna.\nTrama.\nHector trova un cadavere nella laguna. La Guardia Civile lo identifica come quello di Ricardo Montoya, il giornalista de \u201cLa Gaceta\u201d, al quale Marcos, Ivan, Roque, Cayetano, Carolina e Victoria avevano consegnato il video che avrebbe potuto provare i crimini commessi nell'ex-orfanotrofio di Laguna Negra, attualmente sede del Collegio.\nLa notte di Santa Isabella.\nTrama.\nVictoria, Carolina, Cayetano e Roque sono rimasti incastrati nel passaggio segreto poich\u00e9 la porta \u00e8 rimasta chiusa alle loro spalle e cercando una via di fuga trovano il cadavere di Alfonso e dei cinque orfani. Marcos e Ivan sono invece rimasti intrappolati nella stanza di Alfonso dove scoprono che Ricardo Montoya non era l'uomo che li avevi contattati e a lui hanno lasciato la cassetta con le prove dell'assassino dei cinque orfani. Intanto Ivan, poich\u00e9 Carolina si allontana da lui e a causa del padre violento scappa dal collegio. Ad Hector invece viene comunicata la notizia che c'\u00e8 un corpo nella Laguna."}
{"id": "4115028", "revid": "697352", "url": "https://it.wikipedia.org/wiki?curid=4115028", "title": "Louis King", "text": "Biografia.\nFratello minore del regista Henry King, entr\u00f2 nel mondo del cinema nel 1919 come attore caratterista. Inizi\u00f2 la carriera di regista nel 1920 dirigendo una serie di film western con il nome di Lewis King. Negli anni 30 e negli anni 40 diresse anche film di avventura. Negli anni 50 diresse dei \"western\" per la televisione."}
{"id": "4115030", "revid": "767487", "url": "https://it.wikipedia.org/wiki?curid=4115030", "title": "Addio Yamato", "text": " \u00e8 un film d'animazione del 1978 diretto da Leiji Matsumoto e Toshio Masuda.\nSi tratta del secondo film ispirato alla serie anime \"Star Blazers\". La stessa storia di questo film fu allungata e riutilizzata per il soggetto della seconda stagione della serie televisiva, bench\u00e9 con un finale differente.\nTrama.\nLa \"Yamato\" ed il suo equipaggio devono affrontare l'assalto dell'Impero Comet, una civilt\u00e0 proveniente dalla galassia Andromeda che sta tentando di conquistare la Terra, guidata da Zwordar il Grande. la flotta terrestre \u00e8 invece aiutata da una donna fatta di antimateria, Teresa di Telezart, mentre l'impero Comet ha fatto rinascere il pi\u00f9 grande nemico della razza umana, il leader dei Gamilas, Desslar, in cerca di vendetta. Dopo una sanguinosa battaglia che vede ingenti perdite sia sul fronte terrestre che sul fronte Comet, sar\u00e0 l'estremo sacrificio di Susumu Kodai a sconfiggere definitivamente Zwordar ed a salvare la razza umana.\nProduzione.\nNel 1977 il primo film della serie, \"Corazzata spaziale Yamato\", riusc\u00ec a superare per incassi \"Guerre stellari\" ai box office giapponesi. Questo port\u00f2 alla realizzazione di \"Addio Yamato\", che usc\u00ec nei cinema nel 1978. L'intenzione originale era quella di concludere la storia della serie, ma visto l'enorme successo venne immediatamente messo in produzione un terzo film, che vide la luce due anni dopo."}
{"id": "4115032", "revid": "329581", "url": "https://it.wikipedia.org/wiki?curid=4115032", "title": "Crist\u00f3v\u00e3o Jacques (astronomo)", "text": "Il Minor Planet Center gli accredita la scoperta di sei asteroidi, tutte effettuate nel 1999 in parte in collaborazione con Luiz Henrique Duczmal.\nHa inoltre scoperto la cometa non periodica C/2014 E2 Jacques."}
{"id": "4115033", "revid": "712828", "url": "https://it.wikipedia.org/wiki?curid=4115033", "title": "Kirge Opie", "text": ""}
{"id": "4115041", "revid": "767487", "url": "https://it.wikipedia.org/wiki?curid=4115041", "title": "Giulio Negri", "text": "Detiene il record di presenze con la maglia del , con 266 gare disputate.\nBiografia.\nEmiliano di nascita, si stabil\u00ec in Campania fin dal 1939, a Torre Annunziata prima, ad Ariano Irpino poi. Nella cittadina vesuviana nacquero anche due dei suoi quattro figli, Pericle ed Antonio, i quali seguiranno le orme del genitore giocando tra le file dell'U.S. Ariano negli anni settanta.\nCaratteristiche tecniche.\nEra un centrocampista con molta resistenza e abilit\u00e0 palla al piede, dotato di buona tecnica e spiccato senso tattico, sapeva impostare azioni a ripetizione giocando nel ruolo di regista, rivelandosi anche un ottimo rigorista. Leader dentro e fuori dal campo, fu scoperto dall'allora allenatore del , Osvaldo Sacchi.\nCarriera.\nClub.\nCresciuto nel Pro Calcio di Guastalla, passa alla Reggiana e successivamente al in Serie C nel 1938.\nIn seguito, ad eccezione della stagione 1948-1949, vest\u00ec ininterrottamente dal 1939 al 1953 la maglia biancoscudata del di Torre Annunziata, collezionando 247 presenze in tredici stagioni stabilendo due record tuttora imbattuti. Detiene anche il record di presenze totali in maglia biancoscudata con 266 gare giocate. \u00c8 inoltre il quarto goleador di sempre della squadra oplontina, con 36 reti segnate, di cui 10 su calcio di rigore. Esord\u00ec con il Savoia in Serie C il 24 settembre 1939 in Stabia- (2-1), mentre l'esordio in Serie B avvenne il 22 settembre 1946 in -Torrese (1-1). L'anno seguente, sempre in B giocher\u00e0 solo 11 partite a seguito dell'infortunio patito il 28 settembre 1947, in uno scontro di gioco con De Santis del Lecce.\nIn carriera segn\u00f2 una tripletta ed una doppietta, entrambe realizzate nel corso del campionato di Serie C 1941-1942 che \u00e8 stata anche la sua stagione pi\u00f9 prolifica con 13 reti segnate. Il 31 gennaio 1942 alla quindicesima giornata, nell'incontro Ala Littoria Roma- (6-3), segn\u00f2 tutti i gol della squadra napoletana, mentre il 31 maggio dello stesso anno, alla ventottesima giornata segn\u00f2 la doppietta nella vittoria per 5-1 del sul Civitavecchia. In Serie B collezion\u00f2 43 presenze e realizz\u00f2 una rete, il 28 dicembre 1947 nel derby Torrese- (1-0). Disput\u00f2 la sua ultima partita l'11 gennaio 1953.\nAllenatore.\nLa sua carriera di allenatore si \u00e8 svolta principalmente nei campionati dilettantistici della Campania. Inizi\u00f2 ad allenare nell'ultimo anno della sua carriera calcistica, quando militava nella Torrese, in cui ebbe il ruolo di giocatore/allenatore. In seguito guid\u00f2 per diversi anni l'U.S. Ariano"}
{"id": "4115043", "revid": "287204", "url": "https://it.wikipedia.org/wiki?curid=4115043", "title": "Cristovao Jacques", "text": ""}
{"id": "4115047", "revid": "767487", "url": "https://it.wikipedia.org/wiki?curid=4115047", "title": "Helmut Jahn (calciatore)", "text": ""}
{"id": "4115056", "revid": "287204", "url": "https://it.wikipedia.org/wiki?curid=4115056", "title": "88260 Insubria", "text": "88260 Insubria \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,5963116\u00a0UA e da un'eccentricit\u00e0 di 0,1331283, inclinata di 13,81428\u00b0 rispetto all'eclittica.\nL'asteroide \u00e8 dedicato all'omonima regione storica a cavallo degli odierni Piemonte, Lombardia (in Italia) e Canton Ticino (in Svizzera)."}
{"id": "4115058", "revid": "1278310", "url": "https://it.wikipedia.org/wiki?curid=4115058", "title": "Santino Solari", "text": "Biografia.\nFiglio di Cristoforo e Margherita Valnegra nacque a Verna Intelvi nel 1576.\nSu incarico dell'arcivescovo di Salisburgo Marcus Sittikus von Hohenems costru\u00ec il castello di Hellbrunn, sul modello delle ville italiane, con i suoi giardini con giochi d'acqua e lavor\u00f2 alla costruzione della cattedrale di Salisburgo. Per volere di Paride Lodron realizz\u00f2 la cappella di San Ruperto, consacrata nel 1629, presso la Chiesa di Villa Lagarina."}
{"id": "4115061", "revid": "104265", "url": "https://it.wikipedia.org/wiki?curid=4115061", "title": "Mah\u014d sh\u014djo Lyrical Nanoha Force", "text": " o Magical War Chronicle Lyrical Nanoha Force \u00e8 una serie manga giapponese scritta da Masaki Tsuzuki ed illustrata da Yukari Higa. Fa parte della quarta serie di Nanoha insieme a ViVid, ed \u00e8 serializzata sulla rivista \"Nyantype\" della Kadokawa Shoten, dove ha debuttato nel numero di aprile 2009. Nel gennaio 2014, sono stati pubblicati sei volumi della serie, che comprendono i primi ventinove capitoli della storia, Nel luglio 2013, il manga e stato sospeso a tempo indefinito, non essendo mai arrivato alla conclusione, non e pi\u00f9 ripreso. La storia del manga \u00e8 ambientata sei anni dopo gli eventi di \"Mah\u014d sh\u014djo Lyrical Nanoha StrikerS\", e ruotano intorno alle investigazioni relative ad un altro artefatto magico, il Libro della Croce d'Argento. Un manga yonkoma basato sulla serie, ed intitolato \"Magical Record Lyrical Nanoha Force Dimension\", ha iniziato ad essere serializzato sulla rivista \"4koma Nano Ace\" a partire dal 9 marzo 2011.\nTrama.\nSei anni dopo l'incidente di JS, una giovane viaggiatrice dimensionale, Thoma Avenir libera una misteriosa ragazza mura chiamata Lily-Strosek, tenuta prigioniera presso un centro di ricerca nel lontano mondo di Ruwella. Tuttavia, cos\u00ec facendo, Thoma diventa inconsapevolmente complice nell'incidente della Bibbia della Croce d'Argento, l'ultima crisi interdimensionale che dovr\u00e0 essere affrontata dagli ex membri del Riot Force 6."}
{"id": "4115075", "revid": "287204", "url": "https://it.wikipedia.org/wiki?curid=4115075", "title": "Chiesa di San Sebastiano (Napoli)", "text": "La chiesa di San Sebastiano era un luogo di culto di Napoli sito in via San Sebastiano.\nStoria.\nLa tradizione vuole che il monastero di San Sebastiano fu istituito dall'imperatore Costantino. Questa origine era sostenuta da un'epigrafe trecentesca presente nella chiesa. Nel V secolo, presso un'antica domus romana, fu eretto un tempio in onore dei santi Sebastiano, Ciriaco, Ermete e Pancrazio; vi entrarono i basiliani che lo mantennero fino a quando il monastero divenne benedettino. Nei primi secoli dell'epoca medievale trovarono sede alcuni ordini che avevano mutato la loro sede per svariati motivi.\nSecoli dopo, la regina Giovanna II ordin\u00f2 che nel complesso, ormai decaduto per via del numero dei frati via via ridottosi fino a che non rimase un solo frate, andassero ad abitare le monache domenicane di San Pietro a Castello. La chiesa fu dedicata allora ai santi Pietro e Sebastiano. Dopo anni di oblio il complesso sub\u00ec una sorta di rinascita. Qui Francesca Orsini duchessa di Sessa giunse vedova nel 1456, ampli\u00f2 il complesso e vi mor\u00ec nel 1464.\nNel XV secolo e XVI secolo, il complesso viene allargato a nord, con un'aggiunta di un altro chiostro in stile rinascimentale. Nel XVII secolo le monache danno un tocco barocco alla chiesa del complesso dove lavora uno dei pi\u00f9 rinomati architetti del tempo, fra Giuseppe Nuvolo, il quale diede alla chiesa una pianta ellittica con cupola rivestita ad embrici maiolicati.\nLe monache che per secoli abitarono il monastero di San Sebastiano furono cacciate nel 1807 dai francesi. Da allora le vicende che riguardano il monastero riguardano prima il conservatorio musicale poi nel 1820 il Parlamento (nella stessa chiesa) e infine dal 1826 il liceo del Salvatore (chiamato dal 1828 Collegio dei Nobili) retto dai gesuiti e dal 1861 il liceo classico Vittorio Emanuele. La chiesa divenne aula magna del convitto.\nLa chiesa cadde in rovina tra il 5 e il 6 maggio del 1941 quando la cupola croll\u00f2. \nL'amministrazione pubblica e i responsabili della tutela dei beni culturali dell'epoca molto superficialmente non ritennero necessario un restauro del monumento - nonostante la sua rilevanza storica e urbanistica - e i ruderi della chiesa furono eliminati dopo la guerra, tra gli anni cinquanta e sessanta.\nCaso purtroppo non isolato in quegli anni e che priv\u00f2 il centro storico di Napoli di numerosi monumenti e fabbricati di pregio.\nDel complesso monastico di cui faceva parte rimane quasi intatto rispetto agli altri ambienti il chiostro, oggi integrato nel complesso del Convitto Nazionale.\nDescrizione.\nLa chiesa era accessibile da un cortile in via San Sebastiano. La pianta era ellittica con sei cappelle pi\u00f9 il presbiterio con l'altare maggiore. Otto statue la ornavano (quattro sono visibili nel chiostro delle statue di San Domenico Maggiore) e alcuni quadri, tra i molti presenti, di Giuseppe Marullo. Importanti elementi artistici dell'interno, quali l'altare e le paraste marmoree, continuano a poter essere ammirati nella chiesa di Santa Maria della Stella, dove furono trasferiti per riarredarla in quanto un distruttivo incendio nel 1944 l'aveva gravemente danneggiata."}
{"id": "4115077", "revid": "599013", "url": "https://it.wikipedia.org/wiki?curid=4115077", "title": "Ana Peleteiro", "text": ""}
{"id": "4115080", "revid": "88740", "url": "https://it.wikipedia.org/wiki?curid=4115080", "title": "Carlo Dadone", "text": "Biografia.\nScrisse molti libri umoristici e per ragazzi, e collabor\u00f2 alle riviste \"Corriere dei Piccoli\" e \"Cuor d'Oro\". Fu amico di Attilio Mussino, autore di molte illustrazioni dei suoi libri, e di Giovanni Bertinetti, col quale scrisse alcuni libri a quattro mani. Collabor\u00f2 anche, tra il 1896 e il 1897, al periodico \"Per l'Idea\", supplemento della rivista socialista \"Il Grido del Popolo\", sulla quale molti anni dopo avrebbe scritto Antonio Gramsci. Mor\u00ec a Torino, affetto da sordit\u00e0 e con gravi problemi alla vista."}
{"id": "4115083", "revid": "1318658", "url": "https://it.wikipedia.org/wiki?curid=4115083", "title": "Porto di Portoferraio", "text": "Il porto di Portoferraio \u00e8 il principale approdo dell'isola d'Elba per chi giunge dal mare, esso \u00e8 situato sulla costa settentrionale nel comune di Portoferraio.\nStoria.\nLa storia del porto di Portoferraio comincia con la fondazione di Cosmopoli, ossia l'antico nome della citt\u00e0 di Portoferraio, nel 1548. Il progetto iniziale era a nome di Giovan Battista Bellucci ma l'effettiva esecuzione avvenne solo grazie a Giovan Battista Camerini. La fortezza era pienamente operativa gi\u00e0 nel 1553 quando si trov\u00f2 a fronteggiare, vittoriosamente, il pirata Dragut. Nel 1570 l'architetto Bernardo Buontalenti apport\u00f2 delle migliorie logistiche e difensive, prevalentemente sul fronte di terra. A seguito di questi fatti storici e grazie alla sua conformazione il porto venne dichiarato una fortezza inespugnabile, prima dal cardinale Da Retz nel 1600 e poi dall'ammiraglio Orazio Nelson nel 1796:\n\u00c8 oggi attrezzato come porto moderno.\nCuriosit\u00e0.\n\u00c8 l'unico porto in Italia in cui si deve tenere la sinistra, sia entrando che uscendo."}
{"id": "4115084", "revid": "767487", "url": "https://it.wikipedia.org/wiki?curid=4115084", "title": "My Little Pony - Mentina magico Natale", "text": "My Little Pony - Mentina magico Natale (\"My Little Pony: A Very Minty Christmas\") \u00e8 un film d'animazione realizzato in CGI del 2005 diretto da Vic Dal Chele e destinato direttamente al mercato home video. Nel DVD \u00e8 incluso anche il cortometraggio \"Danzando fra le Nuvole\", in precedenza distribuito insieme al pony Star Catcher nel 2004.\nIn Italia il film \u00e8 uscito il 1\u00ba dicembre 2005 in VHS, mentre nel 2009 \u00e8 uscito anche in DVD ridoppiato con i nomi originali e con il cortometraggio \"Danzando fra le Nuvole\". Il DVD sarebbe dovuto uscire con il titolo My Little Pony - Un Natale speciale a Ponyville, ma per motivi sconosciuti \u00e8 stato mantenuto il titolo vecchio. \u00c8 stato trasmesso su Cartoonito il 25 dicembre 2014.\nTrama.\nA PonyVille \u00e8 periodo di festa, perch\u00e9 il grande bastone caramellato che annuncia il Natale \u00e8 stato esposto. Serve per indicare la strada della citt\u00e0 a Babbo Natale, ma Mentina, un'abitante di PonyVille, lo rompe accidentalmente, facendo perdere a PonyVille la sua aria di festa e facendo piombare i pony nella tristezza, e toccher\u00e0 a lei rimediare al guaio che ha combinato.\nColonna sonora.\nLe canzoni sono opera di Mark Watters (musica) e Lorraine Feather (testi).\nNella versione italiana le canzoni sono state tradotte e cantate dai rispettivi doppiatori."}
{"id": "4115086", "revid": "2020096", "url": "https://it.wikipedia.org/wiki?curid=4115086", "title": "Coppa Henri Delaunay", "text": "La coppa Henri Delaunay () \u00e8 il riconoscimento conferito dal 1960 alla squadra nazionale di calcio campione d'Europa maschile.\nEsso appartiene all'UEFA, che ne consegna una replica in grandezza originale alla squadra vincitrice: l'originale viene usato solo durante la cerimonia di premiazione.\nIl trofeo attuale \u00e8 del 2008 ed \u00e8 una replica in dimensioni ampliate del precedente, usato dal 1960 al 2004; al 2021 \u00e8 detenuto dall', campione d'Europa in carica.\nStoria.\nIl trofeo \u00e8 intitolato a Henri Delaunay, dirigente sportivo francese che gi\u00e0 negli anni venti vaticin\u00f2 un campionato europeo per squadre nazionali; alla nascita dell'UEFA nel 1954 ne divenne segretario generale ma mor\u00ec un anno pi\u00f9 tardi senza mai vedere realizzato il suo proposito.\nQuando al congresso UEFA di Stoccolma del 1958 fu deliberata l'istituzione della Coppa delle Nazioni di calcio, il danese Ebbe Schwartz, presidente della confederazione, ne propose l'intitolazione a Henri Delaunay.\nLa Federcalcio francese, per iniziativa del suo allora presidente Pierre Pochonet, offr\u00ec il trofeo da mettere in palio e ne affid\u00f2 la ricerca a Pierre Delaunay, figlio di Henry, succeduto a suo padre alla segreteria generale dell'UEFA.\nDelaunay si rivolse alla casa parigina Arthus-Bertrand che commission\u00f2 il lavoro ad Adrien Chobillon, gi\u00e0 autore del trofeo della Coppa di Francia; Chobillon forgi\u00f2 una coppa d'argento a forma d'anfora su cui scolp\u00ec la figura di un atleta greco che reggeva in mano una palla, riproduzione di una scultura esposta al museo archeologico nazionale di Atene.\nIl trofeo, alto e pesante , fu montato su un piedistallo nero destinato ad accogliere i nomi delle squadre vincitrici e cost\u00f2 (nominalmente ~).\nLa prima squadra ad aggiudicarsi tale trofeo, consegnato nelle mani del suo capitano Igor' Netto, fu l' che nella finale al Parco dei Principi di Parigi tenutasi il sconfisse 2-1 la .\nDopo la seconda edizione il torneo cambi\u00f2 nome in campionato europeo di calcio ma il trofeo mantenne lo stesso nome, e fu lo stesso fino all'edizione del 2004; in occasione del torneo del 2008 l'UEFA commission\u00f2 una versione aggiornata della coppa, giudicata troppo piccola rispetto ai trofei in palio nelle altre competizioni.\nAgli orafi londinesi Asprey fu quindi affidato il compito di forgiare una coppa della stessa forma della precedente ma pi\u00f9 grande: il risultato \u00e8 una replica maggiorata di circa una volta e un quarto l'originale realizzata in argento sterling, la cui altezza \u00e8 di e il peso di .\nIl primo capitano a ricevere tale nuovo trofeo fu lo spagnolo Iker Casillas, portiere della squadra che allo stadio Happel di Vienna si laure\u00f2 campione d'Europa 2008 battendo in finale la .\nNell'occasione la Spagna, gi\u00e0 campione nel 1964, fu la prima squadra ad aggiudicarsi entrambe le versioni del trofeo.\nLa pi\u00f9 recente detentrice del trofeo \u00e8 l', vincitrice dell'edizione 2020 che, nonostante il nome, si tenne un anno pi\u00f9 tardi per via del rinvio di numerosi eventi sportivi a causa della pandemia di COVID-19.\nIl capitano della squadra Giorgio Chiellini ricevette infatti la coppa l' nello stadio di Wembley a Londra dopo la vittoria in finale contro l'; nella fattispecie l'Italia \u00e8 divenuta la seconda squadra a ricevere entrambe le versioni del trofeo, essendosi laureata campione d'Europa per la prima volta nel 1968.\nIl citato Chiellini \u00e8 anche, al 2021, il capitano pi\u00f9 anziano ad avere ricevuto il trofeo, a 36 anni e 331 giorni d'et\u00e0; il pi\u00f9 giovane fu l'olandese Ruud Gullit a Monaco di Baviera nel 1988, 25 anni e 298 giorni.\nLo spagnolo Casillas \u00e8, infine, il primo capitano \u2013 e al 2021 l'unico \u2013 ad avere ricevuto la coppa due volte, peraltro consecutive, quella citata del 2008 e quella successiva, a Kiev, del 2012.\nIl trofeo originale rimane sempre, in ogni caso, in possesso dell'UEFA: esso viene detenuto dalla squadra vincitrice soltanto per gli usi cerimoniali dell'immediato dopo-partita, ma \u00e8 successivamente sostituito da una replica in scala 1:1 la quale non pu\u00f2 lasciare il Paese della federazione vincitrice senza l'esplicito permesso dell'UEFA."}
{"id": "4115090", "revid": "287204", "url": "https://it.wikipedia.org/wiki?curid=4115090", "title": "103460 Dieterherrmann", "text": "103460 Dieterherrmann \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5417995\u00a0UA e da un'eccentricit\u00e0 di 0,0876463, inclinata di 2,93331\u00b0 rispetto all'eclittica."}
{"id": "4115091", "revid": "889336", "url": "https://it.wikipedia.org/wiki?curid=4115091", "title": "Taratata", "text": "Taratata \u00e8 stato un programma televisivo italiano di genere musicale andato in onda su Rai 1 dal 1998 al 2001, basato sull'omonimo format francese andato in onda dal 1993 al 2013 (poi tornato nel 2015 come \"Taratata 100% Live\"). \u00c8 stato condotto per la prima edizione da Enrico Silvestrin, per la seconda edizione di nuovo da Silvestrin con la collaborazione di Marco Morandi, mentre per le seguenti da Vincenzo Mollica e Natasha Stefanenko.\nIl programma.\nIl programma ospitava grandi artisti italiani e internazionali che si esibivano dal vivo. In ogni puntata l'ospite principale era affiancato da personaggi del mondo dello sport, del cinema e dello spettacolo che hanno con lui una certa affinit\u00e0 e amicizia. Insieme davano vita a divertenti duetti e simpatiche performance. L'intento del programma era anche quello di scavare nella psicologia e nella personalit\u00e0 degli artisti facendone scaturire aspetti inediti. Spazio c'era anche alla classifica italiana, inglese e americana. Venivano inoltre presentate le novit\u00e0 discografiche del momento e i cinque dischi scelti dal programma. Andava in onda dal PalaDozza di Bologna per le prime due edizioni e dallo studio TV1 di Mirabilandia per la terza e la quarta edizione.\nEdizioni.\nPrima edizione (1998-1999).\nLa prima edizione del programma \u00e8 andata in onda dal 6 ottobre 1998 al 3 gennaio 1999 per tredici appuntamenti in seconda serata, prima al marted\u00ec e poi alla domenica. \u00c8 stata condotta da Enrico Silvestrin con la regia di Cesare Pierleoni.\nIl programma era trasmesso in contemporanea da Radio 2 con la collaborazione di Rosanna Cacio e Alberto Castelli. I due conduttori stabilivano un contatto con gli ascoltatori gi\u00e0 dal pomeriggio attraverso interviste ai ragazzi che affluivano al palasport e brevi cronache dal backstage dei musicisti.\nOgni puntata aveva un tema diverso. Tra gli ospiti che hanno partecipato al programma, ci sono: Claudio Baglioni, Lucio Dalla, Carlos Santana, Elio e le Storie Tese, Elisa, Pras Michel, Articolo 31, Ligabue, Black Crowes, Vasco Rossi, Zucchero Fornaciari, Sheryl Crow, Lionel Richie, Gianna Nannini, Carmen Consoli, Giorgia, Angelo Branduardi, Alice, Madonna, Luca Carboni, Raf, Max Gazz\u00e8 e altri.\nSeconda edizione (1999).\nLa seconda edizione del programma \u00e8 andata in onda dal 19 marzo al 28 maggio 1999 per dieci puntate in seconda serata, al venerd\u00ec. \u00c8 stata condotta nuovamente da Enrico Silvestrin, quest'anno con la collaborazione di Marco Morandi. Regia di Cesare Pierleoni.\nQuell'anno si puntava anche sulle nuove realt\u00e0 della musica. Lo spazio a loro dedicato \u00e8 T.P.S. - acronimo di \"Trovati Per Strada\", da un'idea di Lucio Dalla per sottolineare lo spirito di \"talent-scout\" che \u00e8 parte integrante dell'impostazione generale di un programma che vuole porsi quale punto di riferimento per tutta la musica di qualit\u00e0. Tocca a Marco Morandi - new entry di Taratata - presentare tutte le settimane i T.P.S., oltre a collaborare con la squadra di RadioRAI che si rafforz\u00f2 di una terza presenza oltre alle voci ufficiali di Rosanna Cacio e Alberto Castelli. Trasmissione radiofonica a cura di Fabio Cioffi.\nGli ospiti di quest'edizione sono stati, tra gli altri: Biagio Antonacci, Gianluca Grignani, Alex Britti e, fra le band, i R.E.M. e i Blur.\nTerza edizione (1999-2000).\nLa terza edizione, in onda da domenica 21 novembre 1999 a marted\u00ec 7 marzo 2000 per nove puntate, vede il cambio di conduzione da Silvestrin e Marco Morandi a Natasha Stefanenko e Vincenzo Mollica. La trasmissione non va pi\u00f9 in onda dal PalaDozza di Bologna, ma dallo studio TV1 di Mirabilandia. La trasmissione veniva replicata il sabato pomeriggio alle ore 14.45, sempre su Rai 1. Gli ospiti della prima puntata furono Antonello Venditti, Sabrina Ferilli e Nicola Piovani con l'aggiunta di un'intervista registrata a Roberto Benigni, Paolo Conte e Dario Fo. Nelle successive emissioni si susseguirono Lucio Dalla, Elio e le Storie Tese, Raffaella Carr\u00e0, Jovanotti con Jarabedepalo, Dori Ghezzi (per un tributo a Fabrizio De Andr\u00e8, che era da pochi mesi scomparso), Loredana Bert\u00e8, New Trolls, Beppe Barra, Alex Britti, i R.E.M., Silvia Salemi, gli Skunk Anansie, Max Gazz\u00e8, i Kula Shaker e le interviste registrate a Celine Dion, Jennifer Lopez, Barbra Streisand, Renato Zero e Massimiliano Pani. Regia di Cesare Pierleoni.\nDal 9 luglio al 23 settembre 2000 and\u00f2 in onda \"Taratat\u00e0 Estate\", striscia di 11 puntate che riproponeva le migliori edizioni della stagione da poco conclusa.\nQuarta edizione (2000-2001).\nLa quarta e ultima edizione and\u00f2 in onda di marted\u00ec dal 10 ottobre 2000 al 17 aprile 2001 sempre su Rai1 e sempre condotta dalla coppia Stefanenko/Mollica nuovamente dallo studio TV1 di Mirabilandia. Orario di messa in onda le 23.30 per 14 puntate. Regia di Cesare Pierleoni. La prima puntata, un prologo alla serie, vide le testimonianze registrate di Jennifer Lopez, Antonio Albanese, Lucio Dalla, Ray Charles, Michelle Pfeiffer, Clint Eastwood, Tom Cruise, Richard Gere, Harrison Ford e Woody Allen mentre ad esibirsi sul palco furono i Gazosa - teen band all'epoca in voga - e i Gemelli Ruggeri.\nNelle successive puntate si susseguirono Peppino Di Capri, Dino, Fausto Leali, Edoardo Bennato, Gino Paoli, Giorgio Panariello, Fernanda Pivano, Enzo Jannacci, Vinicio Capossella, Samuele Bersani, Tiromancino e Morcheeba."}
{"id": "4115096", "revid": "122381169", "url": "https://it.wikipedia.org/wiki?curid=4115096", "title": "Anthonique Strachan", "text": ""}
{"id": "4115110", "revid": "718859", "url": "https://it.wikipedia.org/wiki?curid=4115110", "title": "Italo-boliviani", "text": "Italo-boliviani sono i cittadini italiani residenti in Bolivia e, genericamente, i discendenti dell'emigrazione italiana in Bolivia dai secoli del colonialismo spagnolo.\nVicende storiche.\nAlcune decine di italiani si trasferirono in Bolivia prima delle guerre di indipendenza fatte da Sim\u00f3n Bol\u00edvar. Dall'inizio dell'Ottocento poche centinaia di italiani arrivarono nel paese provenienti dal Cile settentrionale, lavorando nella costruzione di ferrovie, ed alcuni si stabilirono nella regione di La Paz, per dare vita ad imprese commerciali soprattutto nel settore tessile e alimentare.\nNel 1876 un discendente di italiani originari dal Piemonte, Hilarion Daza Groselle, \u00e8 stato presidente della Bolivia.\nNel 1889 -secondo il Consolato italiano- in Bolivia risiedevano circa 400 italiani, distribuiti come segue: a La Paz 40 italiani, 20 ad Oruro, 29 a Cochabamba, 31 a Sucre, 44 nelle terre calde di Santa Cruz, 38 a Tarija e 16 a Potos\u00ed. A loro si devono aggiungere 150 italiani che erano dispersi in altre localit\u00e0 interne della Bolivia.\nNei primi anni del Novecento un numero considerevole di italiani in Bolivia erano impegnati in attivit\u00e0 commerciali, ma vi erano anche alcuni professionisti (architetti, ingegneri, medici, ecc.) e diversi religiosi. Va notato che nel 1910 fu fondata la \"Societ\u00e0 Italiana di Beneficenza Roma\" per aiutare gli indigenti italiani, e nel 1934 \u00e8 stata creata la \"Casa Italia\" a La Paz come principale luogo di incontro per la piccola comunit\u00e0.\nDopo varie vicissitudini legate alle due guerre mondiali, la collettivit\u00e0 italiana si \u00e8 stabilizzata intorno alle 2/3.000 unit\u00e0 e si trova concentrata nelle aree metropolitane di La Paz, Sucre, Santa Cruz e Cochabamba. Tutti sono perfettamente integrati nella societ\u00e0 boliviana, dove molti hanno raggiunto i maggiori livelli. Inoltre esistono alcune associazioni italiane, come il \"Circolo culturale italiano\" di La Paz e quello di Santa Cruz.\nI discendenti diretti di italiani in Bolivia sono oltre 15.000 nel 2010, secondo lo storico Guarnieri Carducci. Uno dei pi\u00f9 famosi \u00e8 lo scrittore e poeta Oscar Cerruto, considerato uno dei grandi autori della letteratura boliviana."}
{"id": "4115114", "revid": "827882", "url": "https://it.wikipedia.org/wiki?curid=4115114", "title": "Le cinque leggende", "text": ""}
{"id": "4115117", "revid": "253269", "url": "https://it.wikipedia.org/wiki?curid=4115117", "title": "Rose Dione", "text": "Biografia.\nRose Dione nacque a Parigi nel 1875. Dopo alcuni film girati in Francia, lavor\u00f2 negli Stati Uniti. Nella sua carriera cinematografica, iniziata nel 1910 e finita nel 1932, apparve in una settantina di film talvolta accreditata sotto i nomi di Madame Rose o di Madame Dion. Nella versione del 1921 di \"Little Lord Fauntleroy\" che aveva come protagonista Mary Pickford, ricopr\u00ec il ruolo di Minna, la madre del falso piccolo lord. Nel 1923, fu Erodiade in \"Salom\u00e8\", film dove recit\u00f2 a fianco di Nazimova.\nMor\u00ec a sessant'anni a Los Angeles, il 29 gennaio 1936."}
{"id": "4115118", "revid": "339392", "url": "https://it.wikipedia.org/wiki?curid=4115118", "title": "Saettia (CP 901)", "text": ""}
{"id": "4115128", "revid": "287204", "url": "https://it.wikipedia.org/wiki?curid=4115128", "title": "Barbanera (disambigua)", "text": ""}
{"id": "4115140", "revid": "547034", "url": "https://it.wikipedia.org/wiki?curid=4115140", "title": "Campionati mondiali maschili di pallacanestro Under-17", "text": "I Campionati mondiali maschili di pallacanestro Under-17 FIBA sono una competizione cestistica internazionale a cadenza biennale organizzata dalla FIBA, la Federazione Internazionale di Pallacanestro.\nIl primo Campionato mondiale di pallacanestro Under-17 si tenne nel 2010 in Germania e vedeva dodici partecipanti che, divise in due gironi all'italiana da sei squadre, le prime quattro di ogni girone si giocavano il titolo ai quarti di finale, a eliminazione diretta. Dalla terza edizione, nel 2014, le partecipanti sono state portate a sedici, sempre con gironi all'italiana (quattro), le squadre passano tutte agli ottavi di finale, giocandosi il titolo sempre a eliminazione diretta.\nFino ad ora tutte le edizioni sono state vinte dalla squadra degli Stati Uniti, che con l'edizione 2018 fanno registrare un record di 37 vittorie e nessuna sconfitta in totale."}
{"id": "4115142", "revid": "599013", "url": "https://it.wikipedia.org/wiki?curid=4115142", "title": "Sandy Archibald", "text": "Carriera.\nInizia a lavorare in miniera; nel 1917 passa dal Raith Rovers al Rangers in cui realizzer\u00e0 il record di giocatore con pi\u00f9 presenze in campionato di sempre.Finita la carriera da calciatore torna al Raith Rovers dove per oltre 5 anni sar\u00e0 segretario e allenatore."}
{"id": "4115151", "revid": "329581", "url": "https://it.wikipedia.org/wiki?curid=4115151", "title": "Rio Bravo", "text": ""}
{"id": "4115155", "revid": "163662", "url": "https://it.wikipedia.org/wiki?curid=4115155", "title": "Decasillabi", "text": ""}
{"id": "4115156", "revid": "212348", "url": "https://it.wikipedia.org/wiki?curid=4115156", "title": "R\u00edo Bravo", "text": ""}
{"id": "4115158", "revid": "287204", "url": "https://it.wikipedia.org/wiki?curid=4115158", "title": "Ufficio nazionale antidiscriminazioni razziali", "text": "L'\u2019Ufficio per la promozione della parit\u00e0 di trattamento e la rimozione delle discriminazioni fondate sulla razza o sull\u2019origine etnica, conosciuto anche con l'acronimo UNAR, \u00e8 un organo dello stato italiano avente la funzione di promuovere la parit\u00e0 di trattamento e la rimozione delle discriminazioni fondate sulla razza o sull'origine etnica. Attivo dal 2003, \u00e8 istituito presso la Presidenza del Consiglio dei ministri. Opera in modo autonomo e imparziale e si occupa altres\u00ec del diverso impatto che le discriminazioni possono avere su donne e uomini, nonch\u00e9 dell'esistenza di forme di razzismo a carattere culturale e religioso.\n\u00c8 stato istituito dal Governo Berlusconi II con il decreto legislativo 9 luglio 2003, n. 215, di recepimento della direttiva comunitaria n. 2000/43 CE.\nFunzioni.\nI compiti affidati dalla legge all'ufficio sono i seguenti:\nComposizione.\nL'ufficio \u00e8 diretto da un responsabile nominato dal Presidente del Consiglio dei Ministri o da un Ministro da lui delegato. Si avvale altres\u00ec di personale di altre amministrazioni pubbliche, tra cui magistrati, avvocati e procuratori dello Stato, in posizione di comando, aspettativa o fuori ruolo, nonch\u00e9 di esperti e consulenti esterni.\nCollana editoriale.\nL'UNAR dirige la collana editoriale \"Diritti, Uguaglianza, Integrazione\" che ha quale finalit\u00e0 dichiarata quella di contribuire alla realizzazione del principio generale di non discriminazione e di uguaglianza, sancito dall'articolo 3 della Costituzione Italiana, e di diffondere i valori delle diversit\u00e0 e delle differenze contro ogni forma e causa di discriminazione.\nPubblicazioni.\nLa collana \u00e8 composta dai seguenti volumi:\nControversie.\nNel 2017 un'inchiesta del programma \"Le Iene\" ha denunciato che in un circolo privato affiliato all'ANDDOS, associazione che ha avuto accesso ai finanziamenti statali pari a 55.000 euro grazie a un bando dell'UNAR, non ancora erogati, si praticherebbero sesso di gruppo e prostituzione omosessuale. Successivamente ANDDOS ha specificato che i soldi erogati dall'UNAR (aggiudicati con regolare bando) non erano legati al sostentamento del gruppo ma lo scopo era quello di finanziare dei progetti specifici relativi a dei corsi sulla discriminazione. Il 20 febbraio 2017, a seguito del clamore mediatico provocato dall'inchiesta, il direttore dell'UNAR Francesco Spano si \u00e8 dimesso dall'incarico.\nNel luglio 2018 tutte le accuse relative all'ex direttore dell'UNAR, Francesco Spano, sono cadute e la corte dei conti ha confermato la correttezza del bando finito sotto accusa."}
{"id": "4115161", "revid": "439868", "url": "https://it.wikipedia.org/wiki?curid=4115161", "title": "Giacomina di Bueil", "text": "Biografia.\nGiacomina proveniva da una povera famiglia aristocratica. Era la figlia di Claude de Bueil e di sua moglie Catherine de Monteclerc. Il 5 ottobre 1604 spos\u00f2 Filippo de Harley de Champvallon, Conte Cesy. Tre anni pi\u00f9 tardi, il matrimonio ancora senza figli venne annullato e Filippo si rispos\u00f2 e divent\u00f2 un ambasciatore francese in Turchia.\nIn quel periodo divenne amante di Enrico IV. Dalla sua relazione con il re Giacomina ebbe un figlio, Antoine de Bourbon-Bueil, Conte de Moret, che verr\u00e0 legittimato nel 1608 e allevato con tutti i figli legittimi e non di Enrico IV. Antoine fu in seguito ritenuto amante di Anna d'Austria, moglie del successore di Enrico, Luigi XIII di Francia, ma non vi sono fondamenti storici di una simile teoria.\nGiacomina de Bueil ebbe altri amanti, tra cui il duca di Chevreuse, Claudio di Lorena principe de Joinville.\nSette anni dopo l'assassinio del re, Giacomina spos\u00f2 il lontano cugino, Giacomo du Bec Ren\u00e9, marchese de Vardes, con il quale ebbe altri figli."}
{"id": "4115164", "revid": "729019", "url": "https://it.wikipedia.org/wiki?curid=4115164", "title": "Incontro di Bayonne (1565)", "text": "L'incontro di Bayonne avvenne nel 1565 tra Caterina de' Medici e Ferdinando Alvarez de Toledo, duca d'Alba, durante il \"grande viaggio\" attraverso la Francia di re Carlo IX e la sua corte.\nCaterina era desiderosa di rivedere la figlia maggiore, Elisabetta, sposata al re di Spagna Filippo II. Quest'ultimo si era rifiutato di partecipare poich\u00e9 era in disaccordo sulla politica di tolleranza della regina madre e si era fatto rappresentare dal duca d'Alba Fernando \u00c1lvarez de Toledo, soldato energico ed astuto diplomatico, fornito d'istruzioni formali del re spagnolo, secondo le quali egli avrebbe dovuto convincere Caterina de' Medici a reprimere l'eresia protestante con tutti i mezzi ed il rigore necessari. \nLo scopo di Caterina invece era quello di far sposare sua figlia Margherita all'erede al trono di Spagna, don Carlos. Le trattative per\u00f2 sfumarono.\nL'incontro fu inconcludente, ma successivamente gli storici protestanti avrebbero notato l'annuncio della notte di San Bartolomeo, avvenuta sette anni pi\u00f9 tardi. Questa tesi \u00e8 tata smentita da molti storici."}
{"id": "4115167", "revid": "767487", "url": "https://it.wikipedia.org/wiki?curid=4115167", "title": "Prestami la tua mano", "text": "Prestami la tua mano (\"Pr\u00eate-moi ta main\") \u00e8 un film del 2006 diretto da \u00c9ric Lartigau.\nLa pellicola ha per protagonisti Alain Chabat e Charlotte Gainsbourg.\nTrama.\nLuis \u00e8 uno scapolo di quarantatr\u00e9 anni che inventa profumi per una famosa casa parigina, che ha chiuso con il matrimonio quando, anni prima, la madre e le cinque sorelle, protettive ma oppressive, gli fecero lasciare la fidanzata storica. Luis passa da un'avventura ad un'altra protetto dalla sua famiglia matriarcale, nella quale madre e sorelle compongono una specie di consiglio che decide per tutti e i cognati, come lui, obbediscono supinamente. Un giorno, per\u00f2, le sorelle di Luis gli comunicano che sono stanche di badare a lui e gli impongono di trovare una moglie. Stressato dalla famiglia, Luis ordisce un piano: pagher\u00e0 l'intraprendente Emma, sorella del suo collega di stanza e migliore amico, per fingersi la sua futura moglie e abbandonarlo il giorno delle nozze, in modo tale da fingersi depresso e non volere pi\u00f9 sentire parlare di matrimonio. Il piano, per\u00f2, va storto: subito dopo l'abbandono di Emma in Municipio le sorelle gli mostrano delle fotografie in cui lui bacia una bella ragazza e lo incolpano di avere fatto fallire il fidanzamento. La madre di Luis ha un collasso e finisce in ospedale: le sorelle gli ordinano quindi di riconquistare Emma. Luis non demorde, e paga Emma per ritornare con lui e farsi odiare dalla madre e dalle sorelle per farsi ordinare di lasciarla. Dopo una serie di gag e di equivoci, Luis riesce nell'intento, ma scopre di amare Emma, con la quale, per\u00f2, ha litigato. Per riconquistarla, allora, si finge il suo futuro marito davanti all'assistente sociale che sta esaminando Emma per valutare se accogliere o meno la sua domanda di adozione di un bambino, e le fa ottenere la sospirata adozione, riconquistandola. Infine la porta dai suoi familiari, raccontando tutta la verit\u00e0 e sposa Emma... finendo per presiedere un consiglio di soli uomini, con i suoi cognati, che ordina al figlio adottivo Sandro quello che deve fare, come la madre e le sorelle facevano con lui.."}
{"id": "4115173", "revid": "33689", "url": "https://it.wikipedia.org/wiki?curid=4115173", "title": "Biennale dell' Immagine in Movimento di Ginevra", "text": ""}
{"id": "4115179", "revid": "474175", "url": "https://it.wikipedia.org/wiki?curid=4115179", "title": "Hilari\u00f3n Daza Groselle", "text": "Biografia.\nDaza Groselle nacque a Sucre nel 1840 ed era discendente di italiani originari dal Piemonte.\nDi carriera militare, anche se figlio di poveri immigrati, con tenacia e capacit\u00e0 riusc\u00ec a primeggiare nella societ\u00e0 boliviana. Infatti seppe guadagnarsi la stima dei superiori diventando generale in pochi anni, fino a tentare il golpe militare per diventare Presidente della Bolivia.\nDaza Groselle prese il potere il 4 maggio 1876 in un colpo di Stato contro il presidente Tom\u00e1s Frias Ametller. Ma per risanare il bilancio dello Stato in difficolt\u00e0, nel 1876 impose elevate tasse alle esportazioni di salnitro. Questo suscit\u00f2 l'ira degli esportatori cileni, che controllavano la costa della Bolivia (allora affacciantesi sul Pacifico).\nIl Cile vide questo atto di Daza Groselle come una violazione del contratto stabilito nei trattati di confine del 1874 e scaten\u00f2 la Guerra del Pacifico nel febbraio 1879. I cileni vinsero l'alleanza boliviano-peruviana ed occuparono il territorio di Antofagasta ed Atacama nel Pacifico (1879-1884): la Bolivia perse cos\u00ec l'unico sbocco al mare che possedeva.\nA causa della sconfitta militare, Daza nel mese di dicembre 1879 ebbe il suo governo rovesciato dall'opposizione politico-militare e -anche a furor di popolo- and\u00f2 in esilio per 14 anni in Francia (e pure in Italia brevemente).\nDaza Groselle il 27 febbraio 1894 fu ucciso alla stazione di Uyuni, mentre ritornava in Bolivia per difendersi nel Congresso di La Paz da accuse ricevute dopo la sconfitta contro il Cile."}
{"id": "4115181", "revid": "671029", "url": "https://it.wikipedia.org/wiki?curid=4115181", "title": "Futbol'nyj Klub \u0160achtar Donec'k 2012-2013", "text": "Questa voce raccoglie le informazioni riguardanti il Futbol'nyj Klub \u0160achtar Donec'k nelle competizioni ufficiali della stagione 2012-2013.\nMaglie e sponsor.\nLo sponsor tecnico per la stagione 2012-2013 \u00e8 Nike mentre lo sponsor ufficiale \u00e8 System Capital Management. Per questa stagione ci sono due maglie: la prima \u00e8 a righe nere e arancioni, con pantaloncini neri e calzettoni arancioni; la seconda \u00e8 bianca con una banda orizzontale arancione e nera, pantaloncini e calzettoni bianchi.\nRosa.\n\"Rosa aggiornata al 1\u00ba marzo 2013.\"\n "}
{"id": "4115183", "revid": "729019", "url": "https://it.wikipedia.org/wiki?curid=4115183", "title": "Ferdinando Beneventano del Bosco", "text": "Biografia.\nProveniente da una nobile famiglia di origine siracusana, nacque a Palermo nel 1813, per poi trasferirsi a Napoli, dove all'et\u00e0 di nove anni (1822) entr\u00f2 come allievo nella Reale Accademia della Nunziatella.\nAl termine del periodo di formazione, nominato secondo tenente, fu assegnato ai granatieri della Guardia. Di carattere volitivo ed aggressivo, dotato di una naturale propensione al comando, dovette tuttavia lasciare temporaneamente i ruoli per rifugiarsi a Malta, dato che era andato contro la proibizione di partecipare a duelli. Rientrato a Napoli dopo la sospensione del provvedimento disciplinare, pot\u00e9 proseguire la propria carriera, raggiungendo il grado di capitano dell'Esercito delle Due Sicilie nel 1848.\nPrese parte alla repressione della rivoluzione siciliana di quell'anno, durante la quale si comport\u00f2 encomiabilmente partecipando all'assedio di Messina, durante il quale sub\u00ec una lieve ferita. Ottenne l'elogio del generale comandante in capo delle truppe borboniche Carlo Filangieri, per il proprio comportamento durante i combattimenti del 1849. Durante l'assalto a Taormina chiese inutilmente di guidare la prima ondata, a Catania fu in primissima linea nell'attacco ad una barricata e consegu\u00ec in sequenza due importanti successi nella zona di Monserrato e di Punta Verde.\nRepressa la rivolta, nel 1850 del Bosco fu tra i pochi (tra essi anche l'alfiere Michele Bellucci, altro ex-allievo della Nunziatella) ad essere decorati con la medaglia d'oro di prima classe dal re Ferdinando II delle Due Sicilie, il quale lo cre\u00f2 inoltre cavaliere di S. Ferdinando e S. Giorgio.\nNel 1858 promosso maggiore, fu al comando del battaglione di stanza a Monreale. Cos\u00ec nell'aprile 1860 combatt\u00e9 contro i rivoltosi della Gancia e nel maggio contro i garibaldini nella presa di Palermo. Promosso colonnello fu inviato al comando di tre battaglioni a rinforzare il forte di Milazzo e il 20 luglio si scontr\u00f2 con la colonna Medici nella battaglia di Milazzo e fu costretto e riparare nel forte, fino a quando un ufficiale inviato da Napoli tratt\u00f2 la resa con i garibaldini. Del Bosco con le truppe borboniche si pot\u00e9 imbarcare per Napoli, dove fu promosso generale di brigata. Arrestato e subito rilasciato all'ingresso di Garibaldi a Napoli, nel novembre 1860 si rec\u00f2 alla fortezza di Gaeta per combattere a fianco di Francesco II.\nDue mesi dopo per\u00f2 ci fu la resa e lui segu\u00ec il re a Roma fino a quando fu espulso da Pio IX dallo stato della Chiesa nel settembre 1861, e del Bosco continu\u00f2 a organizzare il movimento antiunitario, forte della fama di essere stato uno dei pochi ufficiali borbonici a non essere fuggito dinanzi a Garibaldi."}
{"id": "4115184", "revid": "123952660", "url": "https://it.wikipedia.org/wiki?curid=4115184", "title": "Alex Tyus", "text": "Carriera.\nAl termine della sua esperienza universitaria (quattro anni ai Florida Gators), nel 2011 esordisce da professionista nella squadra israeliana del Maccabi Ashdod, con cui in Ligat ha'Al disputa 24 partite di stagione regolare (13,3 punti e 8,3 rimbalzi di media) e e 6 di play-off (10 punti e 9,2 rimbalzi di media).\nIl 15 luglio 2012 viene ingaggiato dalla Pallacanestro Cant\u00f9.\nDopo una buona stagione disputata a Cant\u00f9 passa al Maccabi Tel Aviv, firmando un contratto per tre anni.\nNazionale.\nPossiede il passaporto israeliano dal 2012. Viene convocato in Nazionale israeliana nel luglio 2012, per disputare alcune amichevoli di preparazione in vista delle qualificazioni per i FIBA EuroBasket 2013. Fa il suo esordio il 17 luglio contro la , mettendo a referto 15 punti."}
{"id": "4115206", "revid": "287204", "url": "https://it.wikipedia.org/wiki?curid=4115206", "title": "Monete da 10 euro italiane", "text": "Quasi tutti i paesi che hanno adottato l'euro come moneta, oltre ai classici valori nominali, hanno coniato anche monete commemorative per collezionismo con valore nominale di 10\u00a0\u20ac.\nL'Italia ha iniziato a coniare monete in argento da 10\u00a0\u20ac nel 2003. Tutte le monete italiane di questo tipo hanno un diametro di 34\u00a0mm, un peso di 22 grammi e sono in argento 925; la tiratura invece cambia da moneta a moneta cos\u00ec come cambia il soggetto.\nSpecifiche.\nTutte le monete commemorative da 10 euro coniate dall'Italia hanno le stesse caratteristiche:"}
{"id": "4115208", "revid": "767487", "url": "https://it.wikipedia.org/wiki?curid=4115208", "title": "Ill Rap", "text": "Ill Rap \u00e8 il terzo album in studio del rapper italiano Jap, pubblicato nel 2009."}
{"id": "4115209", "revid": "1543377", "url": "https://it.wikipedia.org/wiki?curid=4115209", "title": "FictionJunction", "text": "FictionJunction \u00e8 un progetto musicale della compositrice giapponese Yuki Kajiura.\nStoria.\nNato a Tokyo, il progetto si avvale di quattro cantanti: Keiko Kubota, Wakana Ootaki, Kaori Oda e Yuriko Kaidae in passato, collaborava al progetto anche la cantante Asuka Kato (sostituita nel 2009 da Kaida). Lavori singoli tra Kajiura e una delle cantanti sono indicati con l'aggiunta del nome della suddetta cantante a \"FictionJunction\" (ad esempio, il duo pi\u00f9 prolifico nel progetto \u00e8 FictionJunction YUUKA, composto da Kajiura e Yuuka Nanri). Molti brani famosi del progetto sono stati usati in numerose serie anime, tra cui \"Gundam Seed\", \"Ookami Kakushi\" e \"Sacred Seven\".\nProgetti.\nCantanti: Kaori Oda, Keiko Kubota, Wakana Ootaki, Yuriko Kaida (fino al 2009 vi era Asuka Kato al posto di Yuriko Kaida)\nCantante: Kaori Oda\nCantante: Keiko Kubota\nCantante: Wakana Ootaki\nCantante: Yuriko Kaida\nCantante: Yuuka Nanri\nCantante: Asuka Kato\nCantanti: Kaori Oda, Keiko Kubota, Wakana Ootaki, Yuriko Kaida, Yuuka Nanri, Hikaru Masai"}
{"id": "4115211", "revid": "1442080", "url": "https://it.wikipedia.org/wiki?curid=4115211", "title": "Monete da 5 euro italiane", "text": "Quasi tutti i paesi che hanno adottato l'euro come moneta, oltre ai classici valori nominali, hanno coniato anche monete commemorative da collezionismo con valore nominale di 5\u20ac.\nL'Italia ha iniziato a coniare monete in argento da 5\u20ac nel 2003. Tutte le monete italiane di questo tipo hanno un diametro di 32mm, un peso di 18 grammi e sono in argento 925; la tiratura invece cambia da moneta a moneta cos\u00ec come cambia il soggetto.\nAlcune monete vengono vendute dal IPZS accompagnate dalla \"serie divisionale\" di quell'anno."}
{"id": "4115214", "revid": "767487", "url": "https://it.wikipedia.org/wiki?curid=4115214", "title": "Bombe a mano (album)", "text": "Bombe a mano \u00e8 il quarto album in studio del rapper italiano Jap, pubblicato nel 2012 dalla Like Me Studios."}
{"id": "4115215", "revid": "1788047", "url": "https://it.wikipedia.org/wiki?curid=4115215", "title": "Ingrejil", "text": "Ingrejil \u00e8 un sito archeologico in Brasile.\nIl sito si trova su un altopiano della Serra das Almas, nel territorio di Livramento de Nossa Senhora, nello Stato di Bahia. Il sito \u00e8 stato scoperto nel 1984 da Aurelio Abreu, vicepresidente del Sao Paulo Archaeology Institute. Si tratta dei resti di pietre tagliate nello stile della cultura Inca, anche se non \u00e8 stata condotta nessuna indagine scientifica sul luogo."}
{"id": "4115219", "revid": "481666", "url": "https://it.wikipedia.org/wiki?curid=4115219", "title": "Darwin Karr", "text": "Era sposato con l'attrice Florence Bindley.\nBiografia.\nNato nello Stato di New York, ad Almond, Darwin Karr fece il suo debutto come attore cinematografico nel 1911, in un cortometraggio prodotto dall'Edison Company. Nello stesso anno, ebbe come partner l'attrice Mary Fuller in \"A Modern Cinderella\", dove lui impersonava il principe Azzurro.\nNella sua carriera, che si svolse esclusivamente all'epoca del muto, gir\u00f2 quasi centoventi film, gran parte dei quali erano cortometraggi a uno o due bobine. Nel solo 1912, partecip\u00f2 a trentotto pellicole. Lavor\u00f2 con frequenza fino al 1916, poi le sue apparizioni sullo schermo si diradarono. Dal 1918 al 1922, gir\u00f2 solo tre film, l'ultimo dei quali fu \"The Sin Flood\" del 1922, dove fu diretto da Frank Lloyd."}
{"id": "4115220", "revid": "438678", "url": "https://it.wikipedia.org/wiki?curid=4115220", "title": "Monete da 50 euro italiane", "text": "Quasi tutti i paesi che hanno adottato l'euro come moneta, oltre ai classici valori nominali, hanno coniato anche monete commemorative da collezionismo con valore nominale di 50 \u20ac.\nL'Italia ha iniziato a coniare monete in oro da 50 \u20ac nel 2003. Tutte le monete italiane di questo tipo hanno un diametro di 28 mm, un peso di 16,129 grammi e sono in oro 900; la tiratura invece cambia da moneta a moneta cos\u00ec come cambia il soggetto.\nFino ad ora sono state portate avanti 2 serie: dal 2003 al 2010 la serie \"Europa delle arti\", mentre dal 2011 la serie \"Fauna nell'arte\".\nOgni anno si \u00e8 coniato un solo tipo di moneta eccezione fatta per gli anni 2005 e 2006 nei quali oltre alla moneta della serie \"Europa delle arti\" ne \u00e8 stata coniata anche una dedica ai XX Giochi olimpici invernali, che si sono svolti a Torino nel 2006.\nNel 2017 la moneta non \u00e8 presente nel programma delle emissioni numismatiche della zecca, al suo posto \u00e8 stata introdotta una nuova serie dedicata agli \"Imperatori Romani\" del valore facciale di 10 euro.\nSpecifiche.\nTutte le monete commemorative da 50 euro coniate dall'Italia hanno le stesse caratteristiche:\n2003.\nQuella del 2003 \u00e8 la prima moneta commemorativa da 50 euro coniata in Italia ed \u00e8 anche la prima della serie \"Europa delle arti\", in questo caso dedicata all'Austria. Ettore Lorenzo Frapiccini, autore della moneta, ha scelto di rappresentare sul dritto un vascello, simbolo dell'Europa, che naviga sotto le dodici stelle dell'Unione europea, a destra il simbolo , a sinistra l'anno di emissione e in basso la firma .\nIl dritto di questa prima moneta si ripeter\u00e0 identico in tutte le monete della serie, eccezion fatta per l'anno di emissione. Il rovescio invece cambia di anno in anno a seconda del paese a cui \u00e8 dedicata la moneta, per questa \u00e8 stato scelto un particolare del dipinto \"Le tre et\u00e0 della donna\" del pittore viennese Gustav Klimt; appena sotto questo vi \u00e8 la scritta , in alto troviamo la dicitura e a destra il simbolo della Zecca .\n2004.\nPer la seconda moneta della serie \"Europa delle arti\" \u00e8 stata scelta la Danimarca ed in particolare l'opera \"la notte\" del danese Bertel Thorvaldsen, riprodotta al centro del rovescio, all'interno di un motivo circolare; in alto campeggia la scritta mentre in basso troviamo il valore nominale e il simbolo dell'IPZS ; inoltre troviamo la firma dell'autore dell'opera e quello dell'autrice del rovescio . Per quanto riguarda il dritto \u00e8 il medesimo che troviamo sulla moneta del 2003.\n2005.\nProtagonista della serie \"Europa delle arti\"del 2005 \u00e8 la Francia, infatti, l'autore Frapiccini sceglie per il rovescio della moneta una scultura di Degas, in particolare l'opera \"Ballerina di quattordici anni 1880\", che viene raffigurata al centro con appena sotto la dicitura , mentre tutto in torno la scritta . Sulla sinistra vi \u00e8 il simbolo di zecca e a destra il valore nominale (). Sul rovescio non \u00e8 riportata la firma dell'autore che \u00e8 invece riportata sul recto, inquinato Frapiccini \u00e8 l'autore del dritto che contraddistingue tutte le monete della serie \"Europa delle arti\".\nQuesta \u00e8 la prima di due monete da 50 euro in oro dedicate ai XX Giochi olimpici invernali di Torino del 2006. Al centro del dritto troviamo il logo ufficiale dei giochi al disotto del quale, c'\u00e8 la scritta e i cerchi olimpici. Alla destra del logo si trova una , cifra dell'autore del recto Roberto Mauri, mentre a sinistra \u00e8 riportato il simbolo di zecca . Tutto in tondo la scritta . Il rovescio \u00e8 ad opera di Uliana Pernazza, che ha scelto di rappresentarvi la statua equestre di Vittorio Emanuele di Savoia che si trova in piazza San Carlo a Torino, con in trasparenza un tedoforo stilizzato. In alto campeggia la scritta , mentre in basso troviamo il valore nominale, l'anno di emissione (2005) e la firma dell'autrice . Dei seimila esemplari coniati 650 sono stati destinati al \"Comitato Torino 2006\" e 2000, tutti incapsulati, al mercato estero. \n2006.\nQuesta \u00e8 la seconda delle monete da 50 euro dedicate ai XX Giochi olimpici invernali di Torino; il dritto \u00e8 il medesimo della moneta precedente, coniata nel 2005, mentre, questa volta, il rovescio riporta un tedoforo circondato da elementi geometrici, il tutto stilizzato. In basso troviamo l'anno di emissione (2006), il valore nominale , disposto su due livelli, e la firma dell'autrice del rovescio ; tutto intorno la scritta . \nPer la serie \"Europa delle arti\" del 2006 \u00e8 stata scelta la Grecia, infatti, al centro del rovescio della moneta \u00e8 riprodotto un bassorilievo, raffigurante due cavalieri, proveniente dal fregio del Partenone di Atene. Sotto alla riproduzione si trova il valore nominale () su due livelli, a sinistra di questo il simbolo di zecca e a destra l'autore del bassorilievo . In tondo la scritta . Il recto \u00e8 uguale, eccezion fatta per l'anno di conio, a tutte le altre monete da 50 euro della serie \"Europa delle arti\". L'autore del recto e del rovescio \u00e8 Ettore Lorenzo Frapiccini.\n2007.\nEttore Lorenzo Frapiccini, autore di questa moneta, ha eletto a rappresentante dell'arte norvegese il celebre \"urlo\" di Edvard Munch. Questo dipinto \u00e8 riprodotto al centro del rovescio, subito al di sotto del quale \u00e8 possibile leggere il nome dell'artista () e il valore nominale , disposto su due livelli. A destra, invece, \u00e8 presente il simbolo di zecca e tutto in torno la dicitura . Il recto \u00e8 anch'esso di Frapiccini e presenta lo stesso soggetto di tutte le altre monete della serie \"Europa delle arti\". \nDei duemila pezzi coniati 600 sono stati venduti nella capsula protettiva. \n2008.\nLa Torre di Bel\u00e9m rappresenta il Portogallo in questa moneta della serie \"Europa delle arti\". Essa \u00e8 rappresentata al centro del rovescio con a destra il valore nominale disposto su due file, sotto la dicitura seguita dal simbolo del IPZS e tutto intorno il titolo della serie . L'autore del recto e del rovescio \u00e8 Ettore Lorenzo Frapiccini.\nInizialmente la tiratura prevista era di duemila pezzi che \u00e8 stata poi ridotta a 1689 esemplari. \n2009.\nEttore Lorenzo Frapiccini \u00e8 l'autore anche di questa moneta dedicata all'arte spagnola. Egli ha scelto di rappresentare sul rovescio il particolare delle guglie della Sagrada Fam\u00edlia di Barcellona, opera dell'architetto Antoni Gaud\u00ed. Al disotto del particolare si trova il nome dell'artista oltre che il simbolo di zecca ; a sinistra troviamo invece il valore nominale disposto su due livelli () e intorno la scritta . Il dritto, come in tutte le monete della serie, \u00e8 il medesimo, anch'esso opera di Ettore Lorenzo Frapiccini. \n2010.\nPer rappresentare l'Ungheria \u00e8 stato scelto di rappresentare, sul rovescio di questa moneta, un particolare del dipinto Rozsi Szinyei Morse del pittore Szinyei Merse, il cui nome \u00e8 riportato in basso. Sulla sinistra c'\u00e8 una , simbolo di zecca; sulla sinistra \u00e8 riportato, invece, il valore nominale su due livelli (). Tutto intorno la scritta . Frapiccini \u00e8 l'autore sia del rovescio che del recto che \u00e8 in comune a tutte le monete della serie \"Europa delle arti\".\nOriginariamente erano presenti 1500 pezzi. \n2011.\nPer questa moneta dedicata all'arte della Roma Antica si \u00e8 scelto di rappresentare sul dritto la testa di Roma con elmo e la scritta, tutto intorno, . Per il rovescio \u00e8, invece, stato scelto un particolare di un mosaico, conservato al Museo nazionale romano, raffigurante un gatto nell'atto di catturare un volatile.Sopra la scritta , l'anno (2011) e il simbolo della zecca ; sotto il valore nominale (), la firma e la scritta .\n2012.\nAnnalisa Masini, autrice di questa moneta, ha raffigurato sul dritto il vecchio simbolo della Zecca di Modena, una M con 2 globi all'interno di questa: tutto intorno la dicitura e il contorno di perline. Il rovescio riporta, invece, un particolare di un bassorilievo del protiro del Duomo di Modena raffigurante dei serpenti e due leoni. Nella parte superiore la scritta e l'anno di conio (2012) e il simbolo della zecca ; in quella inferiore la firma dell'artista , il valore nominale e la scritta. \n2013.\nLa moneta da 50 euro del 2013, riporta sul dritto il Marzocco, leone che sorregge con una zampa uno scudo riportante il giglio giglio fiorentino; tutto in torno vi \u00e8 la scritta e in basso un piccolo giglio. Il tutto circondato da perline. Sul rovescio troviamo invece la riproduzione di una medaglia fusa da Pisanello ritraente Gianfrancesco Gonzaga a cavallo; a destra \u00e8 presente la scritta , a sinistra, su due livelli, il valore nominale (50 euro) e il simbolo della Zecca dello Stato \"\". In basso l'anno e la firma dell'autore .\n2014.\nQuesta moneta dedicata al Barocco \u00e8 stata disegnata da Valerio De Seta che per il dritto ha scelto uno scorcio di Piazza della Minerva a Roma con l'obelisco in primo piano, da sinistra a destra la scritta e in basso a destra la firma . Sul rovescio \u00e8 invece presente il patrocinare dell'elefante alla destra del quale la \"R\" a sinistra l'anno di emissione, al disotto il valore nominale mentre in alto da sinistra a destra la scritta .\n2015.\nAnnalisa Masini \u00e8 l'autrice di questa moneta che riporta sul dritto due cani ispirati alla fontana \"Diana e Atteone\" della Reggia di Caserta; al disotto di questi la firma mentre tutto in torno la scritta . Il rovescio \u00e8 invece ispirato al quadro \"La Sosta\" di Giovanni Fattori, infatti, sono rappresentati due buoi di fronte ad un contadino in riposo; sopra i buoi l'anno di emissione, sotto il valore nominale e \"R\" mentre tutto in torno la scritta .\n2016.\nIl dritto di questa moneta riporta il particolare della \"giovane Italia trionfante\" tratto dal fregio dell'aula del palazzo Montecitorio di Giulio Aristide Sartorio. Sopra e a destra della figura, su due righe, \u00e8 riportata la scritta , distanziata da una stella a quattro punte. Il nome dell'autore (Valerio De Deta) \u00e8 riportato verticalmente sul fianco sinistro della \"Giovane Italia\". In basso a destra il segno di zecca (). Il soggetto del rovescio \u00e8 sempre un particolare del fregio di Montecitorio di Sartorio e pi\u00f9 precisamente il \"cavaliere che agita i colori d'Italia\"; al di sopra di questa figura la scritta , a destra l'anno di conio e in basso a sinistra su due righe il valore nominale, . In giro, sia sul dritto che sul rovescio, \u00e8 presente un cerchio di perline. Il bordo \u00e8 finemente zigrinato."}
{"id": "4115222", "revid": "59912", "url": "https://it.wikipedia.org/wiki?curid=4115222", "title": "Monete da 20 euro italiane", "text": "Quasi tutti i paesi che hanno adottato l'euro come moneta, oltre ai classici valori nominali, hanno coniato anche monete commemorative da collezionismo con valore nominale di 20\u20ac.\nL'Italia ha iniziato a coniare monete in oro da 20\u20ac nel 2003. Tutte le monete italiane di questo tipo hanno un diametro di 21mm, un peso di 6,45 grammi e sono in oro 900; la tiratura invece cambia da moneta a moneta cos\u00ec come cambia il soggetto.\n2003.\nQuella del 2003 \u00e8 la prima moneta commemorativa da 20 euro coniata in Italia ed \u00e8 anche la prima della serie \"Europa delle arti\", in questo caso dedicata all'Italia. Ettore Lorenzo Frapiccini, autore della moneta, ha scelto di rappresentare sul dritto un vascello, simbolo dell'Europa, che naviga sotto le dodici stelle dell'Unione europea, a destra il simbolo , a sinistra l'anno di emissione e in basso la firma . Il dritto di questa prima moneta si ripeter\u00e0 identico in tutte le monete della serie, sia da 20 che da 50 euro, eccezion fatta per l'anno di emissione. Il rovescio invece cambia di anno in anno a seconda del paese a cui \u00e8 dedicata la moneta. Per rappresentare l'arte italiana \u00e8 stato scelto \"il cavaliere\" dello scultore Marino Marini che \u00e8 riportato al centro del rovescio. Immediatamente sotto il nome dell'artista , a sinistra il valore nominale, , su due righe, in alto il simbolo di zecca e tutto intorno la scritta .\n2004.\nPer la seconda moneta della serie \"Europa delle arti\" \u00e8 stato scelto il Belgio ed in particolare l'opera \"l'uomo con la bombetta\" del pittore Ren\u00e9 Magritte, riprodotta al centro del rovescio, subito al disotto della quale vi \u00e8 il nome del pittore . In alto la scritta , in basso il valore nominale, sotto al quale \u00e8 riportato il segno di zecca e la firma dell'incisore . Per quanto riguarda il dritto \u00e8 il medesimo che troviamo sulla moneta del 2003.\nPrima di due monete dedica ai Campionato mondiale di calcio 2006 svoltisi in Germania. Il dritto riporta elementi geometrici a rappresentazione del globo terrestre con inserito a sinistra una palla da calcio. In semicerchio, a sinistra, \u00e8 riportata la dicitura . In basso la firma dell'autrice . Al centro del rovescio \u00e8 riprodotto un \"pallaio\", figura del calcio storico fiorentino, tratto da una incisione del '600, dietro a tale figura \u00e8 riportato un giglio bottonato stilizzato. In tondo in alto la scritta , a destra della \"pallaio\" la scritta e sotto il segno di zecca , a sinistra la scritta e l'anno di conio; in basso, inserita in un carteggio a semicerchio, vi \u00e8 la scritta . \nDi questo moneta ne sono stati coniati 7500 esemplari di cui 5000 disponibili solo in capsula.\n2010.\nL'arte svedese \u00e8 la protagonista dell'ultima moneta da 20 euro della serie \"Europa delle arti\" e per rappresentarla, Frapiccini ha scelto di riportare al centro del rovescio un elmo vichingo dell'era di Vendel. Tutto in torno all'elmo vi \u00e8 la scritta , in basso la dicitura , a sinistra il segno di zecca e in basso a sinistra il valore nominale, , su due righe. Il dritto della moneta \u00e8 il medesimo di tutte le altre monete della serie, eccezion fatta per l'anno di conio.\n2011.\nQuesta \u00e8 la prima moneta della serie \"Flora nell'arte\" ed ha come tema l'arte dell'antica Roma. Annalisa Masini ha scelto come soggetto del dritto uno scorcio degli scavi archeologici di Pompei, in particolare, in primo piano sono riportate due colonne in stile dorico sovrastate da una trabeazione con metope. Sotto lo scorcio \u00e8 riportata la firma della medaglista e tutto intorno la scritta . Il rovescio ha invece come soggetto un particolare dell'affresco floreale della \"Casa del bracciale d'oro\" di Pompei, qui \u00e8 riprodotta una ghiandaia su di un trespolo intorno al quale sono intrecciate delle rose. Tutto in torno la scritta , in alto a destra \u00e8 riportato il segno di zecca , sempre a destra ma in basso il valore nominale, , su due righe e a sinistra \u00e8 invece riportato l'anno di emissione.\n2012.\nLa moneta da 20 euro del 2012 \u00e8 stata disegnata da Valerio de Seta; sul dritto \u00e8 riportata la Trinacria con in torno la scritta . Sul rovescio \u00e8 invece presente un particolare di un mosaico del Palazzo dei Normanni di Palermo al disotto del quale vi \u00e8 la firma del disegnatore , \"R\", il valore nominale e la scritta \"Flora nell'arte\".\n2013.\nQuesta moneta commemorativa \u00e8 stata disegnata da Annalisa Masini. Il diritto si ispira ad una terracotta quattrocentesca di Luca della Robbia e riporta la centro un giglio di fiorentino posto su una balla di mercanzia, tutto intorno la scritta e un serto floreale. Il rovescio \u00e8 invece ispirato alla Primavera di Botticelli, infatti, \u00e8 presente il particolare del busto della Primavera adorata dalle foglie. Sempre sul rovescio \u00e8 riportato il valore nominale () l'anno di emissione, la firma dell'artista , la scritta \"Flora nell'arte\" e \"R\".\n2014.\nCos\u00ec come nel 2013 anche questa moneta \u00e8 stata disegnata da Annalisa Masini che ha scelto per il diritto un particolare della facciata di Villa Borghese (Roma) e un particolare della fontana dei mascheroni e dei tritoni sempre di Villa Borghese; in mezzo hai due dettagli \u00e8 riportata la scritta , in basso . Annalisa Masini ha scelto invece per il rovescio un particolare della scultura del Bernini Apollo e Dafne. Sempre sul rovescio \u00e8 riportato il valore nominale () l'anno di emissione, la firma dell'artista , la scritta \"Flora nell'arte\" e \"R\".\n2015.\nLa moneta \u00e8 stata disegnata da Valerio De Seta e riporta sul dritto il busto di Flora che riprende un modello in cera per cammeo di Benedetto Pistrucci e la scritta . Sul rovescio \u00e8 invece raffigurata Diana che fa il bagno con due ninfe, soggetto ripreso da un modello in cera sempre di Pistrucci. Sempre sul rovescio \u00e8 riportato il valore nominale () l'anno di emissione, la firma dell'artista , la scritta \"Flora nell'arte\" e \"R\".\n2016.\nAnnalisa Masini ha scelto, per rappresentare la flora nell'arte contemporanea, due particolare provenienti dall'affresco \"Floralia\" della sala Basile di Villa Igiea, hotel in stile Liberty di Palermo. Il primo particolare \u00e8 posto al centro del dritto della moneta e rappresenta un busto femminile con una ghirlanda floreale sulla testa. Tutto intorno vi \u00e8 la scritta e in basso la firma dell'incisore . Sul recto troviamo il secondo particolare dell'affresco, una figura femmine intenta a danzare in un prato con un festone floreale tra le mani. A destra di tale figura troviamo il valore nominale () disposto su due righe, a sinistra invece troviamo l'anno di emissione e il segno di zecca e tutto intorno la dicitura ."}
{"id": "4115232", "revid": "478814", "url": "https://it.wikipedia.org/wiki?curid=4115232", "title": "Lave", "text": ""}
{"id": "4115238", "revid": "124123", "url": "https://it.wikipedia.org/wiki?curid=4115238", "title": "Julian Budden", "text": "Fu anche produttore radiofonico\n\u00c8 particolarmente noto per i tre volumi sulle opere di Giuseppe Verdi (pubblicati nel 1973, 1978 e 1981), una biografia in volume singolo (1982) e un volume su Giacomo Puccini e le sue opere (2002). \u00c8 anche autore di numerose voci nel Grove Dictionary of Music and Musicians.\nI suoi genitori erano Lionel Budden, professore di architettura all'Universot\u00e0 di Liverpool, e Maud Fraser, poetessa, scrittrice e giornalista, che dal 1938 al 1964 scrisse i versi per la striscia \"Curly Wee and Gussie Goose\", pubblicata in numerosi giornali in tutto il mondo. Studi\u00f2 alla Stowe School e frequent\u00f2 studi classici al Queen's College di Oxford. Pi\u00f9 tardi torn\u00f2 alla Stowe per l'analisi di produzioni operistiche.\nDovette interrompere gli studi per la guerra; prest\u00f2 servizio nella Friends' Ambulance Unit dal 1943 al 1946, in Austria e Italia. Termin\u00f2 il suo corso di studi nel 1948, poi studi\u00f2 piano (con Thornton Lofthouse) e fagotto (con Archie Camden) al Royal College of Music.\nDal 1951 al 1983 Budden lavor\u00f2 per la BBC, dove divenne produttore capo per le opere (1970-1976) e organizzatore dei servizi musicali esterni (1976-1983). In questo periodo fu artefice di produzioni di molti lavori poco noti e di importanti revival, incluse le versioni originali di \"Macbeth\", \"La forza del destino\" e \"Simon Boccanegra\", e la versione francese completa di \"Don Carlo\".\nContemporaneamente Budden port\u00f2 avanti l'attivit\u00e0 di scrittore, cominciando dalla pubblicazione della BBC, \"The Listener\", per arrivare all'importante studio su Verdi, scritto in stile \"prodigo per gli studiosi del passato... prodigo per i lettori. [La sua prosa era] piena di arguzia e rilassata comunicazione\".\nDopo avere lasciato la BBC lavor\u00f2 a Londra e Firenze (parlava benissimo l'italiano), dove fu corrispondente per l'\"Opera\" e fu animatore dell'Istituto Nazionale di Studi Verdiani a Parma. Fu presidente del Centro di Studi Giacomo Puccini a Lucca fino alla morte.\nNel 1987 divenne membro della British Academy e nel 1991 ricevette un importante riconoscimento, l'OBE, per i servizi resi all'opera.\nIl critico musicale Giorgio Pestelli ne sottoline\u00f2 lo stile da gentiluomo inglese arguto e riservato, ricordando che la peculiarit\u00e0 di Budden era la conoscenza diretta, non solo accademica, delle opere di cui scriveva."}
{"id": "4115242", "revid": "767447", "url": "https://it.wikipedia.org/wiki?curid=4115242", "title": "Casetta sull'albero", "text": ""}
{"id": "4115244", "revid": "729019", "url": "https://it.wikipedia.org/wiki?curid=4115244", "title": "Stazione di Yotsuya", "text": "La \u00e8 una stazione ferroviaria di Tokyo che serve le linee Ch\u016b\u014d Rapida e Ch\u016b\u014d-S\u014dbu, nonch\u00e9 le linee Marunouchi e Namboku della Tokyo Metro. \u00c8 gestita dalla JR East."}
{"id": "4115246", "revid": "599013", "url": "https://it.wikipedia.org/wiki?curid=4115246", "title": "Alister McRae", "text": "Carriera.\nFratello del pi\u00f9 famoso Colin McRae e figlio di Jimmy McRae che fu a sua volta cinque volte campione britannico, Alister ha debuttato nel campionato del mondo rally nel 1991. Negli anni seguenti ha marcato occasionali presenze nel mondiale, facendo segnare nel 1993 il primo punto iridato e nel 1995 un quarto posto nel rally di Gran Bretagna; nello stesso anno ha vinto il campionato britannico rally alla guida di una Nissan Sunny.\nNel 1999 ha iniziato a correre a tempo pieno con il team Hyundai, portando al debutto nel 2000 la Hyundai Accent WRC, e nel 2002 \u00e8 passato al team Mitsubishi Ralliart. In queste stagioni ha ottenuto come miglior risultato un quarto posto nel rally di Gran Bretagna 2001.\nNella stagione 2004 ha preso parte alle tappe valide per il campionato del mondo rally vetture di produzione con una Subaru Impreza WRX STi del R.E.D. World Rally Team arrivando quinto nella relativa classifica. Nel 2011 ha vinto l'Asia-Pacific Rally Championship alla guida di una Proton Satria Neo S2000 e l'anno successivo con la stessa vettura del team Proton Motorsport ha disputato due prove mondiali nel contesto del Super 2000 World Rally Championship."}
{"id": "4115265", "revid": "465169", "url": "https://it.wikipedia.org/wiki?curid=4115265", "title": "Jacqueline Fernandez", "text": "Fernandez \u00e8 una modella e regina di bellezza che ha vinto Miss Sri Lanka 2006. Ha ricevuto un Academy Award Indiana Internazionale del Cinema e Stardust Award per il miglior debutto femminile nel 2010 per il suo ruolo in Aladin. Ha fatto comparse in film tra cui Ramaiya Vastavaiya in una canzone con il regista del film stesso."}
{"id": "4115277", "revid": "148107", "url": "https://it.wikipedia.org/wiki?curid=4115277", "title": "Vortice ottico", "text": "Un vortice ottico (detto anche dislocazione a vite, o singolarit\u00e0 di fase) \u00e8 un fenomeno fisico della propagazione della luce, che ha origine da una singolarit\u00e0 di fase del campo ottico, vale a dire dall'esistenza di punti di intensit\u00e0 zero del campo ottico. Si parla di \"vortice ottico\", pi\u00f9 propriamente, quando i punti di intensit\u00e0 zero del campo costituiscono una linea che corre nella stessa direzione all'asse del fascio di luce.\nLe ricerche sulle propriet\u00e0 dei vortici si sono sviluppate dopo un ampio articolo pubblicato da John Nye e Michael Berry nel 1974, in cui furono descritte le propriet\u00e0 di base dei \"treni d'onda dislocati\". Le ricerche che seguirono divennero il nucleo di quello che \u00e8 noto come \"ottica singolare\".\nSono allo studio tecniche che permettano la generazione e l'utilizzo di vortici anche in regioni pi\u00f9 basse dello spettro elettromagnetico, come le frequenze utilizzate per trasmissioni wireless. In tal caso, i vortici elettromagnetici a radiofrequenza sono generati attraverso antenne aventi particolari configurazioni geometriche o con il pilotaggio di array di antenne.\nSpiegazione.\nLa luce pu\u00f2 essere fatta ruotare come un cavatappi lungo l'asse di propagazione. A causa di questa rotazione, le onde luminose sull'asse si annullano reciprocamente. Quando \u00e8 proiettato su una superficie piana, un vortice ottico appare come un anello di luce, con al centro una regione circolare scura. Questa figura di propagazione, a forma elicoidale con un'area buia al centro, \u00e8 chiamato \"vortice ottico\".\nAl vortice \u00e8 attribuito un numero, chiamato carica topologica, dipendente dal numero di avvitamenti che compie nello spazio di una lunghezza d'onda. Si tratta sempre di un numero intero, e pu\u00f2 essere positivo e negativo, a seconda della direzione dell'avvitamento. Pi\u00f9 alto \u00e8 il numero di avvitamenti, pi\u00f9 velocemente la luce si avvolge sull'asse. L'avvitamento trasporta il momento angolare orbitale con il treno di onde, e induce un momento meccanico su un dipolo elettrico.\nQuesto momento angolare orbitale della luce pu\u00f2 essere osservato nel moto orbitale di particelle confinate. L'interferenza di un vortice ottico con un'onda luminosa piana rivela la fase della spirale come spirali concentriche: il numero di rami della spirale \u00e8 pari alla carica topologica.\nA fini di studio, i vortici ottici possono essere creati in laboratorio in vari modi. Possono essere generati direttamente in un laser, oppure si possono ottenere facendo ruotare un fascio laser in un vortice servendosi di un ologramma di \"biforcazione\" generato da un programma su un computer L'ologramma pu\u00f2 essere usato in un modulatore spaziale di luce, un tipo speciale di schermo a cristalli liquidi controllato da un computer, o in un reticolo di diffrazione su una pellicola o su una superficie di vetro.\nPropriet\u00e0.\nUna \"singolarit\u00e0\" \u00e8 uno zero del campo ottico. La fase nel campo ha un rotore definito attorno a punti di intensit\u00e0 zero, il che d\u00e0 origine al nome di \"vortice\". I vortici sono punti in una rappresentazione come campo bidimensionale, e linee in campi a 3 dimensioni (dal momento che hanno codimensione 2). L'integrazione della fase su un cammino che racchiude un vortice d\u00e0 come risultato un multiplo intero di formula_1. Questo intero \u00e8 noto come carica topologica, o intensit\u00e0, del vortice.\nUn modo gaussiano ipergeometrico (HyGG) ha un vortice ottico nel suo centro. Il fascio ha la forma\ned \u00e8 una soluzione dell'equazione d'onda parassiale consistente in una funzione di Bessel. In un fascio gaussiano ipergeometrico, i fotoni hanno un momento angolare orbitale formula_3. L'intero formula_4 d\u00e0 anche l'intensit\u00e0 del vortice al centro del fascio. Il momento angolare di spin della luce circolarmente polarizzata pu\u00f2 essere convertito in momento angolare orbitale.\nApplicazioni.\nAstronomia e astrofisica.\nGli studi sull'utilizzo dei vortici ottici hanno aperto la strada a promettenti tecniche di rilevazione nel campo dell'astronomia e dell'astrofisica.\nIncremento della risoluzione degli strumenti ottici.\nUno dei lavori teorici e sperimentali ha riguardato l'incremento della risoluzione ottica attraverso il superamento dei limiti dovuti alla diffrazione. Lo studio ha impresso una vorticit\u00e0 ottica alla luce bianca non coerente proveniente da sorgenti simulate, misurando un incremento di risoluzione pari a un ordine di grandezza (10 volte) rispetto al limite fissato dal criterio di Rayleigh, a prezzo di un aumento (meno che proporzionale) dei tempi di esposizione. L'incremento \u00e8 pari a 50 volte nel caso della luce coerente prodotta da sorgenti laser. Per ottenere i risultati la carica topologica dei vortici ottici deve essere pari a 1.\nOsservazione diretta di pianeti extrasolari.\n\u00c8 stata dimostrata la possibilit\u00e0 di usare la tecnica per la rilevazione diretta di pianeti extrasolari, superando le difficolt\u00e0 poste dalla forte luminosit\u00e0 della stella principale. I progressi compiuti hanno permesso di creare un coronografo a vortice ottico per osservare direttamente pianeti che, rispetto alla stella madre, presentavano un contrasto troppo basso per essere osservati con altre tecniche.\nIndividuazione di buchi neri rotanti.\nNel 2010, una collaborazione tra l'Universit\u00e0 di Uppsala, l'Universit\u00e0 di Padova, la Macquarie University e l'Instituto de Ciencias Fot\u00f3nicas di Barcellona, ha scoperto un nuovo fenomeno in Relativit\u00e0 generale che permette di individuare i buchi neri rotanti analizzando il momento angolare orbitale e la struttura dei vortici ottici della radiazione proveniente dal disco di accrescimento nei pressi di tali buchi neri. I risultati sono stati pubblicati su \"Nature Physics\".\nFotonica.\nI vortici ottici sono usati nelle pinzette ottiche per manipolare oggetti a scala micrometrica, come le cellule. I vortici ottici permettono di estendere la flessibilit\u00e0 delle pinzette aggiungendo, alla capacit\u00e0 repulsiva e attrattiva, anche la possibilit\u00e0 di far ruotare oggetti in orbite attorno all'asse del fascio facendo uso del momento angolare orbitale. Con tali tecniche sono stati creati anche dei micro-motori.\nInformatica quantistica.\nI computer usano elettroni che possono avere due stati, zero e uno. I computer quantistici potrebbero usare la luce per codificare e conservare informazione. I vortici ottici, in teoria, hanno un numero infinito di stati, dal momento che non vi \u00e8 limite alla loro carica topologica. Questo potrebbe permettere un trattamento pi\u00f9 veloce dei dati. L'argomento \u00e8 di interesse anche per la crittografia, dal momento che i vortici possono essere usati per comunicare con una pi\u00f9 ampia larghezza di banda. Tuttavia, questo richieder\u00e0 ulteriori sviluppi nel campo delle fibre ottiche, dal momento che le fibre ottiche attuali (2012) modificano l'avvolgimento dei vortici ottici quando vengono piegate o sottoposte a tensione meccanica.\nComunicazioni wireless, radio e TV.\nStudi compiuti in collaborazione tra l'Universit\u00e0 di Uppsala e l'Universit\u00e0 di Padova stanno indagando la possibilit\u00e0 di utilizzare vortici in fasci di onde radio per aumentare l'efficienza spettrale usando il gran numero di stati dei vortici. Esiste un lavoro sperimentale sull'orbital angular momentum multiplexing nel dominio dell'ottica. Una \u00abspettacolare dimostrazione\u00bb della possibilit\u00e0 di incrementare l'efficienza di trasmissione dati nel dominio delle radiofrequenze, \u00e8 stata data in una situazione reale, al di fuori dei laboratori, nello scenario di Venezia e della sua laguna, attraverso i 442 metri dello specchio d'acqua che separa l'Isola di San Giorgio Maggiore da Palazzo Ducale, in Piazza San Marco, in un evento pubblico di comunicazione scientifica, alla maniera di Guglielmo Marconi. Nell'esperimento pubblico, chiamato \"Onde sulle onde\", tenutosi il 24 giugno 2011 di fronte a 2000 persone, sono state utilizzate microonde alla frequenza di 2,4 GigaHertz, nella banda usata per le comunicazioni wireless. Le fasi dell'esperimento erano accompagnate e descritte da uno spettacolo di luci e suoni, i cui effetti erano proiettati sulla facciata di Palazzo Ducale.\nMedicina e biologia.\nI lavori sul miglioramento della risoluzione di strumenti ottici possono avere ricadute positive, oltre che nell'osservazione astronomica, anche nel miglioramento delle prestazioni in microscopia: nel campo esistono gi\u00e0 delle tecniche, come la microscopia STED (\"Stimulated Emission Depletion Microscope\") che consentono incrementi di risoluzione, ma il miglioramento potenziale dovuto all'utilizzo dei vortici ottici sembra promettere risultati molto migliori."}
{"id": "4115282", "revid": "110157", "url": "https://it.wikipedia.org/wiki?curid=4115282", "title": "Urho", "text": "Origine e diffusione.\nSignifica \"coraggioso\" in finlandese. \u00c8 quindi affine, per semantica, ai prenomi Ari, Baldo, Erol e Hartmann.\nOnomastico.\nNon esistono santi che portano questo nome, quindi \u00e8 adespota. L'onomastico pu\u00f2 essere festeggiato in occasione di Ognissanti, il 1\u00ba novembre. In Finlandia un onomastico laico \u00e8 fissato al 17 giugno."}
{"id": "4115292", "revid": "1833487", "url": "https://it.wikipedia.org/wiki?curid=4115292", "title": "Vincotto salentino", "text": "Il Vincotto Salentino \u00e8 un prodotto tipico della Puglia che deriva dalla lenta cottura del mosto d'uva cotto (Cuettu) e del vino che, ridotti insieme, raggiungono la consistenza di uno sciroppo completamente analcolico.\nIl miglior Vincotto Salentino oggi \u00e8 prodotto con vini autoctoni rossi I.G.P. invecchiati.\nIn Salento viene erroneamente chiamato Vincotto il mosto fresco d'uva cotto che invece si chiama \"Cuettu\" nell'espressione dialettale.\nIl \u2018Cuettu\u2019 deriva dalla semplice e lenta riduzione del mosto d'uva fino a raggiungere la consistenza di uno sciroppo dal gusto perfettamente rotondo e dolce.\nDescrizione e Storia.\nIl Vincotto Salentino \u00e8 un condimento-alimento di origini antichissime e consolidate, frutto di numerosissime contaminazioni.\nNella penisola Salentina in Puglia la vigna ha larga diffusione solo nel XIX secolo (17 gennaio 1863) prima era esclusivamente adibita a consumo personale e i vitigni autoctoni d'origine greco-bizantina e mediorientale sui terreni rossi ricchi di ferro e caldi producevano e producono uva di grande tenore zuccherino pi\u00f9 che nel resto della Puglia.\nIn quel tempo la tecnica per la conservazione del vino non era perfetta. Il grande caldo favoriva anche la fermentazione acetica quindi si preparava il mosto cotto per conservare, condire, guarnire, curare e quando il vino andava a spunto, si miscelava lo spunto con il mosto cotto e si ribolliva per recuperare il prezioso liquido per consumarlo quando possibile. Questa ribollitura \u00e8 il vincotto, ovvero una parte di mosto cotto che fornisce la base dolce e una parte di vino che comincia a spuntare che assegna una certa acidit\u00e0, il cui tenore varia a seconda se il vino \u00e8 pi\u00f9 o meno spuntato.\nIl vincotto \u00e8 un prodotto versatile, e di ottima qualit\u00e0; completamente naturale e ricco di propriet\u00e0 salutistiche e nutritive in quanto \u00e8 un prodotto derivato dalle uve rosse ricche in polifenoli, flavonoidi ed antiossidanti.\n\u00c8 un prodotto questo che in ragione della sua derivazione dal vino mantiene inalterate e anzi concentra tutte le propriet\u00e0 salutistiche e organolettiche tipiche dei vini rossi.\nIl valore aggiunto del Vincotto Salentino in definitiva, risiede proprio nella fermentazione del vino I.G.P. da cui deriva. La fermentazione infatti, \u00e8 il processo base di tutti i prodotti pi\u00f9 prestigiosi della tradizione italiana.\nIl vincotto \u00e8 un prodotto che ha una lunghissima scadenza.\nNessun eccipiente naturale era utilizzato nella preparazione del vincotto Salentino, n\u00e9 zucchero, n\u00e9 miele n\u00e9 alcun aroma di sorta. In un'antica ricetta tramandata a Soleto (Comune della Grec\u00eca Salentina) era prevista un'aromatizzazione: la bollitura di vino e mosto insieme a una melacotogna finch\u00e9 quest'ultima non si disfaceva completamente. Questa variante rivela la sua esplicita origine Pliniana ed era adottata per far s\u00ec che la pectina della melacotogna fungesse da addensante per il prodotto finale.\nLa procedura con cui ancora oggi si prepara il Vincotto rimane quella riferita proprio da un autore bizantino, Cassiano Basso, nel libro VIII dei suoi Geoponica (VI sec. d.C.): \"Prendi cinquanta sestari di mosto di ottima qualit\u00e0 e cento sestari di vino pregiato facendolo cuocere per un terzo; \u2026..\". Una ricetta analoga \u00e8 riportata da Columella nel De re rustica (I sec. d.C.), ma sotto il nome di \"embamma\" e cio\u00e8 \"intingolo\". Plinio il Vecchio nella Naturalis historia (I sec. d.C.) enumera diverse modalit\u00e0 d'impiego dello stesso.\nLa parola \"Vincotto\" deriva dal dialetto Salentino \"mieru cuettu\" espressione questa che deriva a sua volta dal latino \"merum\" (vino) \"coctum\" che traducendo letteralmente significa \"vino cotto\" e che nel parlato Salentino si riferisce come \"vincotto\" espressione che sta ad indicare l'operazione di cuocere insieme il vino e il mosto d'uva cotto.\nIl \"Vincotto\" quindi non \u00e8 un \"vino cotto\" non \u00e8 \"vin cotto\" o \"vicotto\"."}
{"id": "4115293", "revid": "760041", "url": "https://it.wikipedia.org/wiki?curid=4115293", "title": "CNA Rondine", "text": ""}
{"id": "4115294", "revid": "47767", "url": "https://it.wikipedia.org/wiki?curid=4115294", "title": "Osama (nome)", "text": "Origine e diffusione.\nVuol dire \"leone\" in arabo. \u00c8 quindi affine per significato ai prenomi Leo, Leone, Lev ed Ari.\nOnomastico.\nNon esistono santi che portano questo nome, quindi \u00e8 adespota. L'onomastico pu\u00f2 essere festeggiato in occasione di Ognissanti, il 1\u00ba novembre."}
{"id": "4115295", "revid": "47767", "url": "https://it.wikipedia.org/wiki?curid=4115295", "title": "Usama", "text": ""}
{"id": "4115296", "revid": "47767", "url": "https://it.wikipedia.org/wiki?curid=4115296", "title": "Oussama", "text": ""}
{"id": "4115297", "revid": "298055", "url": "https://it.wikipedia.org/wiki?curid=4115297", "title": "Donato di Grado", "text": "Di lui non si sa niente sino al 717, quando fu eletto alla cattedra di Grado come successore di Cristoforo. Si deve tener conto che il titolo di patriarca che gli attribuisce la storiografia e la tradizione \u00e8 attestato solo a partire da Fortunato, vissuto agli inizi del IX secolo.\nIl suo episcopato si caratterizz\u00f2 per l'aggravarsi dell'annosa disputa nata dal trasferimento della sede di Aquileia a Grado, nel 569, all'epoca dell'invasione dei Longobardi. Questo evento aveva portato in realt\u00e0 alla formazione di due metropolie: l'una, quella gradense, in territorio Bizantino e riconosciuta dalla Chiesa di Roma; l'altra con sede a Cormons e quindi in territorio longobardo, che aderiva allo scisma tricapitolino. Entrambe rivendicavano lo stesso titolo aquieliense, e quindi relativi privilegi e giurisdizioni. Ovviamente, agli interessi personali dei due vescovi si aggiungevano quelli delle potenze di cui erano sudditi.\nQuando i Longobardi, su iniziativa di re Cuniperto, si convertirono all'ortodossia romana, anche la chiesa di Cormons venne riconosciuta dal pontefice, ma questo non bast\u00f2 a placare le pretese delle due sedi che continuarono a rivendicare il titolo aquileiense.\nNel 721 fu eletto patriarca dei territori aquileiesi in Friuli Sereno, riconosciuto anche da papa Gregorio II il quale, tuttavia, lo invit\u00f2 a non esercitare la propria giurisdizione al di fuori dei propri confini. Ciononostante, poco dopo il presule interveniva nei territori sottoposti a Donato che si rivolse direttamente al pontefice; Gregorio reag\u00ec con un'energica ammonizione nei confronti di Sereno.\nMor\u00ec dopo sette anni di episcopato, quindi attorno al 724. Alla sua scomparsa, la diocesi fu amministrata per un periodo da Pietro di Pola, ma successivamente il papa lo rimand\u00f2 nel suo vescovado chiedendo ai vescovi delle Venezia e dell'Istria di eleggere un titolare. Ci volle del tempo per trovare un accordo, visto che il successore di Donato, Antonino, si insedi\u00f2 solo nel 730 circa."}
{"id": "4115299", "revid": "203575", "url": "https://it.wikipedia.org/wiki?curid=4115299", "title": "Avtandil \u010ckuaseli", "text": ""}
{"id": "4115301", "revid": "110157", "url": "https://it.wikipedia.org/wiki?curid=4115301", "title": "Prefettura di Kpendjal", "text": "La prefettura di Kpendjal \u00e8 una prefettura del Togo situata nella regione di Savane con 155.091 abitanti al censimento 2010. Il capoluogo \u00e8 la citt\u00e0 di Mandouri."}
{"id": "4115302", "revid": "1169491", "url": "https://it.wikipedia.org/wiki?curid=4115302", "title": "Prefettura di Oti", "text": "La prefettura di Oti \u00e8 una prefettura del Togo situata nella regione di Savane con 190.543 abitanti al censimento 2010. Il capoluogo \u00e8 la citt\u00e0 di Mango."}
{"id": "4115303", "revid": "200568", "url": "https://it.wikipedia.org/wiki?curid=4115303", "title": "Kondrovo", "text": "Kondrovo () \u00e8 una cittadina della Russia europea, nell'Oblast' di Kaluga, situata a 40 km da Kaluga sulle rive del fiume \u017dizdra.\nRicordata in un documento del 1615, ha ottenuto lo status di citt\u00e0 nel 1938 ed \u00e8 capoluogo del \"rajon\" Dzer\u017einskij."}
{"id": "4115305", "revid": "47112", "url": "https://it.wikipedia.org/wiki?curid=4115305", "title": "Andreas Hofer Bund", "text": ""}
{"id": "4115306", "revid": "110157", "url": "https://it.wikipedia.org/wiki?curid=4115306", "title": "Prefettura di Tandjouar\u00e9", "text": "La prefettura di Tandjouar\u00e9 \u00e8 una prefettura del Togo situata nella regione di Savane con 117.519 abitanti al censimento 2010. Il capoluogo \u00e8 la citt\u00e0 di Tandjouar\u00e9."}
{"id": "4115307", "revid": "1543377", "url": "https://it.wikipedia.org/wiki?curid=4115307", "title": "Prefettura di T\u00f4ne", "text": "La prefettura di T\u00f4ne \u00e8 una prefettura del Togo situata nella regione di Savane con 286.479 abitanti al censimento 2010. Il capoluogo \u00e8 la citt\u00e0 di Dapaong."}
{"id": "4115308", "revid": "59785", "url": "https://it.wikipedia.org/wiki?curid=4115308", "title": "Yeni Camii", "text": ""}
{"id": "4115309", "revid": "287204", "url": "https://it.wikipedia.org/wiki?curid=4115309", "title": "L'oro dei predoni", "text": "L'oro dei predoni (\"Predator's Gold\"), tradotto per la prima volta in italiano col titolo Freya delle lande di Ghiaccio, \u00e8 un romanzo steampunk per ragazzi del 2003 scritto da Philip Reeve. \u00c8 il secondo capitolo della serie del \"quartetto delle macchine mortali\" (\"Mortal Engines Quartet\"), composto dai romanzi:\nFreya delle Lande di Ghiaccio \u00e8 ambientato due anni dopo gli eventi narrati in \"Macchine mortali\". Il romanzo racconta le avventure che Tom e Hester intraprendono a bordo del dirigibile \"Jenny Haniver\" (ereditato della loro defunta compagna Anna Fang) mentre viaggiano intorno al globo.\nTrama.\nPrima parte.\nTom e Hester viaggiano a bordo della Jenny Haniver da due anni.\nLa loro amicizia si \u00e8 lentamente trasformata in un sentimento pi\u00f9 profondo.\nPersino la dura e fredda Hester \u00e8 diventata pi\u00f9 dolce e affabile con il timido Tom.\nDopo la distruzione di Londra i due hanno deciso di disarmare la Jenny Haniver. Vivono attraversando i cieli commerciando tutto ci\u00f2 che trovano. Tutto tranne armi e Old Tech.\nUn giorno, mentre sono attraccati ad Airhaven si imbattono nel professor Pennyroyal, che li convince ad accoglierlo come passeggero (nonostante non carichino volentieri persone a bordo).\nNimrod B. Pennyroyal \u00e8 un famoso scrittore e storico. \u00c8 famoso per aver scritto molti libri (Citt\u00e0 perdute nella sabbia, America la Bella, tutta la verit\u00e0 sul Continente Morto). Gli storici londinesi lo disprezzavano per le sue strambe teorie nelle quali sosteneva che tutte le catene montuose pi\u00f9 alte non fossero il frutto di attivit\u00e0 vulcaniche naturali ma il risultato di un qualche tipo di Antica Tecnologia sperimentale.\nDurante il viaggio Tom viene affascinato dai racconti del professore che riportano alla sua mente i ricordi di quando come apprendista di Terza Classe a Londra assisteva alle lezioni tenute dagli Storici pi\u00f9 anziani.\nIl viaggio per\u00f2 assume un brusco cambiamento quando si imbattono in tre navi Fox Spirit dello \u201cStormo Verde\u201d (un gruppo scissionista fanatico della Lega Anti-Trazionista) che seguono le loro tracce.\nL'inseguimento culmina in una vera e propria caccia nella quale la Jenny Haniver fa la preda.\nI Fox Spirit iniziano a sparare missili e i protagonisti riescono a salvarsi solamente grazie al tempestivo intervento di Tom e alle sue ottime capacit\u00e0 di pilotaggio.\nLe navi dello Stormo Verde esplodono, e la Jenny Haniver fortemente malconcia vola in balia dei venti.\nVolano sopra le grandi distese di ghiaccio, e quando ormai avevano perso ogni speranza sicuri di finire i loro giorni congelati sul freddo metallo della loro nave, vengono accolti da Anchorage.\nAnchorage una volta era una citt\u00e0 fiorente che si basava principalmente sul commercio.\nLa sua popolazione \u00e8 stata decimata da un virus, la peste, e ora vaga tra i ghiacci come un fantasma di acciaio. La citt\u00e0 \u00e8 ora governata da Freya Rasmussen, una giovane margravia (titolo nobiliare dinastico che secondo la tradizione ha il compito di condurre il suo popolo seguendo le proprie visioni) che si trova il peso di dover governare un'intera citt\u00e0 sulle sue piccole e giovani spalle dopo la morte dei genitori per la peste.\nGli abitanti della citt\u00e0 sono alla disperata ricerca di un rifugio e hanno stabilito un percorso passando attraverso i ghiacci per raggiungere le terre dell'America (ora un deserto radioattivo causato dagli eventi della guerra dei Sessanta Minuti). Freya \u00e8 convinta di trovare una terra ricca di vegetazione lussureggiante, come Pennyroyal afferma di aver visto in uno dei suoi viaggi verso il Continente Morto molti anni fa. Lei \u00e8 felice di scoprire che il professore \u00e8 a bordo della sua citt\u00e0 e tratta tutti e tre come ospiti d'onore.\nMentre Hester passa molto tempo a riparare la Jenny Haniver, Tom trascorre spesso i pomeriggi con Freya e scopre di divertirsi ad Anchorage che gli ricorda la sua cara e vecchia Londra. Hester \u00e8 gelosa della sua vicinanza crescente con Freya e cerca in tutti i modi di riparare nel minor tempo possibile la nave per poter scappare con il suo amato. Durante una tormenta di neve vede Tom baciare Freya, e furiosa dalla rabbia vola via con la Jenny Haniver con il cuore spezzato.\nHester intende vendere le coordinate di Anchorage ad Arkangel (citt\u00e0 predatrice che da anni brama di catturare Anchorage) e, arrivata, fa un accordo con il leader della citt\u00e0 Masgard: quando cattureranno Anchorage Tom dovr\u00e0 essere consegnato a lei.\nSeconda parte.\nArrivata su Arkangel resta basita dal tipo di citt\u00e0 che si trova di fronte.\nLa struttura \u00e8 un gigantesco panzer vuoto al centro (nel quale si trova il ventre, il motore e vero e proprio cuore della citt\u00e0) ricca di case e baracche abbarbicate sui bordi di acciaio come nidi di pipistrello.\nI residenti sono pi\u00f9 che altro commercianti senza scrupoli e mercenari che comandano a frustate un'enorme quantit\u00e0 di schiavi (i cittadini delle citt\u00e0 conquistate) che a fatica fanno il lavoro sporco e permettono di far muovere questa gigantesca montagna di ferro.\nHester senza quasi neanche rendersene conto viene catturata da un informatore dello \"Stormo Verde\" Widgery Blinkoe e portata dinnanzi a Sathya, la nuova comandante del gruppo antitrazionista a suo tempo la favorita di Anna Fang, convinta siano loro la causa della distruzione delle aeronavi e della morte della sua guida.\nBlinkoe \u00e8 da tempo che pedinava Tom ed Hester. Era presente durante il primo inseguimento e ora \u00e8 fiero di essere riuscito a portarla al cospetto di Sathya. Widgery \u00e8 un benestante mercante di cianfrusaglie old tech e vive nella sua bottega ad Arkangel. In ogni suo spostamento \u00e8 seguito dalle sue viziate e perennamente frustate cinque mogli che non mancano mai di ricordargli le sue insufficienze e imperfezioni.\nL'uomo ha un vero e proprio debole per le donne e tenta ogni qual volta abbia occasione di sposarne una nuova promettendole una vita ricca di comodit\u00e0 e lussi. Ma in realt\u00e0 l'uomo non \u00e8 cos\u00ec abbiente come vuole far credere e ben presto le donne che sposa si trasformano in mogli brontolone e bisbetiche pronte a criticarlo facendo da eco una all'altra.\nDurante la permanenza su Anchorage da tempo sembrano sparire oggetti e tra la popolazione gira voce che la causa siano i fantasmi delle persone morte durante la peste. Nessuno immagina neanche lontanamente che in realt\u00e0 la citt\u00e0 ospita dei ladri clandestini. Si fanno chiamare \u201cRagazzi perduti\u201d e si nascondono nell'ombra in attesa per ore o anche giorni che non ci sia nessuno in vista per poter trafugare un qualsiasi tipo di bottino. Sono tre ragazzini Caul al quale \u00e8 stata affidata la \u201cmissione\u201d, Skewer il pi\u00f9 grande e Gargle il pi\u00f9 piccolo e impacciato del gruppo. Sono ragazzini stati allevati e plagiati fin da quando erano in fasce dallo \u201cZio\u201d (un uomo senza scrupoli che si approfitta di giovani indifesi per le sue losche razzie), addestrati all'arte del furto e dello scippo. Abituati per vivere nascosti nell'ombra senza mai farsi vedere a costo di pazientare per giorni rannicchiati in uno stanzino vuoto con l'unico scopo di depredare le altre navi.Grazie a ragni radiocomandati provvisti di telecamere spiano tutto e tutti all'interno della nave.\nNel frattempo Hester imprigionata da Sathya nel \u201cCovo delle canaglie\u201d passa le giornate tra un interrogatorio e un altro e le nottate rinchiusa in una cella. Sathya vuole usarla nel tentativo di far riaffiorare i ricordi Anna Fang diventata ormai un freddo predatore meccanico che non lascia trasparire alcuna emozione dalla sua frigida maschera metallica. Si avvale della conoscenze del dott. Popjoy (che ha riscoperto e reinventato le tecniche per la creazione dei predatori) che sta costruendo un vero e proprio esercito di \u201crinati\u201d non solo antropomorfi ma, per renderli pi\u00f9 potenti, di forme mostruose (centauri cingolati con venti braccia e occhi anche sulla nuca, altri invece con lunghe zampe aracniformi, e infine uccelli simili a condor al suo servizio che utilizza come sistemi di allarme).\nDurante un interrogatorio intravede disteso su un gelido tavolo operatorio il corpo del suo rapitore, Widgery Blinkoe ucciso da Sathya dopo che le aveva consegnato la ragazza. Popjoy stava armeggiando attorno al tavolo e vedendo Hester si lascia sfuggire la frase \u201cnon vedo l'ora di lavorare su di lei dopo l'esecuzione\u201d.\nTerza parte.\nCaul dei tre ragazzi perduti \u00e8 affascinato nel vedere i mosci (cos\u00ec chiamano le persone delle navi che invadono). Lui \u00e8 cresciuto in un ambiente marziale estremamente rigido e rigoroso \u00e8 stregato dai loro comportamenti cos\u00ec premurosi e cortesi gli uni con gli altri. Passa le giornate a spiare e scrutare i movimenti delle persone non pi\u00f9 solo dai monitor, rischiando spesso di infrangere la prima e pi\u00f9 importante regola \u201cmai farsi vedere da nessuno per nessun motivo\u201d. Il giorno in cui Hester vide Tom e Freya che si baciarono, Caul inform\u00f2 il ragazzo che la sua amata stava scappando e tent\u00f2 invano di fermarla. Ora Tom rimasto senza Hester passa le giornate a rimpiangere quel giorno e una cosa gli ronza continuamente in testa. La faccia di quel ragazzo sconosciuto che lo allert\u00f2 quel fatidico giorno. Inizia a cercare il misterioso ragazzo perlustrando tutta la citt\u00e0 ma senza alcun successo. Caul mettendosi allo scoperto infranse la pi\u00f9 importante regola e per questo Skewer prese il comando della missione. Generalmente gli ordini prevedono che se un ragazzo viene scoperto vanno subito eliminati i testimoni ma questa volta ricevettero ordini diversi. Lo Zio ordin\u00f2 di rapire Tom. I ragazzi sono ladri non rapitori, questa era la prima volta che gli veniva chiesta una cosa simile. I tre riescono comunque nell'impresa e acciuffato Tom lo infagottano e lo trascinano sulla loro nave la Screw Worm (un angusto disordinato sommergibile pieno zeppo di cianfrusaglie di ogni genere) per portarlo alla loro Base a Grimsby la pi\u00f9 grossa citt\u00e0 predatrice su zattera.\nArrivato incontra lo Zio, un ometto piuttosto anziano e minuto ma molto severo che continua a picchiare con il bastone ogni ragazzino che trova a tiro. Lo Zio grazie ai rapporti che riceve regolarmente dai suoi ragazzi infiltrati nelle navi \u00e8 l'uomo pi\u00f9 informato del pianeta. Riesce sapientemente a collegare ogni storia a un uomo tracciando cos\u00ec una fitta ragnatela di informazioni che collega ognuno a chiunque.\nLo Zio informa Tom sulla situazione di Hester, che si trova rinchiusa nel \u201cCovo delle canaglie\u201d e gli propone di aiutarlo a liberarla. In realt\u00e0 il piano dello Zio \u00e8 di usarlo come diversivo per potersi impossessare del Covo da usare come suo nuovo quartier generale e sfruttare il nuovo esercito di rinati come suoi scagnozzi.\nTom viene quindi abbandonato sugli scogli dello Stormo Verde e in breve tempo viene scoperto e catturato.\nGrazie al caos provocato dalle sirene d'allarme i ragazzi perduti riescono facilmente a far penetrare in profondit\u00e0 i ragni muniti di telecamere nella stazione. Lo Zio vedendo dai monitor la cattura di Tom svela il piano a tutti i ragazzi perduti che fino ad allora erano all'oscuro di tutto. Il piano \u00e8 di far penetrare i ragni in ogni stanza del covo e successivamente di fare esplodere le cariche che sono state montate su ognuno dei macchinari cos\u00ec da uccidere chiunque.\nCaul che si era affezionato ai due ragazzi sentendo il folle piano omicida dello Zio fa esplodere i ragni prima che si insidino in tutte le stanze. Le molteplici esplosioni fanno nuovamente suonare gli allarmi della stazione e allo Zio non resta che ordinare ai suoi ragazzi di infiltrarsi per uccidere i superstiti.\nNel caos provocato delle esplosioni inizia una sparatoria tra l'esercito dello Stormo Verde e i ragazzi perduti intrufolati nella base. Proprio grazie all'esplosione Hester riesce a trovare Tom sotto alcune macerie e insieme i due tentano di fuggire. Durante la loro corsa intravedono molti cadaveri degli appartenenti a entrambe le fazioni e vedono con i loro occhi Anna Fang (o quello che ne restava) uccidere a sangue freddo un nutrito gruppo di ragazzi armati fino ai denti.\nLa fuga dei due innamorati viene interrotta da Sathya che li blocca con la lama della sua spada. La donna \u00e8 intenzionata a ucciderli per vendicare la sua cara Anna Fang, ma proprio quando alza il braccio per colpire i malcapitati questo cade a terra impugnando ancora saldamente l'elsa della spada.\nL'Anna Fang rinata aveva tagliato il braccio a Sathya permettendo cos\u00ec ai due ragazzi di scappare a bordo della Jenny Haniver.\nIl piano dei due ragazzi \u00e8 di raggiungere Anchorage e cercare di aiutare i suoi abitanti a sfuggire da Arkangel.\nAtterrati sulla citt\u00e0 la trovano pi\u00f9 silenziosa del solito in quanto era precedentemente sbarcato un manipolo di uomini che aveva rinchiuso tutti gli abitanti e sradicato l'enorme ruota attaccata al motore principale.\nHester e Tom si separano. Hester fa prima esplodere la nave nemica per creare un diversivo, poi fredda tutti i tirapiedi inviati da Arkangel fino a riuscire a liberare i suoi amici. Durante l'incursione dimostra tutta la sua ferocia uccidendo Masgard, il figlio del sindaco di Arkangel, che inerme implora piet\u00e0 in ginocchio.\nTom insegue il prof. Pennyroyal che si sta impadronendo della Jenny nel tentativo di fuggire. Raggiunto gli intima di fermarsi e l'uomo spaventato gli spara ferendolo in pieno petto abbandonandolo esanime nella neve mentre si allontana a bordo della Jenny Heniver.\nLa citt\u00e0 \u00e8 ora ferma in attesa dell'arrivo di Arkangel che continua inesorabilmente ad avvicinarsi minacciosa.\nI meccanici di Anchorage abbandonando la grande ruota e si avviano lentamente con i soli cingoli in luoghi dove il ghiaccio sembra essere pi\u00f9 sottile nella speranza che la pesante Arkangel possa sprofondare nelle fredde acque artiche. Il piano funziona perfettamente, Arkangel si innabissa e Anchorage si ritrova su una piccola lastra di ghiaccio in balia delle correnti. Dopo alcuni giorni emerge dalle acque Caul a bordo della Screw Worm. Porta con s\u00e9 delle antiche mappe che riconducono una rotta verso terreni fertili. Creando un'elica di fortuna riescono a governare la citt\u00e0 per raggiungere un arcipelago disabitato del continente rinato.\nPennyroyal scrisse un libro diventando ancora pi\u00f9 famoso di quanto non lo fosse stato prima raccontando di eroiche avventure e coraggiosi combattimenti con gli abitanti di Arkangel.\nAnna Fang compie un colpo di Stato e diventa comandante della lega anti trazionista.\nTom si ristabilisce lentamente, grazie alle cure offerte da Hester che aspetta di trovare il coraggio per informarlo di essere incinta."}
{"id": "4115312", "revid": "767487", "url": "https://it.wikipedia.org/wiki?curid=4115312", "title": "Splash!!! ~Haruka Naru Jishu Seisaku Best~", "text": " \u00e8 l'album discografico di debutto del gruppo musicale giapponese j-pop Flow, pubblicato il 21 maggio 2003 dalla Ki/oon Records."}
{"id": "4115314", "revid": "767487", "url": "https://it.wikipedia.org/wiki?curid=4115314", "title": "The Sin Flood", "text": "The Sin Flood \u00e8 un film muto del 1922 diretto da Frank Lloyd.Il soggetto \u00e8 la versione per lo schermo di \"Syndafloden\", un lavoro teatrale di Henning Berger adattato in inglese da Frank Allen. Il dramma, con il titolo \"The Deluge\" era andato in scena a Broadway nel 1917 con, tra gli interpreti, Edward G. Robinson. Lo spettacolo era tornato in scena con lo stesso cast nel gennaio del 1922, l'anno di produzione del film.\nIl film fu l'addio allo schermo per l'attore Darwin Karr. Nei credit, appare il nome dell'aiuto regista Harry Weil che lavor\u00f2 per breve tempo anche come attore e sceneggiatore, firmando, tra l'altro, la sceneggiatura di \"Oliver Twist\", un film di Frank Lloyd che aveva come protagonista Jackie Coogan e nel cast Lon Chaney.\nTrama.\nLungo le rive del Mississippi, a Cottonia, ricco centro cotoniero, per evitare i danni di un'eventuale inondazione, il Caf\u00e8 di Stratton viene fornito di robuste porte a tenuta stagna. Quando il fiume sfonda gli argini e la citt\u00e0 viene messa in ginocchio, nel Caf\u00e8 si trovano chiusi dentro, intrappolati, Billy Bear, giovane broker con Poppy la sua ex, una ballerina di fila. Nel locale ci sono anche il titolare, un predicatore di strada, un vagabondo, un ingegnere svedese, un attore senza un soldo, un avvocato e un agente di cambio. Protetto dalle acque, il luogo sembra per\u00f2 rivelarsi comunque una trappola mortale quando l'ingegnere annuncia che presto verr\u00e0 a mancare l'aria. Tutti i componenti del gruppo, messi di fronte alla morte, confessano i loro peccati e si scambiano promesse di fraternit\u00e0 e di mutuo amore. Poi decidono di aprire le paratie: ma il diluvio \u00e8 passato e l'acqua si sta ritirando. Ognuno torna alla propria vita precedente, fatta di egoismi e piccole vilt\u00e0. Tranne Polly e Billy, che hanno compreso di amarsi veramente.\nProduzione.\nIl film fu prodotto dalla Goldwyn Pictures Corporation.\nDistribuzione.\nDistribuito dalla Goldwyn Pictures Corporation, il film usc\u00ec nelle sale cinematografiche statunitensi il 12 novembre 1922 dopo una prima tenuta a New York il 19 ottobre."}
{"id": "4115315", "revid": "767487", "url": "https://it.wikipedia.org/wiki?curid=4115315", "title": "Game (Flow)", "text": "Game \u00e8 l'il secondo album discografico del gruppo musicale giapponese j-pop Flow, pubblicato il 26 maggio 2004 dalla Ki/oon Records. Il disco ha raggiunto la quarta posizione degli album pi\u00f9 venduti in Giappone."}
{"id": "4115317", "revid": "1005847", "url": "https://it.wikipedia.org/wiki?curid=4115317", "title": "Elezioni presidenziali negli Stati Uniti d'America del 1848", "text": "Le elezioni presidenziali negli Stati Uniti d'America del 1848 furono la 16\u00b0 tornata elettorale quadriennale e si tennero marted\u00ec 7 novembre. Furono vinte da Zachary Taylor del Partito Whig ed originario della Louisiana, battendo l'esponente del Partito Democratico Lewis Cass del Michigan e l'ex presidente Martin Van Buren dello Stato di New York affiliato alla nuova formazione politica denominata Free Soil Party.\nIl presidente uscente James Knox Polk, avendo raggiunto tutti i suoi principali obiettivi in un solo mandato e soffrendo di un declino irreversibile della propria salute, mantenne la sua promessa di non candidarsi alla rielezione.\nQuesta fu la prima volta il cui si vot\u00f2 lo stesso giorno (\"election day\") in ognuno degli Stati federati degli Stati Uniti d'America, ed anche la prima volta che il giorno delle elezioni fu fissato per legge di marted\u00ec.\nI Whig nel 1846-47 avevano concentrato tutte le loro energie nel condannare le politiche di guerra di Polk; si impegnarono a cambiare politica il pi\u00f9 rapidamente possibile. Nel febbraio del 1848 il presidente per\u00f2 sorprese tutti con il trattato di Guadalupe Hidalgo che pose fine alla guerra Messico-Stati Uniti e diede alla nazione il possesso di nuovi vasti territori (compresi quelli che ora sono gli Stati della California, del Nevada, dello Utah pi\u00f9 parti sostanziose dello Wyoming, del Colorado, dell'Arizona e del Nuovo Messico).\nI Whig in Senato votarono a maggioranza a favore dell'accordo stipulato; poi, con l'approssimarsi dell'estate, nominarono l'eroe della guerra Zach Taylor come loro candidato. Taylor non prometteva altre guerre future, ma non condann\u00f2 neppure il conflitto appena concluso n\u00e9 critic\u00f2 l'operato di Polk, cosicch\u00e9 il Partito dovette seguire il suo esempio e adeguarsi, anche se non totalmente convinto. I Whig spostarono quindi la loro attenzione su una nuova questione scottante, se cio\u00e8 la schiavit\u00f9 dovesse o meno poter venire bandita dai nuovi territori appena acquisiti.\nLa scelta di Taylor fu fatta quasi per disperazione; egli infatti non aveva principi chiaramente identificabili con quelli Whig, ma risult\u00f2 essere assai popolare nella guida dello sforzo bellico. I Democratici avevano alle spalle un periodo di successi, prosperit\u00e0 e l'acquisto sia dell'Oregon che degli Stati Uniti sud-occidentali.\nUna loro vittoria dovette quindi sembrare quasi certa, a meno che i Whig non avessero accolto dalla propria parte Taylor.\nLa sua vittoria lo rese uno dei due soli Whig ad essere eletto presidente prima che il Partito cessasse di esistere nel corso degli anni 1850; l'altro era stato William Henry Harrison alle elezioni presidenziali del 1840, anch'egli un generale eroe di guerra, ma era morto appena un mese dopo aver assunto l'incarico (il che rese la presidenza di William Henry Harrison la pi\u00f9 breve di tutta la storia degli Stati Uniti d'America).\nLa presidenza di Zachary Taylor si sarebbe a sua volta interrotta bruscamente dopo soli sedici mesi a causa dell'improvvisa morte del presidente e pertanto essere sostituita dalla presidenza di Millard Fillmore. Nella mappa dei risultati a lato il colore giallo-marroncino segnala gli Stati vinti dal \"ticket\" presidenziale Taylor/Fillmore (15), mentre il blu denota quelli conquistati dall'accoppiata Cass/Butler (anch'essi 15). I numeri indicano il numero di voti elettorali assegnati a ciascuno Stato.\nNomination.\nWhig.\nI candidati Whig furono inizialmente i seguenti:\nIl generale della guerra Messico-Stati Uniti Zachary Taylor fu un candidato risultato subito assai attraente, a causa dei suoi molto recenti successi sul campo di battaglia, tuttavia non era considerato appartenere a nessun partito e non aveva nemmeno mai votato in una qualsiasi elezione. Fu apertamente corteggiato sia dai Democratici sia dai Whig.\nAlla fine Taylor si dichiar\u00f2 essere un Whig e cos\u00ec gli riusc\u00ec di ottenerne facilmente la nomina; ricevette infatti 171 voti dei delegati sconfiggendo i politici concorrenti ben pi\u00f9 esperti Clay, Scott, Webster e altri.\nDopo che Webster rifiut\u00f2 la candidatura alla vicepresidenza, Millard Fillmore ricevette la nomina del Partito battendo, tra gli altri, Abbott Lawrence, un dirigente del Massachusetts, soprannominato \"Cotton Whig\" a causa della sua opposizione alla schiavit\u00f9 percepita come troppo mite.\nDemocratici.\nL'ex presidente Martin Van Buren cerc\u00f2 attivamente di ottenere nuovamente la nomination Democratica, tuttavia non riusc\u00ec ad aggiudicarsi tutti i delegati di New York su un programma anti-schiavit\u00f9, con met\u00e0 dei delegati invece scelti tra i favorevoli alla schiavit\u00f9. Sapendo che senza l'appoggio integrale della delegazione di New York gli sarebbe stato estremamente difficile vincere la nomina alla Convention, decise di abbandonare il Partito Democratico per costituire il Free Soil Party.\nAlla Convention democratica, Lewis Cass risult\u00f2 il preferito e fu nominato gi\u00e0 al quarto scrutinio. Cass era stato sia governatore del Michigan sia senatore, oltre che segretario alla Guerra durante la presidenza di Andrew Jackson e, dal 1836 al 1842, anche ambasciatore in Francia (durante la monarchia di luglio). Il Comitato nazionale democratico fu scelto ufficialmente nel corso di questa Convention.\nGli fu affiancato il generale W. O. Butler che ricevette 169 preferenze da parte dei delegati, battendo altri cinque candidati, tra cui il futuro vicepresidente William R. King (nella presidenza di Franklin Pierce) e il futuro presidente degli Stati Confederati d'America Jefferson Davis.\nI Democratici adottarono un programma politico che pass\u00f2 sotto un vistoso silenzio il tema controverso della schiavit\u00f9 e con lo stesso Cass sospettato di inclinazioni pro-schiaviste; molti dei Democratici anti-schiavit\u00f9 fuoriuscirono pertanto dalla convenzione di Baltimora per dare vita al Free Soil Party. Van Buren fu scelto come candidato con il programma politico del Free Soil.\nFree Soil Party.\nIl Free Soil si costitu\u00ec durante queste elezioni per opporsi ad un'ulteriore espansione della schiavit\u00f9 nei territori occidentali. Gran parte del suo sostegno proveniva dai \"Barnburners\" democratici scissionisti anti-schiavisti, tra cui l'ex presidente Martin Van Buren, e dalla fazione \"Conscience Whigs\". Il nuovo movimento fu guidato da Salmon P. Chase e John Parker Hale e tenne la sua Convention a Utica (New York) e Buffalo.\nIl 22 giugno Van Buren sconfisse Hale grazie a 154 preferenze dei delegati a suo favore contro 129, mentre Charles Francis Adams, Sr., il cui padre (John Quincy Adams) e il nonno (John Adams) avevano entrambi ricoperto il ruolo di presidente, fu invece scelto come candidato vicepresidente.\nVan Buren sapeva che i Free Soilers non avevano alcuna possibilit\u00e0 di vincere, ma la sua candidatura avrebbe diviso il voto Democratico e favorito cos\u00ec il successo dei Whig. Invecchiato e amareggiato, a Van Buren non importava di mettere fine a una vita di solidariet\u00e0 e appartenenza di partito; detestava Cass e il principio di sovranit\u00e0 popolare sulla questione schiavista con uguale intensit\u00e0.\nAppuntamento elettorale.\nLa campagna elettorale fu combattuta senza molto entusiasmo e praticamente senza alcuno scontro. Nessuno dei due grandi partiti fece uno sforzo per aggregare gli elettori in difesa di qualsiasi principio importante.\nI sostenitori Whig, tra cui i futuri presidenti Abraham Lincoln e Rutherford Hayes, propagandavano la posizione di Taylor opposta allo spoil system tradizionale nella democrazia jacksoniana e messo in pratica dai Democratici negli Stati Uniti meridionali. Al Sud sottolinearono il fatto che il candidato Whig era un proprietario di schiavi della Louisiana, mentre al Nord di contro mettevano in risalto la sua disponibilit\u00e0 a lasciare al Congresso la decisione sulle questioni pi\u00f9 importanti (cosa che in seguito non fece).\nI Democratici continuarono a ripetere, come gi\u00e0 facevano da molti anni, la loro opposizione a una banca nazionale, ad alti dazi doganali e alle sovvenzioni federali per i miglioramenti infrastrutturali locali. I Free Soilers bollarono entrambi i principali avversari come agenti degli schiavisti, sostenendo che i ricchi piantatori stabilivano le priorit\u00e0 di entrambi i partiti, ignorando l'uomo bianco ordinario. Dovettero destreggiarsi riguardo alla nota reputazione di Van Buren a scendere a compromessi con lo schiavismo.\nI Whig ebbero il vantaggio di mettere in luce le glorie militari di Taylor, il quale rimase da parte sua sempre assai vago sui temi programmatici; la campagna fu dominata per lo pi\u00f9 da attacchi personali tra i contendenti, con i Democratici che definirono Taylor volgare, ignorante, crudele e avido, mentre i Whig attaccarono Cass per i suoi guadagni illeciti e la palese disonest\u00e0. La divisione dei Democratici sulla questione della schiavit\u00f9 permise per\u00f2 a Taylor di dominare gli Stati Uniti d'America nord-orientali.\nI Free Soilers si presentarono al voto in soli 17 dei 29 Stati con il suffragio popolare, rendendo matematicamente possibile per Van Buren vincere la presidenza, anche se nessuna speranza in pratica; tuttavia il Partito fece una campagna vigorosa, in particolare nelle tradizionali roccaforti democratiche nel Nord-Est.\nMentre alcuni Free Soilers sperarono di prendere abbastanza Stati da rimandare l'esito elettorale al pronunciamento dei grandi elettori nella Camera dei Rappresentanti, Van Buren intu\u00ec che il partito avrebbe dovuto essere un progetto a lungo termine e che il meglio che si sarebbe potuto fare era gettare le basi per un risultato sperabilmente migliore nelle seguenti elezioni presidenziali del 1852.\nRisultati.\nCon Taylor come loro candidato i Whig riuscirono ad ottenere la loro seconda e ultima vittoria in un'elezione presidenziale; ebbero la maggioranza del collegio elettorale conquistando 163 dei 290 grandi elettori. Tuttavia il voto popolare si rivel\u00f2 essere assai pi\u00f9 equilibrato. Sebbene Taylor avesse superato Cass di 138.000 voti, gli mancarono 79.000 voti per arrivare alla maggioranza assoluta, raggiungendo poco pi\u00f9 del 47%.\nUno studio dei risultati locali rivela che la forza del \"Free Soil\", a scapito dei partiti concorrenti, vari\u00f2 a seconda delle zone; negli Stati centrali del nord-est sembra che la maggior parte dei suoi sostenitori arrivasse dal Partito Whig. Al contrario nella regione degli Stati del Medio-Atlantico le basi Free Soil si trovarono nelle aree che fino ad allora erano state appannaggio dei Democratici, in particolare nello Stato di New York e nella Pennsylvania settentrionale.\nLa nomina di Van Buren rese la vittoria di Taylor quasi certa a New York; l'ex presidente ottenne abbastanza voti per dare ai Whig ambedue le contee tradizionalmente democratiche, consentendo loro di espugnare i territori odierni dell'area metropolitana di New York. \nNella Nuova Inghilterra il voto ai Democratici diminu\u00ec di 33.000 dal livello delle elezioni presidenziali del 1844, mentre quello Whig scese a sua volta di 15.000 unit\u00e0; ci\u00f2 a tutto vantaggio del terzo concorrente che triplic\u00f2. Il numero totale di voti rimase invece quasi del tutto stazionario; un'indicazione parziale, forse, della provenienza dei voti del Free Soil.\nPer la prima volta nella loro storia, i Whig non riuscirono ad ottenere la maggioranza assoluta dei voti nel Massachusetts e nel Vermont, inoltre i Democratici non riuscirono a mantenere la loro consueta maggioranza nel Maine; quindi solo il New Hampshire (Democratico) e il Rhode Island (Whig) degli Stati della Nuova Inghilterra diedero ai rispettivi partiti maggioranze vittoriose del tutto chiare.\nDelle 1.464 contee/citt\u00e0 indipendenti che fornirono risultati Cass si posizion\u00f2 in prima posizione in 753 (il 51,43%), Taylor in 676 (il 46,17%) e Van Buren soltanto in 31 (il 2,12%). Quattro contee (lo 0,27%) del West si suddivisero equamente tra i due. Questa fu la prima volta nel periodo del secondo sistema partitico in cui la compagine vittoriosa non ebbe n\u00e9 la maggioranza delle contee n\u00e9 del voto popolare.\nCome osserva uno storico un po' sarcasticamente, in pratica si decise che un generale Whig avrebbe dovuto diventare presidente perch\u00e9 aveva svolto un lavoro efficace nel portare avanti una guerra iniziata da un Democratico (la presidenza di James Knox Polk).\nQuesta fu l'ultima elezione in cui Connecticut, Delaware, Florida, Georgia, Louisiana, Maryland, New Jersey, New York, Carolina del Nord, Pennsylvania e Rhode Island votarono compattamente Whig; fu anche l'ultima volta che la Georgia vot\u00f2 contro i Democratici fino alle elezioni presidenziali del 1964, l'ultima volta che Delaware e Louisiana lo fecero fino alle elezioni presidenziali del 1872, l'ultima volta che la Florida e la Carolina del Nord lo fecero fino alle elezioni presidenziali del 1868 ed infine anche l'ultima volta che il New Jersey e la Pennsylvania lo fecero fino alle elezioni presidenziali del 1860.\nFonti: \nRisultati per Stato.\nQuesta fu la prima tornata elettorale in cui i due principali candidati conquistarono esattamente met\u00e0 degli Stati in gara; lo stesso si verific\u00f2 in seguito solo una volta, nelle elezioni presidenziali del 1880.\nFonte: Walter Dean Burnham."}
{"id": "4115321", "revid": "47767", "url": "https://it.wikipedia.org/wiki?curid=4115321", "title": "Ivone", "text": ""}
{"id": "4115322", "revid": "1603714", "url": "https://it.wikipedia.org/wiki?curid=4115322", "title": "Bonifacio Falier", "text": "La sua biografia \u00e8 esemplare in quanto mostra chiaramente i rapporti esistenti tra il patriziato e la Chiesa veneziana. Membro di un'importante famiglia, secondo il Barbaro e il Cappellari Vivaro era figlio del doge Ordelaffo Falier e aveva un fratello di nome Vitale; un suo parente, \"Faletrus Faletro\" ricopr\u00ec nello stesso periodo la carica di abate del monastero di Brondolo.\nLe prime notizie che lo riguardano sono del 1107, quando sottoscrisse con altre personalit\u00e0 laiche ed ecclesiastiche la donazione della chiesa di Sant'Acindino di Costantinopoli al patriarca di Grado: sotto il nome del doge Ordelaffo Falier compare, tra gli altri, un \"Bonifacius Faledro, clericus\" e \"capellanus\" di San Marco.\nL'ordinazione a sacerdote e la consacrazione a vescovo di Castello avvenne nei due giorni successivi alla sepoltura del predecessore Vitale Michiel (17 dicembre), nonostante a questa fosse subito seguito un furioso incendio aveva distrutto la cattedrale di San Pietro. Secondo Andrea Dandolo, nello stesso anno il Falier entrava nei premostratensi; meno probabile, come suggerirono pi\u00f9 tardi l'Ughelli, il Corner e il Cappelletti una sua adesione all'ordine degli eremitani, diffusosi a Venezia solo dalla met\u00e0 del Duecento.\nMor\u00ec verosimilmente nel 1133 (gode di scarso credito la notizia data dal Gallicciolli che lo vorrebbe assassinato nel 1131). Gli succedette Giovanni Polani, parroco di San Bartolomeo e figlio del doge Pietro Polani."}
{"id": "4115324", "revid": "2039709", "url": "https://it.wikipedia.org/wiki?curid=4115324", "title": "Presa accendisigari", "text": "La presa accendisigari \u00e8 un tipo di presa elettrica, inizialmente sviluppato per alimentare gli accendisigari elettrici degli autoveicoli; \u00e8 oggi uno standard \"de facto\" di connettore a corrente continua a 12 V.\nSpecifiche tecniche.\nLe specifiche tecniche sono definite dallo standard ANSI/SAE J563. Per i sistemi a 12 volt, il punto di contatto centrale del connettore trasporta la tensione positiva mentre i contatti laterali trasportano la tensione negativa, che per la maggior parte delle automobili corrisponde alla \"terra\" (o \"massa\"). "}
{"id": "4115325", "revid": "203575", "url": "https://it.wikipedia.org/wiki?curid=4115325", "title": "Vladimir Tro\u0161kin", "text": ""}
{"id": "4115326", "revid": "767487", "url": "https://it.wikipedia.org/wiki?curid=4115326", "title": "Golden Coast", "text": "Game \u00e8 il terzo album discografico del gruppo musicale giapponese j-pop Flow, pubblicato il 20 luglio 2005 dalla Ki/oon Records. Il disco ha raggiunto la nona posizione degli album pi\u00f9 venduti in Giappone."}
{"id": "4115328", "revid": "599013", "url": "https://it.wikipedia.org/wiki?curid=4115328", "title": "Josef M\u00fcller", "text": "Carriera.\nClub.\nDurante la sua carriera ha giocato con il Ph\u00f6nix Ludwigshafen, con il Spielvereinigung Greuther F\u00fcrth, con il FV W\u00fcrzburg 04 e con il .\nNazionale.\nConta dodici presenze con la Nazionale tedesca."}
{"id": "4115331", "revid": "767487", "url": "https://it.wikipedia.org/wiki?curid=4115331", "title": "Flow the Best \u301cSingle Collection\u301c", "text": "Flow the Best \u301cSingle Collection\u301c \u00e8 il primo greatest hits del gruppo musicale giapponese j-pop Flow, pubblicato il 20 dicembre 2006 dalla Ki/oon Records. Il disco ha raggiunto la quarta posizione degli album pi\u00f9 venduti in Giappone."}
{"id": "4115334", "revid": "729019", "url": "https://it.wikipedia.org/wiki?curid=4115334", "title": "Hayakita", "text": " era una cittadina nel Distretto di Y\u016bfutsu, Sottoprefettura di Iburi, Hokkaid\u014d, Giappone.\nIl 27 marzo 2006 Hayakita fu unita con la cittadina di Oiwake, situata anch'essa nel Distretto di Y\u016bfutsu, per formare la nuova cittadina di Abira.\nNel 2004, la citt\u00e0 aveva una stima di 5.267 abitanti e una densit\u00e0 di 34.07 abitanti per km\u00b2. La superficie totale era di 154.61\u00a0km\u00b2."}
{"id": "4115335", "revid": "28592", "url": "https://it.wikipedia.org/wiki?curid=4115335", "title": "Radiocronista", "text": ""}
{"id": "4115337", "revid": "219110", "url": "https://it.wikipedia.org/wiki?curid=4115337", "title": "Autoconf", "text": "Autoconf \u00e8 un software libero creato dal progetto GNU. Permette la creazione di pacchetti, generando uno script Bash configure che \u00e8 in grado di produrre un makefile."}
{"id": "4115339", "revid": "203575", "url": "https://it.wikipedia.org/wiki?curid=4115339", "title": "David Kipiani", "text": ""}
{"id": "4115340", "revid": "22475", "url": "https://it.wikipedia.org/wiki?curid=4115340", "title": "Configure", "text": ""}
{"id": "4115341", "revid": "99251699", "url": "https://it.wikipedia.org/wiki?curid=4115341", "title": "Oiwake", "text": " era una cittadina giapponese nel Distretto di Y\u016bfutsu, Sottoprefettura di Iburi, Hokkaid\u014d, Giappone.\nNel marzo 2006 Oiwake venne unita con Hayakita (situata nel Distretto di Y\u016bfutsu) per formare la nuova cittadina di Abira.\nNel 2005, la cittadina aveva una stima di 3.981 abitanti e una densit\u00e0 di 48.24 abitanti per km\u00b2. La superficie totale era di 82.52\u00a0km\u00b2."}
{"id": "4115344", "revid": "119442283", "url": "https://it.wikipedia.org/wiki?curid=4115344", "title": "Eustoma", "text": "Eustoma , noto anche con il nome comune di lisianthus, \u00e8 un genere di piante della famiglia delle Gentianaceae, diffuso nelle regioni calde del sud degli Stati Uniti, Messico, Caraibi e nel nord del Sud America. Cresce soprattutto nei pascoli.\nDescrizione.\nSono piante erbacee annuali, di 15\u201360\u00a0cm di altezza, di colore verde bluastro, con foglie leggermente succulente, e grandi fiori a forma di imbuto che crescono su lunghi steli dritti.\nTassonomia.\nComprende le seguenti specie:"}
{"id": "4115351", "revid": "28592", "url": "https://it.wikipedia.org/wiki?curid=4115351", "title": "Mattarnovi", "text": ""}
{"id": "4115352", "revid": "22475", "url": "https://it.wikipedia.org/wiki?curid=4115352", "title": "Confstr", "text": ""}
{"id": "4115353", "revid": "28592", "url": "https://it.wikipedia.org/wiki?curid=4115353", "title": "Mattarnovy", "text": ""}
{"id": "4115354", "revid": "287204", "url": "https://it.wikipedia.org/wiki?curid=4115354", "title": "Georg Johann Mattarnovy", "text": ""}
{"id": "4115356", "revid": "287204", "url": "https://it.wikipedia.org/wiki?curid=4115356", "title": "Isola Rokk\u014d", "text": "L' \u00e8 la seconda isola artificiale nel quartiere Higashinada-ku di K\u014dbe, in Giappone. \u00c8 situata nella periferia cittadina a sud-est del porto di Kobe.\nFu una delle aree pi\u00f9 colpite durante il terremoto di Kobe. Nell'isola Rokk\u014d vi sono alberghi, impianti sportivi, sale per convegni, mercati, un parco acquatico, condomini vista mare, il Museo della Moda di Kobe, una scuola internazionale (Canadian Academy), interporti, banchine e strutture portuali."}
{"id": "4115361", "revid": "767487", "url": "https://it.wikipedia.org/wiki?curid=4115361", "title": "Andreas Franz", "text": ""}
{"id": "4115365", "revid": "278830", "url": "https://it.wikipedia.org/wiki?curid=4115365", "title": "La banda J. e S. cronaca criminale del Far West", "text": ""}
{"id": "4115367", "revid": "767487", "url": "https://it.wikipedia.org/wiki?curid=4115367", "title": "David Thomas (giocatore di football americano)", "text": "Carriera professionistica.\nNew England Patriots.\nThomas fu scelto dai New England Patriots nel corso del terzo giro del Draft 2006. Nelle prime 14 gare della sua stagione da rookie, Thomas ricevette solo sei palloni per un totale di 76 yard, anche se tre di queste prese portarono a dei primi down (compresi i suoi primi due passaggi completi ricevuti da professionista, rispettivamente da 11 e 29 yard). Il suo exploit giunse nella settimana 16 contro i Jacksonville Jaguars quando, in sostituzione dell'infortunato Benjamin Watson, Thomas ricevette 5 passaggi per 83 yard e il primo touchdown su un passaggio da 22 yard di Tom Brady.\nThomas soffr\u00ec un infortunanio al piede nell'estate del 2007 che lo costrinse a rimanere in lista infortunati per tutto il training camp e la pre-stagione. Dopo aver ricevuto un solo passaggio nell'unica gara giocata nella stagione 2007, Thomas fu nuovamente posto in lista infortunati il 3 ottobre 2007 dai Patriots a causa del riacutizzarsi dell'infortunio precedente. I Patriots rimasero imbattuti per tutta la stagione durante l'assenza di Thomas fino alla sconfitta coi New York Giants nel Super Bowl XLII.\nNel 2008, Thomas gioc\u00f2 come titolare 10 partite in una formazione a due tight end che includeva anche Watson, il quale part\u00ec nove volte dall'inizio. Thomas ricevette 9 palloni per 93 yard quell'annata, ma nessuno dopo il 3 novembre. Bench\u00e9 fisicamente pronto a disputare la partita, il 7 dicembre contro i Seattle Seahawks rimase in panchina.\nNew Orleans Saints.\nThomas fu scambiato coi New Orleans Saints il 5 settembre 2009 in cambio di una scelta del settimo giro del Draft NFL 2011. Nella sua prima stagione in Louisiana, David stabil\u00ec il proprio primato in carriera con 35 ricezioni. I Saints iniziarono la stagione vincendo le prime 13 partite consecutive, prima di perdere le ultime tre. La possibilit\u00e0 di saltare il turno delle wild card si rivel\u00f2 di gran beneficio per la squadra, che pot\u00e9 ritemprarsi dopo il difficile finale di stagione regolare. Nel division round dei playoff, i Saints superarono i Cardinals 41-14 e nella finale della NFC i Minnesota Vikings per 31-28 nei tempi supplementari. Il 7 febbraio 2010, i Saints sconfissero i favoriti Indianapolis Colts nel Super Bowl XLIV disputato a Miami. Thomas ricevette un passaggio da 9 yard durante la partita e si laure\u00f2 per la prima volta campione NFL.\nNella stagione 2010, il giocatore disput\u00f2 tredici partite, otto delle quali come titolare, totalizzando 30 ricezioni per 219 yard e 2 touchdown. I Saints campioni in carica non riuscirono a bissare il titolo, venendo eliminati nel turno delle wild card dai Seahawks.\nNella stagione 2011, Thomas gioc\u00f2 solo cinque partite (due come titolare), con 5 ricezioni per 16 yard in totale. I Saints conclusero la stagione con un record di 13-3 vincendo la propria division. Nel primo turno di playoff la squadra elimin\u00f2 i Detroit Lions ma fu eliminata dai San Francisco 49ers nel divisional round. Alla fine della stagione 2012 non gli fu rinnovato il contratto."}
{"id": "4115369", "revid": "587663", "url": "https://it.wikipedia.org/wiki?curid=4115369", "title": "Connect", "text": ""}
{"id": "4115372", "revid": "93556", "url": "https://it.wikipedia.org/wiki?curid=4115372", "title": "Sally Mayer", "text": "Accompagn\u00f2 il suo ultimo paziente, su sua richiesta, al campo di concentramento di Theresienstadt.\nBiografia.\nSally Mayer studi\u00f2 medicina all'Universit\u00e0 di W\u00fcrzburg e si laure\u00f2 nel 1913. In seguito svolse il tirocinio a Colonia e quindi divenne assistente nell'ospedale di F\u00fcrth.\nDall'ottobre 1914, durante la prima guerra mondiale, fu volontario dell'esercito tedesco come ufficiale medico dove venne ferito e sub\u00ec due volte avvelenamento da gas. Mayer per la sua opera ricevette la Croce di Ferro, riconoscimento al merito dell'esercito bavarese, il distintivo per feriti, e nel 1934 fu insignito della Croce d'onore della guerra mondiale dal Reichspr\u00e4sident Paul von Hindenburg.\nDopo la fine della guerra entr\u00f2 nella Einwohnerwehr, probabilmente contro il movimento filo-sovietico.\nNel marzo del 1923 si trasfer\u00ec a Bad Kissingen dove si spos\u00f2 con \"Irma Bretzfelder\", figlia del sindaco e entr\u00f2 nella federazione imperiale dei veterani ebrei (RjF) e divenne membro del partito democratico tedesco (DDP) che sosteneva la transizione alla repubblica.\nNel 1931 pubblic\u00f2 la sua ricerca scientifica \"Paracelsus, der Badearzt und die Balneologie seiner Zeit\".\nNel settembre 1938 il governo nazista gli proib\u00ec di svolgere attivit\u00e0 mediche, da allora poteva esclusivamente svolgere attivit\u00e0 di medico apprendista per pazienti ebrei nei dintorni di Bad Kissingen.\nNel novembre del 1938, durante la notte dei cristalli, fu uno dei 30.000 ebrei uomini arrestati in Germania a cui fu imposto il pagamento di pi\u00f9 di un miliardo di RM. Il 12/12/1938, venne rilasciato dal campo di Dachau.\nNel Marzo 1939 succedette al dottor Bernhard Gutmann, direttore dell'ospedale ebraico Wuerzburg dove svolse questo ruolo fino al 23/09/1942 quando, insieme alla moglie venne deportato ad Auschwitz, dove entrambi morirono: Sally Mayer \u00e8 ufficialmente considerato disperso ad \"Auschwitz\"."}
{"id": "4115376", "revid": "1543377", "url": "https://it.wikipedia.org/wiki?curid=4115376", "title": "Ehsan Hatem", "text": " Ha quindi rappresentato l'Egitto in occasione del concorso Miss Universo 2007, tenuto a Citt\u00e0 del Messico nel maggio 2007, bench\u00e9 non sia riuscita a piazzarsi.\nEhsan Hatem \u00e8 di padre egiziano e madre statunitense, e pur avendo sempre vissuto in Egitto \u00e8 perfettamente fluente in lingua inglese. Prima della vittoria del titolo di Miss Egitto, ha infatti lavorato come insegnante di lingua inglese."}
{"id": "4115378", "revid": "122185953", "url": "https://it.wikipedia.org/wiki?curid=4115378", "title": "Carlo Montanaro", "text": "Biografia.\nDopo gli studi classici, consegue la laurea in Architettura presso l'Universit\u00e0 IUAV di Venezia. Successivamente inizia a collaborare con numerose riviste e quotidiani, rivolgendo il proprio interesse alla cultura dei mass media e in particolare all'area cinematografica. Svolge numerose collaborazioni professionali, sia in campo cinematografico (come aiuto-regista, tra gli altri, di Luigi Comencini, Tonino Valerii, Folco Quilici, Didier Baussy, Tinto Brass, Matja\u017e Klop\u010di\u010d, Christian-Jaque) che televisivo, in veste di autore di svariati programmi RAI.\n\u00c8 autore di numerosi saggi critici (tra i quali \"Dall'argento al pixel. Storia della tecnica del cinema\", edito da Le Mani nel 2005, riedizione 2019, anche in inglese) e ha collaborato all'organizzazione di importanti eventi culturali, festival e rassegne, tra cui l'\"Istituto per lo studio e la diffusione del cinema d'animazione\" (ISCA), la Biennale di Venezia, il festival del Film sull'Arte e di Biografie d'Artisti di Asolo (poi diventato l'AsoloArtFilmFestival) e il MystFest di Cattolica. \u00c8 inoltre tuttora uno dei principali organizzatori de Le Giornate del Cinema Muto di Pordenone.\nHa insegnato Teoria e Metodo dei Mass Media all'Accademia di belle arti di Venezia per divenire successivamente Direttore della stessa Accademia; \u00e8 stato inoltre docente di Teoria e Tecnica del LinguaggioC cinematografico nell'ambito del Corso di Laurea in Tecniche Artistiche e dello Sspettacolo (TARS) della Facolt\u00e0 di Lettere e Filosofia dell'Universit\u00e0 Ca' Foscari Venezia. Tra il 2009 e il 2011 \u00e8 stato componente della Commissione per l'ammissione ai benefici di legge e per l'individuazione dei film d\"'essai\" in seno alla Direzione Generale per il Cinema del Ministero per i beni e le attivit\u00e0 culturali. Nel 2010 ha promosso la rinascita dell'Associazione Italiana per le Ricerche di Storia del Cinema (AIRSC) fondata nel 1964, che pubblica \"Immagine. Note di Storia del Cinema\", semestrale diretto da Michele Canosa, Associazione della quale \u00e8 stato Presidente sino al 2015. A tutt'oggi, \u00e8 considerato uno dei pi\u00f9 importanti e stimati studiosi di cinema italiani:\nTra le pi\u00f9 recenti collaborazioni, la gestione della sezione cinematografica della Mostra dedicata a Man Ray nella Villa Manin di Passariano, con rassegna sulle opere dell'avanguardia storica (settembre 2014 - gennaio 2015), e la curatela della Mostra dedicata al Mondo Novo conservata nella Fondazione Musei di Venezia e organizzata nell'Espace Luis Vuitton di Venezia (\"Mondo Novo, Le vedute d'ottica &amp; Olafur Eliason\", dicembre 2014 - aprile 2015), entrambe con catalogo stampato.\nCarlo Montanaro, nell'ambito veneziano, \u00e8 vice presidente dell'Alliance Fran\u00e7aise e presidente dell'Universit\u00e0 popolare.\nL'Associazione culturale Archivio Carlo Montanaro.\nNata come raccolta privata negli anni sessanta, l'Archivio Carlo Montanaro \u00e8 una delle pi\u00f9 importanti e ricche collezioni di materiale cinematografico d'Italia.\nL'intento \u00e8 stato quello di cercare e rendere accessibili materiali di documentazione sulla storia del cinematografo, con particolare attenzione allo sviluppo tecnico-linguistico, alle opere dell'avanguardia e al cinema d'animazione, e contiene copie di \"pubblico dominio\" di film a passo ridotto (in prevalenza Super8 e 16 millimetri) e nei sistemi di registrazione videomagnetica (Betamax, VHS, Video2000, Video8, V8 Hi-Band, Laserdisc) per arrivare fino alla digitalizzazione (DVD). Le poche pellicole a passo normale di lungo e corto metraggio ritrovate negli anni vengono depositate presso la Cineteca del Friuli di Gemona.\nL'archivio comprende una quantit\u00e0 estremamente eterogenea di materiali che cercano di testimoniare il \"vedere\" da quando \u00e8 possibile riprodurre le immagini. E quindi iniziando dalle incisioni (Vues d'optiques...), passando attraverso i vetri della Lanterna magica, arrivando alla fotografia e all'analisi e alla sintesi del movimento testimoniate dalle apparecchiature del precinema, si passa al cinematografo, alla televisione e al digitale, confermando la felice intuizione che Gian Piero Brunetta ha sintetizzato nel suo bellissimo saggio \"Il viaggio dell'icononauta\" (1998).\nPer affido degli eredi l'archivio gestisce il Fondo Francesco Pasinetti che contiene quanto \u00e8 sopravvissuto dell'attivit\u00e0 fotografica del grande regista e studioso veneziano scomparso nel 1949.\nDal 15 settembre al 5 novembre 2006 su invito del Centro Iniziative Culturali di Pordenone l'Associazione ha collaborato con Giancarlo Pauletto per allestire la prima mostra del suo materiale presso la Galleria Sagittaria, \"Prima dei Lumi\u00e8re: Oggetti documenti immagini avanti e attorno al cinema dalla collezione Carlo Montanaro di Venezia\", e in questa occasione fu pubblicato il primo catalogo stampato della collezione, da Carlo e Giovanni Montanaro e Giancarlo Pauletto. Dal 20 al 28 settembre 2008, su invito del Comitato Torre Civica, l'Associazione ha organizzato a Mestre, una seconda Mostra dedicata ai materiali dell'Archivio, \"Dalla visione all'immagine: Incisioni, fotografie e materiali dall'\"archivio Carlo Montanaro\"\", con la cura editoriale di Chiara Augliera, e sempre con catalogo stampato (sfogliabile nel sito www.archiviocarlomontanaro.it).\nFormalizzata con atto del notaio Paolo Chiaruttini il 24 marzo 2010, l'\"Associazione Culturale Archivio Carlo Montanaro\" (fondata con Giovanni Montanaro e Alberto Prandi) ha coordinato l'attivit\u00e0 del \"Comitato regionale per le celebrazioni del centenario della nascita di Francesco Pasinetti\" che, oltre a importanti incontri ed eventi (Mostre presso la Biblioteca Nazionale Marciana di Venezia, e presso la Videoteca Regionale di Villa Settembrini a Mestre) anche di teatro, ha realizzato, con l'Istituto Luce, la Cineteca Italiana e la Cineteca Nazionale, un cofanetto con la ristampa del volume (\"La Scoperta del cinema\", a cura di Maurizio Reberschak, 2012) dedicato alla sua tesi di laurea e con il restauro di quanto sopravvissuto della sua produzione cinematografica. Sono, inoltre, stati pubblicati i volumi \"Francesco Pasinetti, il cinema alla radio\", 1945 - 1948 (Studio LT2, 2013) e \"Francesco Pasinetti oltre il cinema, Le vicende teatrali tra lirica e prosa\", di Luisa Pagnacco (Bulzoni Editore, 2015). Nel 2017 pubblica il volume \"Questa \u00e8 Venezia, fotografata da Francesco Pasinetti\", curato da Alberto Prandi.\nAcquisito un blocchetto immobiliare terra-cielo, gi\u00e0 abitazione del collezionista di materiali di precinema e cinema Attilio D'Este, sito in 30121 Venezia, Cannaregio 3857, e operatone il risanamento, nel 2014 l'Archivio (collezione Trevisan - Montanaro - D'Este) \u00e8 stato trasferito in questa sede, denominata \"La fabbrica del vedere\", dove, oltre alla collocazione definitiva dei materiali (libri, fotografie, stampe, film, apparecchiature, gadget) \u00e8 stato ricavato al piano terra uno spazio espositivo. Dal dicembre 2014 sono state allestite diverse mostre dedicate a molti modi del vedere, dall'ottica (\"Eppur si vede\", Carnevale 2016), alla videoarte (\"Premio Maurizio Cosua del Videoconcorso Francesco Pasinetti, Bruno Munari Illusioni Luminose\"), alla fotografia (\"Briciole di Camerafoto\", \"Le isole Aran\" di Ettalisa Basadella, \"Sapore di Gianni\", ad un anno dalla scomparsa del regista Gianni Da Campo), alle collezioni (i calendari dedicati alle \"Lanterne Magiche\" e ai \"Visori Stereoscopici\", con le immagini di Francesco Barasciutti), ecc. Si sono, inoltre tenuti seminari e incontri didattici, presentazioni di libri, proiezioni dedicate. Tra le attivit\u00e0 promosse, dal 2014 l'edizione del trimestrale \"All'Archimede\" sfogliabile nel sito www.archiviocarlomontanaro.it. Mentre gli eventi de LA FABBRICA DEL VEDERE, sono illustrati nel sito www.fabbricadelvedere.it."}
{"id": "4115383", "revid": "188116", "url": "https://it.wikipedia.org/wiki?curid=4115383", "title": "Gran Premio del Mediterraneo", "text": ""}
{"id": "4115390", "revid": "767487", "url": "https://it.wikipedia.org/wiki?curid=4115390", "title": "Christian Kautz", "text": "Biografia.\nFiglio di un milionario svizzero, Christian Kautz inizi\u00f2 a correre per la Mercedes-Benz nel 1936. Nel 1938 pass\u00f2 alla Auto Union,con cui prese parte a tre Gran Premi. Interrotta l'attivit\u00e0 sportiva a causa dello scoppio della Seconda guerra mondiale, Kautz divenne tester per la Lockheed negli USA. A guerra finita, riprese a correre con vetture Maserati, ma rimase ucciso in un incidente di gara al Gran Premio di Svizzera del 1948, alla guida di una Maserati 4CL."}
{"id": "4115399", "revid": "729019", "url": "https://it.wikipedia.org/wiki?curid=4115399", "title": "All-Ireland Senior Football Championship 1954", "text": "L'All-Ireland Senior Football Championship del 1954 fu l'edizione numero 68 del principale torneo irlandese di calcio gaelico. Meath si impose per la seconda volta nella sua storia."}
{"id": "4115401", "revid": "1543377", "url": "https://it.wikipedia.org/wiki?curid=4115401", "title": "Boemia ai Giochi della II Olimpiade", "text": "La Boemia partecip\u00f2 ai Giochi olimpici di Parigi dal 14 maggio al 28 ottobre 1900. La Boemia fu rappresentata da 7 atleti, 6 uomini ed una donna, in 4 discipline.\nRisultati per disciplina.\nAtletica leggera.\nNell'atletica leggera la Boemia fu rappresentata da quattro atleti. Solo Franti\u0161ek Janda-Suk ottenne la medaglia d'argento nel lancio del disco. V\u00e1clav Nov\u00fd fu eliminato in batteria nei 100 m, Ond\u0159ej Pukl fu eliminato in batteria negli 800 m e ottenne uno scarso risultato in finale dei 1500 m mentre Karel Nedv\u011bd fu eliminato in batteria nei 400 m ostacoli.\nCiclismo.\nL'unico ciclista boemo fu Franti\u0161ek Hirsch, il quale venne eliminato nella batteria della gara della velocit\u00e0.\nGinnastica.\nL'unico ginnasta boemo, Franti\u0161ek Erben, arriv\u00f2 32\u00b0.\nTennis.\nHedwiga Rosenbaumov\u00e1, unica tennista, boema conquist\u00f2 la medaglia di bronzo nel singolare femminile e un'altra medaglia bronzea nel misto doppio con il britannico Archibald Warden, quest'ultima medaglia \u00e8 attribuita alla squadra mista."}
{"id": "4115402", "revid": "1632387", "url": "https://it.wikipedia.org/wiki?curid=4115402", "title": "Hunter Valentine", "text": "Hunter Valentine \u00e8 una band indie rock nata a Toronto nel 2004 e in seguito trasferita a New York per lavorare con l'etichetta Tommy Boy. Il gruppo ha acquistato popolarit\u00e0 soprattutto grazie alla partecipazione alla terza stagione del reality show \"The Real L Word\", trasmesso dall'emittente Showtime."}
{"id": "4115409", "revid": "729019", "url": "https://it.wikipedia.org/wiki?curid=4115409", "title": "All-Ireland Senior Football Championship 1955", "text": "L'All-Ireland Senior Football Championship del 1955 fu l'edizione numero 69 del principale torneo irlandese di calcio gaelico. Kerry si impose per la diciottesima volta."}
{"id": "4115414", "revid": "599013", "url": "https://it.wikipedia.org/wiki?curid=4115414", "title": "Aleksej Gerasimenko", "text": ""}
{"id": "4115417", "revid": "461603", "url": "https://it.wikipedia.org/wiki?curid=4115417", "title": "Aleksey Gerasimenko", "text": ""}
{"id": "4115418", "revid": "461603", "url": "https://it.wikipedia.org/wiki?curid=4115418", "title": "Aleksei Gerasimenko", "text": ""}
{"id": "4115420", "revid": "6923", "url": "https://it.wikipedia.org/wiki?curid=4115420", "title": "Oxylobinae", "text": " Oxylobinae \u00e8 una sottotrib\u00f9 di piante spermatofite dicotiledoni appartenenti alla famiglia delle Asteraceae (sottofamiglia Asteroideae, trib\u00f9 Eupatorieae).\nEtimologia.\nIl nome della sottotrib\u00f9 deriva dal suo genere pi\u00f9 importante (\"Oxylobus\") la cui etimologia deriva da una parola greca \"ocu-loboj\" (= con baccelli o lobi appuntiti). Il nome di questa sottotrib\u00f9 \u00e8 stato definito per la prima volta dai botanici Robert Merrill King (1930-2007) e Harold Ernest Robinson (1932-) nella pubblicazione \" \u201cPhytologia; Designed to Expedite Botanical. 38(4): 323 (1978)\u201d \" pubblicata a New York nel 1978.\nDescrizione.\nLe specie di questa sottotrib\u00f9 hanno un habitus erbaceo o arbustivo, ma anche di piccoli alberi. Le erbe sono perenni a portamento eretto.\nLe foglie lungo il caule usualmente sono disposte in modo opposto. La lamina ha un contorno da deltoide a strettamente ellittico.\nI capolini sono raccolti in infiorescenze terminali, a forma da piramidale a corimbosa. I pedicelli sono corti o moderatamente lunghi. I capolini sono formati da un involucro composto da squame disposte in modo sub-embricato al cui interno un ricettacolo fa da base ai fiori tutti tubulosi. Le squame sono diverse (vedi tabella) e sub-uguali. Il ricettacolo \u00e8 piatto o leggermente convesso; possiede oppure no delle pagliette a protezione della base dei fiori.\nI fiori sono tetra-ciclici (con quattro verticilli: calice \u2013 corolla \u2013 androceo \u2013 gineceo) e pentameri (ogni verticillo \u00e8 composto da cinque elementi). Sono inoltre actinomorfi e ermafroditi. I fiori per capolino variano da 7 fino a 75 (vedi tabella).\nFormula fiorale: per queste piante viene indicata la seguente formula fiorale:\nI sepali del calice sono ridotti ad una coroncina di squame.\nLe corolle hanno una stretta forma ad imbuto; la parte basale del tubo \u00e8 snella. I lobi sono campanulati (pi\u00f9 lunghi che larghi), glabri o raramente cosparsi da corte pubescenze oppure da ghiandole sulla faccia esterna; su quella interna possono essere presenti delle papille; qualche volta sono lisci oppure rugosi. Il colore della corolla \u00e8 bianco, lavanda, violetto o rosa.\nL'androceo \u00e8 formato da 5 stami con filamenti liberi e antere saldate in un manicotto circondante lo stilo. Le appendici apicali delle antere sono lunghe quanto larghe.\nIl gineceo ha un ovario uniloculare infero formato da due carpelli.. Lo stilo, alla cui base \u00e8 presente un nodo glabro, \u00e8 strettamente lineare con punte non allargate. Normalmente \u00e8 densamente papilloso. Le linee stigmatiche sono marginali.\nI frutti sono degli acheni con pappo. La forma dell'achenio \u00e8 prismatico-fusiforme con 5 coste. Il carpoforo normalmente \u00e8 visibile. Il pappo \u00e8 formato da numerose setole capillari (decidue o persistenti), raramente sono squamate e all'apice sono provviste di cellule acute.\nStruttura dei fiori.\nLa tabella indica per ogni genere il numero di squame (e su quante serie sono disposte) dell'involucro, il numero di fiori dell'infiorescenza e la struttura del pappo.\nDistribuzione e habitat.\nL'habitat tipico delle specie di questa sottotrib\u00f9 sono le zone tropicali e sub-tropicali del Nuovo Mondo, e in parte anche quelle temperate del Sud America.\nTassonomia.\nLa famiglia di appartenenza di questo gruppo (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Eupatorieae \u00e8 una delle 21 trib\u00f9 della sottofamiglia. La trib\u00f9 Eupatorieae a sua volta \u00e8 suddivisa in 17 sottotrib\u00f9 (Oxylobinae \u00e8 una di queste)\nFilogenesi.\nLe analisi sul DNA di tipo filogenetico sono state fatte soprattutto sulle specie del genere pi\u00f9 numeroso (\"Ageratina\") ed hanno evidenziato il collegamento con le trib\u00f9 Neomirandeinae e Trichocoroninae.\nComposizione della sottotrib\u00f9.\nLa sottotrib\u00f9 comprende 9 generi e circa 300 specie.\nChiave per i generi.\nPer meglio comprendere ed individuare i vari generi della sottotrib\u00f9 l'elenco seguente utilizza il sistema delle chiavi analitiche:"}
