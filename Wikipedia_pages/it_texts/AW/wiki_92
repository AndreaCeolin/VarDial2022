{"id": "4208690", "revid": "15756", "url": "https://it.wikipedia.org/wiki?curid=4208690", "title": "Episodi de I Simpson (ventiquattresima stagione)", "text": "La ventiquattresima stagione de \"I Simpson\" \u00e8 stata trasmessa negli Stati Uniti d'America dal 30 settembre 2012 al 19 maggio 2013 su Fox.\nQuesta stagione segna un altro profondo cambiamento nell'edizione italiana dopo la precedente, infatti Homer non \u00e8 pi\u00f9 doppiato dallo storico Tonino Accolla (morto il 14 luglio del 2013), ma da Massimo Lopez. Cos\u00ec con questa stagione, sempre nell'edizione italiana, tutti i membri della famiglia Simpson (eccetto Lisa) non presentano pi\u00f9 le voci storiche della serie.\nIn Italia, \u00e8 stata trasmessa dal 7 aprile al 6 maggio 2014 su Italia 1 alle 18:05.\n\"Il fiume delle chiacchiere\".\nA Springfield viene organizzata una serata di ballo in cui Bart si rende conto che tutte le sue passate relazioni sono finite male a causa del suo carattere. Per rimediare, decide di incontrare nuovamente le sue vecchie fidanzate Jenny, Darcy e Nikki, che tuttavia si rifiutano di avere di nuovo a che fare con lui. Bart decide allora di cercare Mary Spuckler, la figlia di Cletus il bifolco, ma scopre che la ragazza si \u00e8 trasferita a New York. Determinato a rivederla, Bart convince la famiglia ad andare nuovamente nella Grande Mela. Mentre lui e Homer si mettono sulle tracce di Mary, Lisa, Marge e Maggie si godono un giro per la citt\u00e0. Bart riesce a incontrare Mary, che nel frattempo \u00e8 divenuta una sceneggiatrice e attrice di poca fama, e riesce a rinsaldare i rapporti con lei. Tuttavia, l'imprevisto arrivo di Cletus (che desidera il ritorno a casa della figlia) impedisce ai due di baciarsi. Mary accetta di tornare a Springfield ma, una volta arrivata alla stazione ferroviaria, sfrutta la complicit\u00e0 di Bart per salire su un altro treno del quale non viene specificata la destinazione. Nel frattempo, Marge e Lisa cercano di assistere a un qualsiasi spettacolo teatrale, ma non hanno abbastanza soldi. L'unico spettacolo che possono permettersi \u00e8 nel parco, all'aperto. Si tratta di Romeo e Giulietta di Shakespeare, ma l'abbandono imprevisto degli attori del cast spinge madre e figlia a organizzare in prima persona la messa in scena dell'intera opera. Alla fine, quando la famiglia Simpson e Cletus fanno ritorno a Springfield, il bifolco chiede dove sia andata Mary ma Bart non risponde, mantenendo cos\u00ec la fiducia della ragazza.\nL'episodio si conclude con la proposta agli spettatori di un concorso che prevede l'invio di idee per le gag del divano: la scena vincente verr\u00e0 prodotta e inserita nell'ultimo episodio della venticinquesima stagione.\nL'episodio \u00e9 una rielaborazione del film \"Colazione da Tiffany\"; il titolo originale, \"Moonshine river\", allude appunto a \"Moon river\", tema principale del film, che si pu\u00f2 sentire in conclusione dell'episodio.\n\"La paura fa novanta XXIII\".\nNella scena introduttiva dell'episodio, i Simpson e tutti gli abitanti di Springfield si ritrovano al tempo della civilt\u00e0 Maya. Homer viene scelto come vittima per un sacrificio umano, ma Marge riesce a salvarlo facendo uccidere Boe al suo posto. Avendo sacrificato la persona sbagliata, i saggi del popolo preannunciarono la fine del mondo nel 2012, quando dei giganteschi Maya di pietra arrivano sulla Terra e la distruggono.\n\"Cosa aspettarsi quando si vuole aspettare\".\nDopo che la sua auto finisce in una voragine, Marge decide di comprarne un'altra. Dopo un po', inizia a lamentarsi pensando che l'auto abbia dei problemi, ma il meccanico non riscontra nessuna anomalia; la donna scopre che, in realt\u00e0, vuole avere un altro bambino, perch\u00e9 si sente trascurata dalla famiglia, compresa l'ormai indipendente Maggie. Homer e Marge cercano in tutti i modi di avere un rapporto sessuale, ma non ci riescono. Grazie a Boe, Homer ricorda allora di aver prestato alcuni campioni dei suoi spermatozoi alla Clinica dell'amore di Shelbyville. Marge decide anche che, se sar\u00e0 maschio, il piccolo si chiamer\u00e0 Xander. Durante il viaggio, Marge scopre che Homer non desidera affatto avere un quarto figlio, cos\u00ec i due coniugi litigano. Osservando una numerosa famiglia, di cui l'ultimogenito si chiama proprio Xander, anche Homer si convince e si reca alla Clinica. L\u00ec Marge capisce che con i semi che ha donato, suo marito ha dato alla luce molti bambini, quindi non ha pi\u00f9 intenzione di avere un altro figlio. Intanto Bart e Milhouse, insospettiti di dove vada Lisa dopo scuola ogni marted\u00ec e gioved\u00ec, decidono di pedinarla. Scoprono, insieme a Ralph, Nelson e al preside Skinner, che Lisa prende lezioni di doposcuola da un ex preside della Scuola Elementare per imparare a scrivere in corsivo.\nPadre Mike, il prete cattolico che cammina minacciosamente con un rosario in mano verso Bart, Nelson, Milhouse e Ralph, \u00e8 un riferimento al personaggio di Padre Fitzgibbon del film \"La mia via\" (\"Going My Way\"); la musica che si sente in sottofondo in questa scena \u00e8 \"Too-Ra-Loo-Ra-Loo-Ral (That's an Irish Lullaby)\", scritta da J.R. Shannon ma resa famosa da Bing Crosby che la canta proprio in questa pellicola, della quale \u00e8 l'attore protagonista. La musica che si sente alla fine dell'episodio, quando Homer incontra i suoi probabili \"figli\" ed esclamano insieme \"D'oh!\" \u00e8 \"That's You, Baby\" di George Olsen.\n\"Una moglie per Abe\".\nA causa di un'ustione ricevuta da un dipendente del Krusty Burger, Homer si ritrova con $ 5.000 di indennizzo. Decide di usarli come fondo universitario per sua figlia Lisa ma, grazie a Boe, si rende conto che le banche di oggi non sono poi cos\u00ec sicure. Deposita i soldi su un sito online di poker, dove saranno al sicuro. Lisa inizia a giocare a poker e guadagna sempre pi\u00f9 soldi, finch\u00e9 non dipende quasi completamente dal gioco d'azzardo. Ottenuta una gran cifra di soldi, Lisa perde tutto quando un utente (con l'aspetto di Telespalla Bob) la batte. Quell'utente si rivela essere Bart, che ha ormai pi\u00f9 di un milione di dollari. Sfortunatamente, il sito online scopre che Bart non ha raggiunto i diciotto anni di et\u00e0, perci\u00f2 i due fratelli si ritrovano nuovamente al punto di partenza, con soltanto $ 5.000. Homer e Marge, invece, dovrebbero andare a trovare il nonno, ma se ne dimenticano completamente. Cos\u00ec, il giorno dopo, si recano alla casa di riposo per farsi perdonare, ma Abe non si trova pi\u00f9 l\u00ec. Investigando, scoprono che molto tempo prima Nonno Simpson lavorava da \"Spiro's\", dove componeva dei brani musicali per Rita Lafleur, cantante di poca fama. Fra Abe e Rita, per\u00f2, non c'era soltanto un rapporto professionale: i due, infatti, si amavano molto e decisero di sposarsi, con tanto di approvazione da parte del piccolo Homer. A quei tempi, Nonno Simpson era gi\u00e0 stato lasciato dalla madre di Homer, Mona, quindi poteva risposarsi. Dopo il matrimonio, Rita fu chiamata per una tourn\u00e9e in Europa ma Abe, non sentendosela di lasciare Homer da solo, non volle partire, spezzando il suo matrimonio e il suo rapporto con Lafleur. Homer non ricorda nulla di quel periodo di tempo perch\u00e9 un incidente abbastanza grave ne ha cancellato i ricordi. Dopo aver ascoltato questa storia dall'ormai anziana Rita, Homer e Marge trovano Nonno Simpson in un vecchio negozio; egli era scappato perch\u00e9 suo figlio si era nuovamente scordato di lui. Dopo aver incontrato Rita, il nonno decide di perdonare Homer e di tornare alla casa di riposo.\n\"Picciotti da strapazzo\".\nHomer scopre che il suo amico e membro della squadra di bowling, Dan Gillick, \u00e8 in realt\u00e0 il contabile della banda criminale di Tony Ciccione. Quando quest'ultimo deve lasciare temporaneamente i suoi affari per fare il giurato in un processo, decide di nominare Dan come suo sostituto, affidandogli il compito di ridurre le spese economiche dell'organizzazione. Dan \u00e8 preoccupato per via della posizione che deve ricoprire e per la sua sempre crescente fame di potere cos\u00ec, quando Tony Ciccione gli ordina alcuni omicidi per ridurre i costi del personale, si fa prendere dal panico e implora Homer di fermarlo in ogni modo prima che possa uccidere qualcuno. Nel frattempo, Lisa si sente male durante un concerto alla scuola elementare e il Dottor Hibbert le diagnostica una carenza di ferro imputabile alla sua dieta vegetariana. Non riuscendo a digerire le pastiglie di ferro prescritte dal medico, Lisa segue il consiglio datole da Cuoca Doris e introduce gli insetti nella propria dieta come fonte di sostanze nutrienti. In seguito, per\u00f2, si rende conto che anche gli insetti provano dolore al pari degli altri animali e, sopraffatta dal senso di colpa, decide di liberare le cavallette che stava allevando in casa e di tornare al vegetarianismo.\n\"A Springfield cresce un albero\".\nHomer \u00e8 depresso e senza speranza per via di una giornata storta, ma all'asta di beneficenza della scuola elementare di Springfield si aggiudica il primo premio: un Mapple MyPad (tablet parodia dell'iPad di Apple). L'oggetto riesce in breve tempo a risollevare il suo morale diventando uno strumento indispensabile che Homer porta sempre con s\u00e9 e utilizza per ogni esigenza. Quando il MyPad viene accidentalmente rotto, Homer perde nuovamente la speranza e la fiducia in s\u00e9 stesso. In seguito, sul tronco di uno degli alberi del giardino di casa Simpson appare una scritta che recita \"Speranza\" realizzata con dello sciroppo d'acero. Vedendola, Homer si convince definitivamente dell'esistenza della speranza e coinvolge con entusiasmo tutti gli altri cittadini in quello che sembra essere un vero e proprio miracolo. Purtroppo per lui, Kent Brockman indaga sul fatto e sfata il mito del miracolo, mostrando in televisione un filmato in cui una figura misteriosa realizza la scritta durante la notte. Homer pensa allora che chiunque abbia realizzato la scritta lo abbia fatto perch\u00e9 sapeva che lui aveva bisogno di speranza. Alla fine dell'episodio si scopre che la scritta era stata inconsciamente realizzata dallo stesso Homer mentre era sonnambulo, e che Dio \u00e8 governato dal defunto Steve Jobs.\n\"Il giorno in cui la Terra si raffredd\u00f2\".\nHomer fa conoscenza con Terrence e la moglie Emily, due suoi nuovi vicini di casa provenienti da Portland. Sfortunatamente questi \u00e8 disperato per la scelta di adattarsi alle loro condizioni di vita visto che a Portland il clima risulta in questi periodi molto freddo. D'altra parte viene invitato alla festa di compleanno del figlio della coppia: T-rex, il quale inizia a insultare Homer diventando scortese ed egoista. Bart cerca di difendere il padre iniziando a combattere contro T-rex e nel frattempo Marge litiga con Emily per l'allattamento dei bambini della famiglia oregoniana. Da questo Homer stabilisce una rivalit\u00e0 contro i suoi vicini. Questi ultimi trovano l'alleanza delle persone cool di Portland che portano cos\u00ec a Springfield il clima freddo. In quel momento T-rex riesce a riappacificarsi con Bart, ma, mentre guarda la TV con lui, trascura la cura del compost, causando un incendio nella casa dei genitori. Allora Homer decide di salvare con Terrence la casa spegnendo l'incendio con del latte artificiale in biberon usato da Marge. Da quel momento Terrence ed Emily si scusano con i Simpson, ma saputo che Springfield \u00e8 stata nominata citt\u00e0 pi\u00f9 cool d'America dal \"New York Times\", decidono di andarsene.\n\"La scuola del cane bastardo\".\nIl professor Frink presenta una nuova invenzione da lui creata ai concittadini di Springfield, ma sfortunatamente la macchina costruita inizia a perdere il controllo e finisce per incendiare la casa di riposo. Abe \u00e8 cos\u00ec costretto ad andare a vivere da Homer, il quale ha da poco iniziato a giocare con il suo nuovo Mypad (parodia dell'iPad) a un gioco chiamato \"Villageville\", a causa del quale trascura tutto il resto e il Piccolo aiutante di Babbo Natale scappa via. Lisa e Bart lo ritrovano subito dopo in una credenza e, chiedendo al padre perch\u00e9 non sembri felice del ritrovamento, quest'ultimo si rifiuta di dire la verit\u00e0. Nonno Simpson spiega allora ai bambini che Homer, quando era piccolo, aveva un cane chiamato Bongo, da lui molto amato. Purtroppo un giorno, il signor Burns insult\u00f2 Homer e Bongo, vedendo la scena, attacc\u00f2 il miliardario, che lo decise di dare alla sua vicina, la signora Viola, per vendicarsi. Con questo non solo distrusse il rapporto tra Homer e il cane, ma anche quello con nonno Simpson. Dopo il racconto, Homer, sentendo tutto, si dispera di non rivedere pi\u00f9 Bongo, ma, non appena vede una sua foto in cui Bongo tiene una sua felpa in casa della signora Viola, si convince che lo ricorda ancora oggi e, per rispettare la memoria del cane, riprende ad avere affetto con il Piccolo aiutante di Babbo Natale, dormendo con lui in salotto sul divano.\n\"Homer frequenta un corso privato\".\nDopo aver vissuto un litigio tra i padri di alcuni bambini e le loro madri in un centro di infanzia, Homer inizia a soffrire di una sindrome di paura ripetitiva. Decide perci\u00f2 di iscriversi a un corso di sopravvivenza capeggiato dall'addestratore Lloyd per sapere come rimanere salvi da cataclismi mondiali. Non appena per\u00f2 divenuto un survivalist, egli si stufa del suo vecchio lavoro alla centrale nucleare portando cos\u00ec problemi all'energia della citt\u00e0. Il sindaco Quimby non riesce a trovare una soluzione, cos\u00ec Homer viene incaricato di andare a vivere in un campo di sopravvivenza con la sua famiglia e i suoi compagni. Homer riesce comunque, dopo una discussione con Marge sulla scarsa vita tra i survivalist, a derubare gli accessori dei suoi avventurieri (i quali non volevano condividere le loro armi con Springfield) e subito dopo scappa a casa con Marge e i figli, ma Lloyd si accorge dei loro piani e assieme ai suoi alleati inizia a inseguire i Simpson per fermarli. Alla fine per\u00f2 tutti si rendono conto d'altra parte che Springfield ha recuperato la propria societ\u00e0 con grande sgomento di Lloyd. Poco dopo Lisa dice che da questo si \u00e8 imparata una grande lezione, ma si dovr\u00e0 ricredere quando sulla Terra cade dallo spazio un meteorite contenente degli zombie che iniziano a creare una nuova catastrofe.\n\"Un test da testare\".\nDegli scienziati notano che la Scuola Elementare di Springfield ha raggiunto punteggi molto bassi del quoziente intellettivo dei bambini, cos\u00ec convince il preside Skinner a provare con un test d'intelligenza per gli alunni, altrimenti la scuola verr\u00e0 chiusa al pubblico, cosa che avviene quando i bambini passano la giornata a non studiare giocando con uno scarafaggio eccetto Bart. Dopo che i ragazzi sono stati trasferiti in nuove scuole, Lisa capisce tuttavia che Bart non ha fatto il test, ma questi le dice che non ci sono problemi. Sfortunatamente quella notte Bart sogna che Springfield diventer\u00e0 la citt\u00e0 pi\u00f9 stupida della nazione se non far\u00e0 il test. Il giorno dopo il test d'intelligenza ha inizio, ma Bart non si dimostra pronto. Nonostante comunque le risposte sbagliate, riesce a fare una sola risposta esatta grazie allo scarafaggio di prima e supera la prova, perci\u00f2 la Scuola Elementare di Springfield viene riaperta. Intanto il signor Burns aumenta il prezzo dell'energia elettrica. Di conseguenza Homer viene costretto a buttare via tutti gli elettrodomestici della sua casa in discarica, dove trova un vecchio parchimetro ancora in funzione. Decide allora di configurarlo in tutti i parcheggi della citt\u00e0 e, quando qualcuno paga il posto di parcheggio, Homer sposta il parchimetro da un'altra parte. Alla fine il parchimetro perde i dati di programmazione, cosa che fa arrabbiare la comunit\u00e0 di Springfield che rivuole indietro i soldi. Fortunatamente Homer grazie a Marge restituir\u00e0 i guadagni che serviranno a Springfield solo per buttarli in un pozzo dei desideri.\n\"Il cambio del guardiano\".\nUn tornado si abbatte su Springfield e risucchia improvvisamente il Piccolo aiutante di Babbo Natale. Homer e Marge decidono cos\u00ec di salvare il misero cane con l'aiuto di Lenny e Carl, lasciando per\u00f2 i figli senza compagnia per un lungo tempo. Purtroppo tutti e due vengono anch'essi risucchiati, ma fortunatamente vengono salvati con il Piccolo aiutante di Babbo Natale dalla polizia. Da questa disavventura, Marge capisce che \u00e8 stata una brutta esperienza lasciare Bart, Lisa e Maggie da soli, mentre lei ed Homer avevano corso un grave pericolo. Cos\u00ec marito e moglie decidono di trovare dei tutori che possano assistere i bambini mentre sono in assenza, ma, dopo molti tentativi, il piano risulta fallimentare. A questo punto, Marge ed Homer decidono di provare con Mav, un surfista molto professionista, e la moglie Portia, un avvocato ambientale. Alla fine, dopo vari discorsi, i due ragazzi vengono assunti e giurano di prendersi cura di Bart, Lisa e Maggie per il weekend, ma dopo varie settimane i figli non ritornano a casa e Marge trova con Homer una fotografia che dimostra che in realt\u00e0 Mav e Portia vogliono adottare Bart, Lisa e Maggie senza renderli indietro ai loro veri genitori. Cos\u00ec i due si presentano a casa di Mav per riprendersi i figli e, malgrado i rifiuti dei tutori, ci riescono, poich\u00e9 i tre bambini preferiscono solo i loro veri genitori. Nell'episodio riappare Herb Powell, il fratellastro di Homer (che misteriosamente ha perso di nuovo la sua fortuna), dopo la sua lontana riapparizione in Fratello, avresti da darmi due soldi?.\n\"L'amore \u00e8 una questione spinosa\".\nMary Spuckler torna a Springfield dalla sua famiglia soprattutto per rivedere Bart; tuttavia quest'ultimo non sembra pi\u00f9 affascinato da lei e si interessa solo a giocare ai videogiochi e, nonostante i consigli di Lisa, non presta pi\u00f9 riguardo alla ragazza. Alla fine Mary comunica a Bart che la loro relazione sembra essere in pausa, cosa che vuol dire che \u00e8 in rischio di rompersi. Giorni dopo, Mary inizia a uscire con un ragazzino di origini brasiliane e inizia a cantare a Bart via telefono una canzone, la quale far\u00e0 capire a Bart che \u00e8 stato da lei lasciato per sempre. Homer e Marge cercano di consolare il figlio, ma da questo si crea una lite sui caratteri rozzi dei genitori e alla fine Marge scaccia di casa Homer e Bart, che vanno a vivere al\"Breakwood Apartments\", un albergo abitato dagli uomini lasciati dalle proprie mogli. In effetti padre e figlio iniziano ad abituarsi ai loro problemi, ma poco dopo decidono con gli altri ospiti dell'albergo di creare un piano per riprendersi le loro ex mogli: viene organizzata una festa in cui viene cantato \"L'Inno alla gioia\" di Ludwig van Beethoven.L'effetto sembra funzionare su quasi tutte le donne, compresa Marge che perdona subito Homer, ma ha effetti negativi su Mary che preferisce solo il ragazzo brasiliano. Bart viene avvisato da Lisa che dopotutto le donne non sono mai date per scontate, cosa che Bart dovr\u00e0 rinsavire quando nota su un sito web che Mary si \u00e8 lasciata con il bambino brasiliano. Cos\u00ec manda una lettera alla fanciulla via email e alla fine dell'episodio questa gliene spedisce una di risposta, di cui il contenuto non viene rivelato.\n\"Quasi Kirk\".\nMentre la sua famiglia \u00e8 in un centro commerciale, Bart decide di andare a trovare Milhouse il quale si ritrova nei capelli stranamente numerose epossidiche.Bart taglia cos\u00ec i capelli all'amico per aiutarlo, fino a dargli per errore un'acconciatura simile a quella del padre. A questo punto Milhouse decide cos\u00ec di cambiare vita divenendo come un adulto, poich\u00e9 i capelli lo fanno sembrare a un'et\u00e0 pi\u00f9 matura della sua; cos\u00ec il bambino inizia a vestire gli abiti di Kirk e a imitare la voce dei pi\u00f9 grandi. Subito Milhouse riesce a raggiungere la simpatia di quasi tutti i suoi conoscenti, finch\u00e9 decide un giorno con Bart, quando sta per tornare a casa rimborsando dei video educativi, si rende conto che non ha abbastanza soldi per comprare del cibo da mangiare. I due decidono allora di esibirsi in una vendita di un supermercato per della colazione gratis, ma improvvisamente vengono rapiti dalla commessa, la quale chiude a chiave tutte le porte del negozio con l'obbiettivo di sedurre Milhouse, credendolo un adulto. Fortunatamente Homer si mette con Marge alla ricerca dei ragazzi e per caso riesce a salvarli dalla donna in tempo. Pi\u00f9 tardi, Milhouse decide di andare incontro al padre al quale si scusa per averlo imitato promettendo di non compiere pi\u00f9 cose adulte, ma sostenendo che da grande vorrebbe essere proprio come lui.\n\"Magnifico nonno\".\nHomer guarda un reality show in televisione nel quale i protagonisti fanno grossi affari comprando all'asta dei depositi abbandonati e rivendendo gli oggetti di valore rinvenuti all'interno. Sperando di poter guadagnare soldi facilmente, decide di partecipare insieme alla famiglia a un'asta, nella quale si aggiudica il contenuto di un vecchio box. Rovistando fra gli oggetti appena acquistati, i Simpson si imbattono in una serie di scatoloni recanti la scritta \"propriet\u00e0 di Abraham Simpson\" e contenenti diverse decine di vestiti sgargianti, parrucche, specchi, profumi e riviste di culturismo. Basandosi sugli oggetti ritrovati, la famiglia ipotizza che nonno Simpson possa essere omosessuale e che abbia tenuto nascosto questo fatto per tutta la sua vita. Dopo aver cercato invano di ottenere spiegazioni dal Nonno, i Simpson riescono a scoprire qualcosa di pi\u00f9 grazie al signor Burns il quale, vedendo casualmente Abe con una delle parrucche, riconosce in lui lo storico lottatore di wrestling soprannominato \"Glamorous Godfrey\". Messo alle strette, il Nonno racconta allora di aver lavorato in passato come wrestler professionista interpretando un lottatore vanitoso e scorretto il cui stile era a tal punto disprezzato dal pubblico da costringerlo ad abbandonare la carriera. Il suo unico ammiratore era lo stesso Burns, che dopo averlo reincontrato cerca di convincerlo a tornare sul ring come ai vecchi tempi. Nonostante sia contrariato dall'idea di tornare a vestire i panni di un personaggio cos\u00ec poco amato, Abe accetta anche per non deludere Bart che \u00e8 entusiasta di vederlo lottare. Nei giorni successivi, nonno Simpson riprende la sua carriera con l'aiuto di Burns, mentre Bart inizia a imitare sempre pi\u00f9 spesso i modi scorretti e presuntuosi del personaggio da lui interpretato. Quando Burns vede Bart in azione gli propone di diventare a sua volta un wrestler e di affiancare Abe nei combattimenti sotto il nome di \"Beautilful Bart\" per creare una coppia di personaggi \"cattivi\". Marge \u00e8 preoccupata per questo e teme che gli atteggiamenti del personaggio interpretato da Bart possano influenzare il suo comportamento anche nella vita reale. Quando Abe si rende conto che i timori di Marge si stanno avverando, decide improvvisamente di cambiare il suo personaggio e quello di Bart rispettivamente in \"Honest Abe\" e \"Lady Liberty\", due lottatori onesti e per bene che guadagnano immediatamente il consenso del pubblico picchiando Burns.\n\"Un occhio nero\".\nHomer viene invitato a fare colazione a casa di Ned. Qui si ritrova inaspettatamente i genitori di Ned, i quali sono venuti da molto lontano per fare visita al figlio. Sfortunatamente le due persone iniziano a provare molta simpatia per Homer, mentre Ned inizia a sentirsi a disagio e giorni dopo decide di fare una corsa mattutina per levarsi ogni dubbio.\nMa non appena torna a casa si ritrova Homer e i genitori fare uso di marijuana e guardare la TV. A questo punto, Ned perde la pazienza e, ormai geloso, prende a pugni un occhio del vicino fino a farlo divenire nero. Homer scappa via arrabbiato e Ned inizia a sentirsi in colpa dell'errore commesso, sognando addirittura di trovarsi all'inferno. Decide cos\u00ec di seguire un consiglio della Bibbia e di farsi fare un occhio nero da Homer, ma quest'ultimo non vuole accettare le sue scuse e Ned gli fa nero anche l'altro occhio. Intanto la signora Hoover \u00e8 in cura a causa di una depressione e cos\u00ec la classe di Lisa \u00e8 costretta ad assumere una nuova insegnante: la signorina Bellafoca (\"Cantwell\" nella versione originale), la quale inizia a dimostrare odio e bullismo verso la povera Lisa che prova a chiedere aiuto a Skinner che per\u00f2 si deve occupare del bullizzato professore di arte Cassio Testicolis. Homer e Marge chiedono al preside Skinner di fare qualcosa, ma la situazione peggiora sempre di pi\u00f9. Cos\u00ec Homer chiede aiuto a Ned: accetter\u00e0 le sue scuse se si far\u00e0 dare consigli dalla signora Kaprapall. Cos\u00ec Ned aiuta Homer facendo entrare nella classe di Lisa Bart, il quale mette in subbuglio la stanza e mostra un video che fa vedere la Bellafoca in bagno. Cos\u00ec la signorina Bellafoca decide di lasciare la citt\u00e0, ma Lisa le dice prima che dovrebbe usare la mente per essere cortese, cosa che comunque non capir\u00e0, rivelando comunque che non sopporta Lisa credendola una bambina \"carina\" che pensa di essere chissa chi e lasciando Lisa che scoppia dal ridere. Subito dopo si vede Homer fare un barbecue con i Flanders, dopo che il padre di Flanders ha condito \"per sbaglio\" con della marihuana i brownie da loro mangiati poco prima.\n\"Un tribunale per il Cavaliere Oscuro\".\nQuesto episodio \u00e8 una parodia di Batman in cui Burns fa la parte del protagonista. Bart viene accusato di avere fatto uno scherzo, gettando uova sulla folla, ma lui si proclama innocente; Lisa prende le difese del fratello, e grazie anche a Marge scoprono che il colpevole \u00e8 il giardiniere Willy, che ha fatto quel gesto poich\u00e9 odia la Pasqua per le sue tradizioni sarde (In realt\u00e0 la battuta originale riguardava il rifiuto di riconoscere la pasqua dato che i presbiteriani scozzesi sono molto intransigenti, la trasposizione ha portato una ragione che in realt\u00e0 non ha assolutamente senso dato che i sardi sono cattolici e anzi considerano la pasqua anche pi\u00f9 importante del natale, soprattutto nella zona rurale).\nSar\u00e0 il Sig.Burns a catturare e consegnare alla Giustizia il Giardiniere Willy, dopo che Lisa gli avr\u00e0 fatto un discorsetto su cosa sia veramente la Giustizia. La puntata si conclude con una gag di vecchi supereroi che giocano a carte.\n\"Cosa vogliono le donne animate\".\nHomer e Marge organizzano un party in un ristorante di sushi. Grazie alla festa, Marge \u00e8 entusiasta di conoscere nuove persone che non parlano altro che dei loro rapporti con i figli e quando la donna cerca di aiutare gli amici chiede consigli ad Homer, ma quest'ultimo volge interessi solo al cibo facendo cos\u00ec arrabbiare la moglie. Da questo Homer inizia a rammaricarsi e decide di chiedere consigli al cuoco del ristorante, ma, non appena arriva a casa Simpson, si presenta pieno di cibarie, cosa che far\u00e0 divenire Marge pi\u00f9 infuriata di prima. Per avere qualche suggerimento, Homer decide di andare da Boe, il quale gli dice di cambiare tattica e provare con il sesso. A questo punto Pap\u00e0 Simpson compra vari strumenti per riappacificarsi con la donna, ma non appena va da Marge, quest'ultima inizia a confondersi e in quel momento Homer si ferisce accidentalmente. Ovviamente, Marge si tranquillizza e si riconcilia subito con il marito in ospedale. Quando Homer torna a casa, brucia tutti gli strumenti per avere un rapporto sessuale e dice pacificamente a Marge che dopotutto non gli importava niente sul suo carattere rigido e afferma che voleva solo risolvere i problemi in famiglia.\nIntanto Milhouse, stufo che Lisa non gli presti interesse, inizia a non prestarle rispetto e segue gli atteggiamenti di Marlon Brando, ma si render\u00e0 conto che Lisa \u00e8 molto preoccupata. Egli va subito a prestarsi consigli da una consulente scolastica, ma, non appena questa viene a sapere che \u00e8 stata licenziata, dice al bambino di non essere mai s\u00e9 stesso. Fortunatamente Milhouse \u00e8 molto deluso per i suoi comportamenti e subito dopo si fa perdonare da Lisa.\n\"Pulpito Frizion\".\nIl divano dei Simpson \u00e8 ormai ridotto molto male, la famiglia decide quindi di cambiarlo ma, affezionata al modello, lo compra identico via internet. Sfortunatamente durante la spedizione il mobile passa per Brooklyn dove viene infestato dalle cimici che, tramite i Simpson, si diffondono per tutta Springfield causando non pochi disagi. I cittadini decidono quindi di riunirsi in chiesa per fare il punto della situazione e cercare una soluzione al problema e conoscono il nuovo reverendo Elijah Hooper, inviato nella cittadina per affiancare Lovejoy, rimanendo rapiti dal suo carisma e dal modo semplice e coinvolgente con cui parla della Cristianit\u00e0 tramite paragoni tratti dal mondo dei telefilm. Springfield viene disinfestata e per un errore della tintoria Marge riceve uno dei costumi di Krusty al posto del suo vestito da sposa, quando chiede che le venga restituito il clown confessa che dopo averlo usato in uno sketch l'ha lanciato dalla finestra in un momento d'ira, smarrendolo. Mamma Simpson \u00e8 dispiaciuta: avrebbe voluto che Lisa lo indossasse al suo matrimonio, ma la ragazzina le annuncia che tra i suoi progetti non c'\u00e8 quello di prendere marito, ferendola. Nel frattempo Homer, sbronzo al bar di Boe, incontra il reverendo Hooper che gli chiede di diventare il suo diacono: se Springfield vedr\u00e0 il suo concittadino pi\u00f9 indolente cos\u00ec vicino alla Chiesa, avr\u00e0 voglia di riavvicinarsi alla religione. Il nuovo ruolo di Homer entusiasma effettivamente la comunit\u00e0 ma svilisce il reverendo Lovejoy che, sentendosi ormai inutile, decide di lasciare il suo ruolo al nuovo arrivato. Lisa riesce a rintracciare il vestito da sposa della madre, una giovane coppia l'ha acquistato a un'asta e sta celebrando il proprio matrimonio in comune; Marge \u00e8 commossa, vedere il suo vestito portare felicit\u00e0 a due novelli sposi la rallegra pi\u00f9 che riaverlo e Lisa le confessa che in realt\u00e0 non sa se in futuro vorr\u00e0 o meno sposarsi: in fondo, ha ancora 8 anni. Bart \u00e8 amareggiato: il fatto di odiare la Chiesa era una delle cose che pi\u00f9 rendeva Homer divertente, decide quindi di riportare il padre alla ragione eliminando il reverendo Hooper. Prima chiede a Lovejoy di tornare in chiesa, ma questi sembra non volerlo ascoltare; decide quindi, ispirato dalle 10 piaghe d'Egitto, di riempire la citt\u00e0 di rospi, attirandoli con le cimici morte fino all'entrata della chiesa: il nuovo reverendo mostrandosi incapace di gestire un evento cos\u00ec insolito avrebbe perso credibilit\u00e0 di fronte ai suoi fedeli. Difatti Hooper si dimostra completamente spiazzato di fronte alla calamit\u00e0 che viene invece risolta dal provvidenziale arrivo del reverendo Lovejoy che recitando un salmo annoia i rospi fino ad addormentarli. L'equilibrio \u00e8 ristabilito, Lovejoy torna sul pulpito e Homer, dismessi i panni del diacono, salta la chiesa per disturbare gli operatori di \"Oogle\" street view insieme a Bart.\n\"Whiskey business\".\nBoe tenta di suicidarsi chiedendo aiuto a Homer e Marge.\nIl motivo del suo strano atteggiamento viene da lui proposto sotto forma di flashback: Boe produceva un ottimo whisky valente miliardi di dollari. Subito dopo egli si compr\u00f2 un nuovo vestito e apr\u00ec il bar Boe conquistando l'affetto di tutti. La fortuna di Boe colp\u00ec tanto il barista, finch\u00e9, durante un incidente in ascensore, il vestito di Boe si fece a pezzi e perse la fiducia dei suoi compari. Dopo il racconto, Boe inizia a tornare al tentativo del suicidio, ma poi lascer\u00e0 perdere prestando come sempre fiducia ai suoi amici. Intanto Nonno Simpson assiste ai nipoti mentre Marge e Homer non sono in casa. Bart decide cos\u00ec di divertirsi organizzando con i bulli della scuola uno scherzo verso il nonno sul tetto di casa, ma per sbaglio fa cadere il nonno dal tetto, il quale \u00e8 ferito gravemente. Da questo si inizia a credere che Abe sia morto, ma, non appena si scopre che Nonno Simpson in realt\u00e0 \u00e8 ancora vivo, inizieranno per Bart i guai quando l'incidente avvenuto viene scoperto. Altrove Lisa inizia a protestare contro le case discografiche rap che hanno iniziato a proiettare immagini sanguinanti del defunto sassofonista Gengive Sanguinanti Murphy. Alla fine per\u00f2 il capo delle case discografiche dice a Lisa che il rap \u00e8 dopotutto fatto cos\u00ec e subito dopo la fa arrabbiare facendole vedere una proiezione con la principessa Diana e Mahatma Gandhi ballare a suon di musica.\n\"Il favoloso Barter\".\nDopo un colloquio con il preside Skinner, a Marge viene consigliato di far insegnare a Bart a suonare il pianoforte per migliorare i suoi atteggiamenti verso la scuola. Alla fine, dopo tentativi falliti per trovare un insegnante, la scelta ricade su Zhenya, una donna russa che conquister\u00e0 il cuore di Bart, fino a renderlo un bravo pianista. Sfortunatamente il ragazzo viene subito dopo a sapere che in realt\u00e0 Zhenya voleva essere sua insegnante solo per aiutare il padre a prendere la patente di guida. Cos\u00ec durante uno spettacolo, Bart si sente in colpa ed \u00e8 costretto a dire la verit\u00e0 deludendo la donna e facendo arrabbiare la madre. In quel momento viene comunque il padre di Zhenya che dice di aver preso finalmente la patente grazie a Bart, il quale viene perdonato da Marge. Intanto Homer perde i suoi ultimi 2 capelli divenendo calvo in assoluto e cerca di nascondere la sua testa con dei cappelli, senza far sapere nulla a nessuno. Solo alla fine, sotto consiglio di un impiegato della centrale, ammetter\u00e0 tutto a Marge, la quale lo conforta. Subito dopo, gli ultimi 2 capelli caduti di Pap\u00e0 Simpson ricresceranno ed egli ritorner\u00e0 meno calvo di prima.\n\"La saga di Carl\".\nLisa e Bart si appassionano a \"Ki-Ya Karate Monsters\", uno spettacolo d'animazione in cui si rappresentano dei mostri e altre strane creature come dei campioni di karate.\nMarge pensa che sia una cosa non adatta a dei bambini e porta cos\u00ec la famiglia in un museo, dove Homer resta affascinato da un'attrazione in cui il filosofo francese Blaise Pascal illustra le probabilit\u00e0 di vincere alla lotteria. Cos\u00ec, compra insieme a Boe, Lenny e Carl un biglietto della lotteria che si rivela effettivamente vincente. I quattro amici si accordano per dividere la vincita e si dividono i compiti per la serata: Carl andr\u00e0 a incassare il premio (di 200\u00a0000 dollari), mentre Homer, Boe e Lenny organizzeranno un party per festeggiare tutta la notte. Il tempo passa, ma Carl non ritorna con l'incasso come previsto. Da questo, i tre amici capiscono che Carl \u00e8 scappato con tutti i soldi. Dopo averlo intercettato grazie a Lisa, scoprono che Carl \u00e8 andato in Islanda, il suo paese nativo.\nHomer, Boe e Lenny giungono sull'isola, dove scoprono che Carl \u00e8 odiato da tutta la popolazione: si dice infatti che in passato la sua famiglia era composta da uomini codardi che avevano permesso ai barbari di attaccare e uccidere tutti gli islandesi. Subito dopo, il trio riesce a incontrare Carl, il quale spiega di non aver rispettato i patti solo perch\u00e9 desiderava cancellare l'infamia sulla sua famiglia, acquistando una pagina mancante di una saga fantasy che spiega come i suoi parenti erano in realt\u00e0 dei guerrieri coraggiosi. Inoltre, Carl afferma di non aver mai detto nulla ai suoi amici, poich\u00e9 non ha mai riconosciuti come tali. Homer, Boe e Lenny si arrabbiano e pensano di distruggere la pagina della saga, tuttavia, dopo aver parlato via Skype con Marge, capiscono i sentimenti dell'amico e imparano l'islandese antico studiando notte e giorno grazie alle pillole di Boe che gli impediscono di dormire (a quanto detto da Boe, il dottore gli ha detto che \u00e8 meglio se non dorme), ma, una volta tradotta la pagina, scoprono che la famiglia di Carl era addirittura peggio di quanto fosse detto, in quanto avevano aperto le porte della citt\u00e0 e si erano dati al saccheggio insieme ai barbari. Allora organizzano uno spettacolo per mostrare a tutti le cose positive fatte da Carl nella sua vita. Grazie a questo, Carl viene perdonato dagli islandesi e, dopo essere tornato a Springfield, divide il denaro della lotteria con Homer, Boe e Lenny.\n\"Treno per treno - L'altro uomo\".\nL'episodio si apre con un flashback in cui Homer e Marge, insieme al piccolo Bart, vanno al Towne Centre di Springfield. Qui, dopo aver affidato Bart a un giovane Ned Flanders, passano del tempo a divertirsi e, per festeggiare il loro primo anniversario di nozze, fanno un giro su un colorito trenino per bambini chiamato \"Li'l Lisa\", ovvero \"Piccola Lisa\". Tornati al presente, Homer passeggia insieme a Bart e Lisa nello stesso centro commerciale (i cui negozi sono ormai caduti in rovina e prossimi alla chiusura) sperando di ritrovare il trenino e di poter portare Marge a fare un giro per festeggiare il loro decimo anniversario di matrimonio. Purtroppo il vecchio trenino non \u00e8 pi\u00f9 funzionante e sta per essere definitivamente smantellato. Temendo di non riuscire a sorprendere Marge per il loro anniversario, Homer decide di acquistare il trenino e di portarlo a casa, dove insieme all'aiuto dei suoi amici inizia a restaurarlo in segreto. Nel frattempo, Marge sta cercando su internet il regalo per Homer, ma finisce involontariamente per iscriversi a un sito web per incontri online. Questo errore le permette di conoscere un uomo sposato di nome Ben, con cui inizia a scambiarsi messaggi tramite il sito di incontri. In seguito, Marge incontra casualmente Ben al supermercato e, dopo avergli spiegato di non essere interessata a lui, finisce comunque per continuare a frequentarlo, anche a causa della loro comune passione per la serie TV \"Upton Rectory\" (una parodia di Downton Abbey). Inoltre, anche lo strano comportamento di Homer per tenere nascosto fino all'ultimo il trenino, fa s\u00ec che Marge si senta trascurata e tentata dall'idea di uscire con Ben. Alla fine dell'episodio, Homer organizza una grande sorpresa per l'anniversario di matrimonio e ricostruisce il trenino perfettamente funzionante nel giardino di casa. Ramona, moglie di Ben, viene a sapere della sua relazione con Marge, ma quest'ultima riesce a chiarire la situazione e a far s\u00ec che i due si perdonino.\nNei primi minuti dell'episodio, Nelson dice la sua prima parola (\"Ha ha!\") vedendo Homer e Marge che si baciano nell'ascensore."}
{"id": "4208691", "revid": "729019", "url": "https://it.wikipedia.org/wiki?curid=4208691", "title": "Antoine de Vignerot du Plessis", "text": "Biografia.\nEra il figlio di Louis Fran\u00e7ois Armand de Vignerot du Plessis (1696\u20131788), Duc de Richelieu, Maresciallo di Francia e un esperto cortigiano, e di Elisabetta Sofia di Lorena (figlia di Giuseppe di Lorena, conte di Harcourt).\nMadame de Pompadour desiderava che Antoine sposasse sua figlia ma suo padre rifuggi da quella richiesta auspicando che la madre di Antoine era una Principessa di Lorena (quindi di gran lunga superiore al casato di Richelieu) e che quindi avrebbe necessitato del permesso del capo di quella casata, quindi dell'allora Imperatore Francesco I) per sposarsi. Madame de Pompadour non insistette ulteriormente sulla sua richiesta.\nUna sua cugina di primo grado era Marie Charlotte, Principessa di Beauvau, moglie di Charles Juste de Beauvau, e figlia del Duca di Bouillon.\nSuccesse al padre come \"premier gentilhomme de la chambre\" di Re Luigi XVI, divent\u00f2 in seguito mar\u00e9chal de camp e lieutenant g\u00e9n\u00e9ral (1780).\nMatrimonio e figli.\nIl suo primo matrimonio, il 25 febbraio 1764, fu con Ad\u00e9la\u00efde de Hautefort. Ebbero un solo figlio, Armand Emmanuel (1766\u20131822).\nIl suo secondo matrimonio, il 20 aprile 1776, fu con Marie Antoinette de Galliffet. Ebbero due figlie:"}
{"id": "4208697", "revid": "76817205", "url": "https://it.wikipedia.org/wiki?curid=4208697", "title": "Cronache di Kazan'", "text": "Le Cronache di Kazan' () o Storia del Khanato di Kazan' (in russo: \u0418\u0441\u0442\u043e\u0440\u0438\u044f \u041a\u0430\u0437\u0430\u043d\u0441\u043a\u043e\u0433\u043e \u0426\u0430\u0440\u0441\u0442\u0432\u0430) \u00e8 un documento scritto tra il 1560 e il 1565 da un cronista moscovita. \nIl cronista si presenta come un Russo che fu tenuto prigioniero per 20 anni a Kazan', fino a quando Ivan il Terribile conquist\u00f2 Kazan' nel 1552.\nIn alcune fonti, il suo nome \u00e8 riportato come Ioann Glazaty (Giovanni Occhi Grandi).\nMentre era prigioniero, l'autore si convert\u00ec all'Islam, cosa che gli diede una sostanziale libert\u00e0 di esplorare i costumi locali.\nLe Cronache riportano gli eventi che vanno dalla formazione del Khanato di Kazan', nella prima met\u00e0 del XV secolo, fino alla sua annessione alla Russia del 1552.\nL'autenticit\u00e0 degli eventi, in particolare di quelli accaduti prima della data in cui il cronista giunse a Kazan', \u00e8 dubbia. \nLe Cronache contengono numerosi errori e sembra che vi siano invenzioni complete mescolate a dati storici genuini.\nIl documento fu pubblicato a stampa per la prima volta a San Pietroburgo nel 1790."}
{"id": "4208699", "revid": "287204", "url": "https://it.wikipedia.org/wiki?curid=4208699", "title": "Tigri (disambigua)", "text": ""}
{"id": "4208702", "revid": "1305772", "url": "https://it.wikipedia.org/wiki?curid=4208702", "title": "Anensk\u00e1 Stud\u00e1nka", "text": "Anensk\u00e1 Stud\u00e1nka \u00e8 un comune della Repubblica Ceca facente parte del distretto di \u00dast\u00ed nad Orlic\u00ed, nella regione di Pardubice."}
{"id": "4208708", "revid": "287204", "url": "https://it.wikipedia.org/wiki?curid=4208708", "title": "Tigra (disambigua)", "text": ""}
{"id": "4208709", "revid": "298229", "url": "https://it.wikipedia.org/wiki?curid=4208709", "title": "Progressione del record mondiale dei 400 metri ostacoli maschili", "text": "La voce seguente illustra la progressione del record mondiale dei 400 metri ostacoli maschili di atletica leggera.\nIl primo record mondiale maschile venne riconosciuto dalla federazione internazionale di atletica leggera nel 1912, quando venne ratificato il primato di Charles Bacon ottenuto ai Giochi olimpici di . Dal 1975 la federazione internazionale ha accettato anche il cronometraggio elettronico per i record nelle distanze fino ai 400 metri e dal 1977 ha richiesto, per l'omologazione dei record, unicamente il cronometraggio elettronico al centesimo di secondo.\nL'ugandese John Akii-Bua, vincitore dei Giochi olimpici di col tempo di 47\"82, \u00e8 stato riconosciuto come primo detentore del record mondiale con cronometraggio elettronico. Ad oggi, la World Athletics ha ratificato ufficialmente 23 record mondiali di specialit\u00e0."}
{"id": "4208710", "revid": "298229", "url": "https://it.wikipedia.org/wiki?curid=4208710", "title": "Rivista della Montagna", "text": "La Rivista della Montagna \u00e8 stata una delle principali riviste italiane specializzate in alpinismo e sport di montagna. \u00c8 stata fondata nel 1970 a Torino dal \"Centro Documentazione Alpina\" (CDA), editore che nasce nello stesso anno come gruppo di amici e appassionati. Il primo numero, pubblicato nel giugno 1970, iniziava cos\u00ec:\nIl primo numero era composto da 60 pagine in bianco e nero ed aveva un prezzo di 1.200 lire. Fino al 1986 la rivista ha avuto periodicit\u00e0 trimestrale e successivamente mensile. Da aprile 2010 la Rivista della Montagna \u00e8 confluita nella rivista ALP.\nStoria.\nIl primo direttore \u00e8 stato Piero Dematteis a cui \u00e8 seguito Alberto Rosso nel 1973. Con la scomparsa di Alberto Rosso in un incidente nel 1975, la direzione passa a Gian Piero Motti e dal 1977 a Giorgio Daidola.\nNel 1977 vi entra a far parte il diciannovenne Enrico Camanni, prima come segretario di redazione e poi come redattore capo, fino al 1984. Nel 1985 Camanni fonder\u00e0 la rivista ALP.\nDal 1977, con il numero 28, viene pubblicata regolarmente sulla rivista la rubrica \"Informazioni alpinistiche\" (in seguito chiamata \"Carnet d'alpinismo\"), con il resoconto delle principali imprese alpinistiche sulle Alpi e nel mondo.\nNel 1983 Giorgio Daidola lascia la direzione della rivista. Nel 1985 il nuovo direttore diviene Roberto Mantovani, che ricoprir\u00e0 il ruolo fino al 1996, e poi nuovamente dal 2000.\nDal 1986, con il numero 72, la rivista diviene mensile e viene migliorato il formato, con dimensioni pi\u00f9 grandi e completamente a colori.\nNel 2001, con il numero 245, il formato della rivista viene nuovamente aggiornato: dimensioni pi\u00f9 piccole e una nuova veste grafica. Sempre nel 2001 avviene la fusione tra il \"Centro Documentazione Alpina\" (CDA) e Vivalda, casa editrice della rivista ALP.\nNumeri speciali.\nDal 1983, con periodicit\u00e0 annuale, sono stati pubblicati degli speciali sullo sci, l'alpinismo, l'escursionismo e l'arrampicata, chiamati \"Dimensione sci\", \"Momenti d'alpinismo\", \"Tempo di sentieri\", \"Roc: speciale arrampicata\".\nSono stati prodotti anche dei volumi speciali con gli indici dei fascicoli:"}
{"id": "4208711", "revid": "1543377", "url": "https://it.wikipedia.org/wiki?curid=4208711", "title": "Arthur King", "text": " \nArthur King \u00e8 una serie a fumetti italiana di umoristica di fantascienza incentrata sull'omonimo personaggio ideato da Lorenzo Bartoli e Andrea Domestici nel 1993. La serie venne edita fino al 1996 ed ebbe inizialmente notevole successo, arrivando a oltre 10.000 copie vendute.\nStoria editoriale.\nLa serie esord\u00ec con un \"numero zero\" a novembre 1993, presentato durante una fiera di fumetti, Lucca Comics, e, dal 1994 venne edita mensilmente inizialmente dalla Cierre Editrice fino a dicembre 1995 per 19 numeri e poi, da gennaio 1996, venne ripresa la pubblicazione da parte di un altro editore, Macchia Nera, che ne prosegu\u00ec la pubblicazione raddoppiandone la foliazione (64 pagine al posto delle normali 32) fino a dicembre 1996 con il n. 31. Oltre agli albi regolari sono stati pubblicati diversi speciali e un romanzo breve scritto da Lorenzo Bartoli, \"Sempre sentirai le voci\".\nLa serie \u00e8 stata ristampata in grande formato da DEd'A e poi in un volume, \"Arthur King director's cut\", da 001. Nel 2018 una selezione di storie \u00e8 stata pubblicata in un volume dalla Cut-Up Publishing.\nUna ultima storia inedita, incompleta, venne pubblicata nel 2018 nel volume, \"Arthur King: Re per una notte\", scritta da Lorenzo Bartoli anni addietro e disegnata da Domestici, che presenta 20 tavole colorate da Dorotea Gizzi e 58 in bianco e nero. Si tratta di un crossover con il personaggio di Alice Dark.\nTrama.\nArthur King \u00e8 uno scienziato che, assieme al padre Orion, scopre come costruire cyborg non solo senzienti, ma capaci di provare emozioni umane. La scoperta viene per\u00f2 utilizzata per scopi malvagi da colui che sar\u00e0 il principale antagonista di Arthur King, l'imperatore Sandor III, che crea un esercito di cyborg per controllare meglio tutto l'universo che gi\u00e0 domina. Arthur King, allora, un po' per senso di colpa e un po' per senso di giustizia, diventa un cacciatore di cyborg. Nella sua missione \u00e8 aiutato dal draghetto Rex."}
{"id": "4208712", "revid": "790516", "url": "https://it.wikipedia.org/wiki?curid=4208712", "title": "Cornflakes", "text": ""}
{"id": "4208713", "revid": "767487", "url": "https://it.wikipedia.org/wiki?curid=4208713", "title": "Alice in Wonderland (film 1915)", "text": "Alice in Wonderland \u00e8 un film muto del 1915 diretto da W.W. Young.\nUna delle prime versioni cinematografiche tratte dai romanzi di Lewis Carroll; il film aveva come protagonista Viola Savoy. Nata nel 1899 a Brooklyn, l'attrice interpret\u00f2 sullo schermo solo questo ruolo insieme a un altro film, \"The Spendthrift\".\nTrama.\nAlice, recatasi a un picnic con la sorella, mentre quest'ultima legge ad alta voce vicino a un ruscello, si mette a sonnecchiare. In sogno, Alice \u00e8 condotta dal coniglio bianco nel paese delle meraviglio dove la ragazza vivr\u00e0 una serie di avventure: incontrer\u00e0 un bruco che fuma il narghil\u00e8, la duchessa, Panco Pinco e Pinco Panco, lo Stregatto. Giocher\u00e0 a croquet con il re e la regina di cuori usando come mazza un fenicottero e vedr\u00e0 eseguire la quadriglia da trichechi e aragoste. Dopo essere stata chiamata come testimone a un processo che potrebbe finire con una condanna capitale, lei si rifiuta di testimoniare dichiarando che tutti i partecipanti non sono altro che un mazzo di carte da gioco. Mentre la scena svanisce, Alice si risveglia vicino al ruscello e vede l\u00ec vicino un coniglio bianco.\nProduzione.\nIl film fu prodotto dall'American Film Manufacturing Company e dalla Nonpareil Feature Film Corp.\nDistribuzione.\nDistribuito dalla Nonpareil Feature Film Corp., usc\u00ec nelle sale cinematografiche USA il 19 gennaio 1915. Nel 1924, ne venne fatta una riedizione distribuita negli Stati Uniti dall'American Motion Picture Corporation.\nLa pellicola, ancora esistente in una copia in 16mm, \u00e8 stata riversata in DVD nel 2002 dalla Grapevine Video che l'ha messa sul mercato insieme a \"Aladdin and the Wonderful Lamp\" di Chester e Sidney A. Franklin. Sottotitolato in inglese, il film \u00e8 accompagnato da un commento musicale."}
{"id": "4208716", "revid": "767487", "url": "https://it.wikipedia.org/wiki?curid=4208716", "title": "Aristide Viale", "text": "Carriera.\nSfior\u00f2 lo scudetto con il nella Prima Categoria 1920-1921 disputando 18 partite e segnando 4 reti; in occasione della finalissima persa 2-1 contro la Pro Vercelli, fu espulso dal campo per proteste nel corso del secondo tempo."}
{"id": "4208717", "revid": "767487", "url": "https://it.wikipedia.org/wiki?curid=4208717", "title": "John Mulroy", "text": "Carriera.\nMilita fin dalle giovanili nel Bray Wanderers. Esordisce in campionato il 14 marzo 2008."}
{"id": "4208723", "revid": "599013", "url": "https://it.wikipedia.org/wiki?curid=4208723", "title": "Guido Pera", "text": "Carriera.\nGioc\u00f2 come mezzala nel fino al 1912 quando si trasfer\u00ec al dove rimase per tre anni. Nel 1915 pass\u00f2 al Forza e Coraggio di Milano.\nIn seguito torn\u00f2 al con cui sfior\u00f2 lo scudetto nella Prima Categoria 1920-1921 disputando 13 partite e segnando una rete. Complessivamente coi nerazzurri pisani disput\u00f2 41 partite segnando 9 reti."}
{"id": "4208725", "revid": "767487", "url": "https://it.wikipedia.org/wiki?curid=4208725", "title": "Menalo", "text": "Il Menalo (in greco \u039c\u03b1\u03af\u03bd\u03b1\u03bb\u03bf, in greco antico \u039c\u03b1\u03af\u03bd\u03b1\u03bb\u03bf\u03c2 o \u039c\u03b1\u03af\u03bd\u03b1\u03bb\u03bf\u03bd) \u00e8 una montagna che si trova nella regione greca dell'Arcadia."}
{"id": "4208726", "revid": "287204", "url": "https://it.wikipedia.org/wiki?curid=4208726", "title": "Arne\u0161tovice", "text": "Arne\u0161tovice (in tedesco \"Arnestowitz\") \u00e8 un comune della Repubblica Ceca facente parte del distretto di Pelh\u0159imov, nella regione di Vyso\u010dina."}
{"id": "4208733", "revid": "46291", "url": "https://it.wikipedia.org/wiki?curid=4208733", "title": "Centaurea triumfettii", "text": "Il fiordaliso di Trionfetti (nome scientifico Centaurea triumfettii ) \u00e8 una pianta erbacea, angiosperma dicotiledone, appartenente alla famiglia delle Asteraceae.\nEtimologia.\nIIl nome generico (\"Centaurea\") deriva dal Centauro Chirone. Nella mitologia greca si racconta che Chirone, ferito ad un piede, guar\u00ec medicandosi con una pianta di fiordaliso. L'epiteto specifico (\"triumfettii\") \u00e8 stato dato in ricordo di Giovan Battista Trionfetti (1656-1708) medico e naturalista italiano e curatore dell'Orto botanico della Sapienza romana.\nIl binomio scientifico di questa pianta \u00e8 stato proposto dal botanico e medico italiano Carlo Ludovico Allioni (1728 \u2013 1804) nella pubblicazione \"Flora Pedemontana sive Enumeratio Methodica Stirpium Indigenarum Pedemontii\" del 1785.\nDescrizione.\nL'altezza di queste piante varia da 1 a 8 dm. La forma biologica \u00e8 emicriptofita scaposa (H scap), ossia sono piante perenni, con gemme svernanti al livello del suolo e protette dalla lettiera o dalla neve, dotate di un asse fiorale eretto e spesso privo di foglie. Tutta la pianta \u00e8 sparsamente pubescente per peli infeltriti grigio-biancastri.\nRadici.\nLe radici sono secondarie da rizoma.\nFusto.\nLa parte sotterranea \u00e8 un breve rizoma orizzontale. La parte aerea del fusto \u00e8 eretta con ali decorrenti, \u00e8 semplice e generalmente monocefala (un solo capolino). La superficie \u00e8 scanalata, con sparsi peli ragnatelosi lunghi 0,5 \u2013 1\u00a0mm. Larghezza delle ali: 3 \u2013 4\u00a0mm.\nFoglie.\nLe foglie hanno una lamina lanceolata intera con base ristretta, pi\u00f9 o meno amplessicaule. Le foglie superiori sono lineari e acute e normalmente non superano il capolino. La superficie \u00e8 subglabra con setole sparse lunghe 0,1 - 0,2\u00a0mm (sui margini sono pi\u00f9 fitte). Dimensione delle foglie: larghezza 0,5 \u2013 3\u00a0cm; lunghezza 9 \u2013 13\u00a0cm.\nInfiorescenza.\nLe infiorescenze consistono in capolini per lo pi\u00f9 solitari (raramente sono due). I capolini sono formati da un involucro a forma cilindrico-ovata composto da diverse squame (o brattee) disposte in modo embricato al cui interno un ricettacolo fa da base ai fiori. Le squame, con la parte indivisa pi\u00f9 lunga che larga (4 x 7 - 7,5\u00a0mm), sono provviste di un'appendice nera con 9 \u2013 15 ciglia scure per lato (lunghezza delle ciglia 1,5 \u2013 2,5\u00a0mm). Diametro dei capolini: 35 \u2013 60\u00a0mm. Diametro dell'involucro: 12 \u2013 20\u00a0mm.\nFiore.\nI fiori sono tutti del tipo tubuloso (il tipo ligulato, i fiori del raggio, presente nella maggioranza delle Asteraceae, qui \u00e8 assente), sono ermafroditi (in particolare quelli centrali), tetra-ciclici (sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi).\nFrutti.\nI frutti sono degli acheni con pappo. Gli acheni sono lunghi 4 \u2013 5\u00a0mm; il pappo \u00e8 lungo 1 \u2013 2\u00a0mm.\nDistribuzione e habitat.\nFitosociologia.\nAreale alpino.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nAreale italiano.\nPer l'areale completo italiano la specie di questa voce appartiene alla seguente comunit\u00e0 vegetale:\nDescrizione: la suballeanza \"Brachypodenion genuensis\" \u00e8 relativa alle praterie montane e altomontane dell'Appennino centrale con cotico erboso pi\u00f9 o meno continuo, ma anche alle praterie secondarie contraddistinte da specie endemiche, mediterraneo-montane e di orofite Sud-Europee. Questa suballeanza costituisce il limite superiore delle praterie secondarie dell'alleanza \"Phleo ambigui-Bromion erecti\" sui rilievi montuosi dell'Appennino centrale.\nAltre alleanze per questa specie sono:\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nLa trib\u00f9 Cardueae (della sottofamiglia Carduoideae) a sua volta \u00e8 suddivisa in 12 sottotrib\u00f9 (la sottotrib\u00f9 Centaureinae \u00e8 una di queste).\nIl genere \"Centaurea\" elenca oltre 700 specie distribuite in tutto il mondo, delle quali un centinaio sono presenti spontaneamente sul territorio italiano.\nFilogenesi.\nLa classificazione della sottotrib\u00f9 rimane ancora problematica e piena di incertezze. Il genere di questa voce \u00e8 inserito nel gruppo tassonomico informale Centaurea Group formato dal solo genere \"Centaurea\". La posizione filogenetica di questo gruppo nell'ambito della sottotrib\u00f9 \u00e8 definita come il \"core\" della sottotrib\u00f9; ossia \u00e8 stato l'ultimo gruppo a divergere intorno ai 10 milioni di anni fa.\nLa specie di questa voce \u00e8 inclusa nella sect. \"Cyanus\" del genere \"Centaurea\". La \"Centaurea\" sect. \"Cyanus\" ha una origine orientale (probabilmente \u00e8 nata da un ceppo caucasico o nord iraniano). Il gruppo \u00e8 suddiviso in due sottosezioni: \"Cyanus\" a ciclo biologico annuale e \"Perennes\" a ciclo biologico perenne, entrambe sono monofiletiche e ben definite. I caratteri distintivi del gruppo (dal resto delle centauree) sono:\nQuesto gruppo comprende le seguenti specie (relative alla flora spontanea italiana):\nSubsect. \"Perennes\":\nSubsect. \"Cyanus\":\nl cladogramma seguente, tratto dallo studio citato e semplificato, mostra una possibile configurazione filogenetica della sezione (relativamente alle specie della flora italiana).\nIl numero cromosomico di \"C. triumfettii\" \u00e8: 2n = 22.\nLa specie \"C. triumfettii \" \u00e8 a capo del Complesso di Centaurea triumfetti insieme alla specie \"Centaurea axillaris\" . Sono piante perenni la cui forma biologica \u00e8 emicriptofita scaposa (H scap); l'aspetto \u00e8 grigio- o bianco-tomentoso; i fusti sono poco ramosi; le foglie sono quasi sempre intere a forma per lo pi\u00f9 lanceolata; il capolino (piuttosto grosso) \u00e8 caratterizzato dall'avere i fiori tubulosi esterni raggianti azzurri, mentre quelli centrali hanno un tubo roseo-biancastro. Le due specie di questo gruppo presenti nella flora italiana si distinguono per i seguenti caratteri: \nSinonimi e nomi obsoleti.\nLa seguente tabella \u00e8 un elenco di sinonimi e nomi obsoleti.\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nNomi obsoleti.\nL'elenco seguente indica alcuni nomi della specie di questa voce non ritenuti pi\u00f9 validi (tra parentesi il taxon a cui si riferisce eventualmente il nome obsoleto):\nAltre notizie.\nLa centaurea di Trionfetti in altre lingue \u00e8 chiamata nei seguenti modi:"}
{"id": "4208737", "revid": "599013", "url": "https://it.wikipedia.org/wiki?curid=4208737", "title": "Mazzino Merlini", "text": "Carriera.\nSfior\u00f2 lo scudetto con il nella Prima Categoria 1920-1921 disputando 18 partite e segnando 9 reti.\nIn seguito, dopo aver giocato con il Livorno nella stagione 1921-1922, milit\u00f2 nella Libertas Firenze e nell'Andrea Doria, e con la Sampierdarenese disput\u00f2 10 gare segnando 3 reti nel campionato di Prima Divisione 1924-1925.\nSuccessivamente milit\u00f2 nel Derthona, Corniglianese e nella Carrarese."}
{"id": "4208738", "revid": "34392", "url": "https://it.wikipedia.org/wiki?curid=4208738", "title": "Senkaku Shot\u014d", "text": ""}
{"id": "4208742", "revid": "486946", "url": "https://it.wikipedia.org/wiki?curid=4208742", "title": "Fiordaliso di Trionfetti", "text": ""}
{"id": "4208744", "revid": "52758070", "url": "https://it.wikipedia.org/wiki?curid=4208744", "title": "Valerico di Leuconay", "text": ""}
{"id": "4208746", "revid": "599013", "url": "https://it.wikipedia.org/wiki?curid=4208746", "title": "Heiko Peschke", "text": ""}
{"id": "4208748", "revid": "767487", "url": "https://it.wikipedia.org/wiki?curid=4208748", "title": "Dan Mori", "text": ""}
{"id": "4208749", "revid": "599013", "url": "https://it.wikipedia.org/wiki?curid=4208749", "title": "Solario", "text": ""}
{"id": "4208753", "revid": "200568", "url": "https://it.wikipedia.org/wiki?curid=4208753", "title": "Arnolec", "text": "Arnolec \u00e8 un comune della Repubblica Ceca facente parte del distretto di Jihlava, nella regione di Vyso\u010dina."}
{"id": "4208755", "revid": "767487", "url": "https://it.wikipedia.org/wiki?curid=4208755", "title": "Moschea Qol-\u015e\u00e4rif", "text": "La moschea Qol-\u015e\u00e4rif (; tat. Qol \u015e\u00e4rif m\u00e4\u00e7ete, \"Kol \u0160erif me\u010dete\") \u00e8 la principale moschea del Tatarstan, in Russia. \u00c8 sita all'interno del Cremlino di Kazan' ed \u00e8 stata costruita tra il 1996 ed il 2005, in onore dell'antica moschea del Khanato di Kazan' distrutta nell'ottobre 1552, durante l'assedio condotto dallo zar moscovita Ivan il Terribile. Prende il nome da Qol-\u015e\u00e4rif, guida politica ed ultimo imam di Kazan' prima dell'annessione della citt\u00e0 al Regno russo.\nStoria e descrizione.\nLa progettazione della struttura \u00e8 stata effettuata da una squadra di architetti vincitrice di un concorso nazionale. I lavori di costruzione, durati circa 11 anni, hanno avuto un costo di quasi 400 milioni di dollari, la maggioranza dei quali provenienti da donazioni. Ai finanziamenti hanno partecipato anche l'Arabia Saudita e gli Emirati Arabi Uniti. L'apertura della moschea si \u00e8 svolta il 24 giugno 2005, in occasione del millesimo anniversario di Kazan'.\nL'edificio si trova nell'area occidentale del cremlino della citt\u00e0. L'interno della moschea pu\u00f2 ospitare 1.500 persone circa, mentre la piazza circostante \u00e8 in grado di raccoglierne fino a 10.000. L'altezza dei 4 minareti principali \u00e8 di 58 metri. La grande cupola \u00e8 decorata con dettagli figurativi che richiamano alla Corona di Kazan', conservata presso il Palazzo dell'Armeria di Mosca. Il marmo utilizzato per la costruzione proviene dagli Urali, mentre il grande lampadario posto all'interno della moschea \u00e8 stato realizzato in Repubblica Ceca. I tappeti sono invece stati donati dal governo dell'Iran. Del complesso fanno parte anche un museo dedicato alla storia della diffusione dell'islam nella area del Volga, una sala per la celebrazione dei matrimoni e l'ufficio dell'imam. La struttura \u00e8 dotata di uno spettacolare sistema d'illuminazione notturna. Al momento dell'apertura, l'edificio fu dichiarato la pi\u00f9 grande moschea d'Europa, escludendo Istanbul. Tuttavia, i dati in questione sono contrastanti."}
{"id": "4208760", "revid": "1543377", "url": "https://it.wikipedia.org/wiki?curid=4208760", "title": "Geografia dell'Alto Mantovano", "text": "Geograficamente, l'Alto Mantovano \u00e8 grosso modo limitato a est e a ovest rispettivamente dai fiumi Chiese e Mincio, a nord dalle colline moreniche del lago di Garda, mentre i suoi confini meridionali sono segnati dalla pianura medio mantovana attraversata dalla Via Postumia.\nTerritorio e ambiente.\nQuesto territorio presenta aspetti unici e molto particolari, dovuti in parte alla sua vicinanza con gli ambienti umidi del lago di Garda, in parte agli eventi geologici che l'hanno originato.\nLe colline moreniche che appaiono oggi disposte in ampi semicerchi concentrici che si dischiudono verso la pianura risalgono, infatti, all'epoca delle due ultime glaciazioni, quando il ghiacciaio del Garda trascin\u00f2 verso valle grandi quantit\u00e0 di detriti. Questi depositi, con il passare dei millenni, divennero vere e proprie colline che il tempo e le acque modellarono e rivestirono di una ricca e rigogliosa flora donando loro buona parte dell'aspetto che ancora adesso si pu\u00f2 ammirare. Poi l'uomo fece il resto assecondando la natura, bonificando gli acquitrini, convogliando l'acqua.\nI comuni dell'Alto Mantovano rappresentano un ambito territoriale riconoscibile, anche sul piano percettivo, per la peculiarit\u00e0 del sistema ambientale sotto il profilo della configurazione geomorfologica, delle forme e delle modalit\u00e0 di strutturazione degli insediamenti storici, nonch\u00e9 degli assetti idrografici, vegetazionali e paesaggistici.\nL'ambito territoriale presenta nella parte settentrionale ondulazioni collinari che conferiscono particolarit\u00e0, donando al territorio una sorta di micro-spazio unitario, concentrico, per quanto perfettamente integrato agli spazi esterni ad esso.\nAl tempo stesso, l'area morenica e la zona ai suoi piedi rappresentano un ambito di collegamento con il bacino del lago di Garda verso nord, nella direzione dei territori bresciano e veronese, e possiedono importanti relazioni su scala interprovinciale, che definiscono un comprensorio dalle forti dinamiche economiche, sia sul versante produttivo che dei cospicui flussi turistici.\nIn sostanza il territorio si pu\u00f2 suddividere, approssimativamente, con riguardo innanzitutto al punto di vista altimetrico e della conformazione territoriale, in due grandi aree, l'una collinare a nord e l'altra di pianura a sud-ovest, alle quali corrispondono diverse caratteristiche ambientali e vegetative.\nQuesta zona pianeggiante di alta e media pianura \u00e8 percorsa dai fiumi Mincio, Oglio, Chiese, e da pi\u00f9 brevi corsi d'acqua come i Tartari, l'Osone, il Solfero, il Caldone; \u00e8 caratterizzata da sedimenti fluviali a granulometria fine \u2013 sabbie, limi, argille - , in lieve pendenza verso la parte assiale del corso del Po. A sua volta il paesaggio dell'altopiano pianeggiante si divide in: media pianura idromorfa o fascia storica delle risorgive; bassa pianura e paesaggi delle valli fluviali, con la valle del Chiese, la valle dell'Oglio e la valle del Mincio.\nL'assetto geologico \u00e8 caratterizzato nella parte settentrionale dalle colline moreniche del Garda, costruite dai grandi ghiacciai alpini durante le ultime glaciazioni, nella parte meridionale dalla piana proglaciale w\u00fcrmiana, nota come livello fondamentale della pianura, formatasi al termine dell'ultima glaciazione quaternaria; in essa sono bene riconoscibili le incisioni vallive, a tratti fortemente incassate, dei corsi d'acqua principali \u2013 Oglio e Mincio - ritenute di et\u00e0 olocenica.\nL'Alto Mantovano \u00e8 delimitato su tre lati da tre importanti fiumi: ad ovest il Chiese, in prossimit\u00e0 del confine con Brescia, ad est il Mincio \u2013 che per un tratto segna il limite con la provincia di Verona -, a sud-ovest l'Oglio \u2013 che marca il confine con la provincia di Cremona -. Tra l'Oglio e il Mincio sono ubicati diversi corsi d'acqua minori, la cui origine si deve al confluire delle acque di risorgiva, che contribuiscono con i loro depositi al paesaggio delle valli fluviali. Nella zona corrispondente all'abitato di Castel Goffredo sono presenti numerose risorgive.\nIl clima dell'Alto Mantovano \u00e8 quello tipico della pianura padana: le estati sono lunghe e umide ci\u00f2 aumenta ancor pi\u00f9 la sensazione di calore venendosi a creare l'afa, mentre l'inverno \u00e8 freddo, con frequenti nebbie. Le precipitazioni si concentrano nei mesi dell'autunno-inverno, periodo nel quale possono essere anche a carattere nevoso.\nParchi.\nL'Alto Mantovano \u00e8 interessato da alcuni parchi, riserve e oasi d'interesse naturalistico:\nParchi locali di interesse sovracomunale (PLIS).\nDal punto di vista della conformazione territoriale, si pu\u00f2 operare una prima e approssimativa ripartizione del territorio in due zone: \nA sua volta il paesaggio dell'altopiano pianeggiante si divide in: media pianura idromorfa o fascia storica delle risorgive; bassa pianura e paesaggi delle valli fluviali, con la valle del Chiese, la valle dell'Oglio e la valle del Mincio.\nUso del suolo.\nIl settore agricolo ha una forte rilevanza economica in tutto il territorio, con le grosse aziende ad indirizzo cerealicolo-zootecnico e gli allevamenti di suini, tipici della pianura lombarda, ma anche con i vigneti e frutteti dell'area collinare.\nL'Alto Mantovano si caratterizza per\nl'uso a seminativo preponderante rispetto alle altre forme di utilizzo del territorio.\nQuesta presenza contraddistingue l'intera zona, ad esclusione delle aree lungo i principali corsi d'acqua dove pioppeti, boschi e aree a vegetazione naturale hanno una diffusione significativa.\nTra le colture presenti riconducibili alla componente seminativa troviamo cereali autunno-vernini, colture industriali, colture foraggere. Le legnose agrarie (pioppeti, vigneti e frutteti) si localizzano lungo i principali corsi d'acqua (pioppeti) e le colline moreniche (frutteti e vigneti).\nNelle aree pi\u00f9 prettamente agricole \u00e8 presente una fitta ragnatela di siepi e filari, omogeneamente distribuita. Tale rete, attraverso i corridoi ecologici tra differenti aree naturali in cui si concentrano la fauna e la flora spontanea, si comporta come una riserva di\nbiodiversit\u00e0.\nPer questo motivo, e per il suo valore come elemento del paesaggio agrario, la sua importanza \u00e8 stata rivalutata enormemente negli ultimi anni\nGeografia fisica.\nGeologia.\nIl territorio dell'Alto Mantovano ha avuto origine dalle complesse vicende intervenute durante l'era quaternaria; la sua genesi si deve, infatti, prima alla dinamica glaciale e fluvioglaciale durante il Pleistocene (1,7 - 0,01 milioni di anni), poi a quella fluviale durante l'Olocene (a partire da 0,01 milioni di anni).\nL'assetto geologico \u00e8 pertanto caratterizzato nella parte settentrionale dalle colline moreniche del Garda, costruite dai grandi ghiacciai alpini durante le ultime glaciazioni, nella parte centrale dalla piana proglaciale w\u00fcrmiana, nota come livello fondamentale della pianura, formatasi al termine dell'ultima glaciazione quaternaria; in essa sono bene riconoscibili le incisioni vallive, a\ntratti fortemente incassate, dei corsi d'acqua principali \u2013 Oglio e Mincio - ritenute di et\u00e0 olocenica. \nPedogenesi e paleoambiente.\nGran parte del territorio altomantovano \u00e8 costituito dai sedimenti dapprima ghiaiosi \u2013 a nord - e poi sabbiosi \u2013 a sud -, fuoriusciti durante il Pleistocene superiore dal fronte del ghiacciaio gardesano, le cui morene pi\u00f9 esterne si affacciano a settentrione dell'area. Tali sedimenti vennero depositati dai corsi d'acqua a canali intrecciati prima, meandreggianti poi, che costruirono una piana fluvioglaciale (sandur), in origine omogeneamente digradante dagli apparati morenici al Po.\nOggi questa piana, che costituisce il livello principale della pianura, \u00e8, nel tratto compreso fra Oglio e Mincio, fortemente incisa da corsi d'acqua attivi o fossili. La particolare forma dell'antica pianura fluvioglaciale, come anche l'andamento dei corsi d'acqua che la incidono, \u00e8 stata determinata dall'evolversi, anche durante l'Olocene, di strutture tettoniche profonde.\nLa sedimentazione del livello principale della pianura cessa probabilmente tra la fine del Pleniglaciale e il Tardiglaciale. In questa fase i numerosi corsi d'acqua, prendenti origine dalle morene frontali del Garda, iniziano ad incidere e terrazzare la sommit\u00e0 fino ad allora pianeggiante del sandur che da questo momento sar\u00e0 sede soprattutto di processi pedogenetici. Tali mutamenti pedogenetici hanno cause complesse, indotte sia dalle variazioni climatiche intervenute nell'Olocene sia dal diverso rapporto instaurato con il suolo da ciascuna delle culture succedutesi dal neolitico al presente.\nLe pi\u00f9 antiche tracce di pedogenesi olocenica risalgono al periodo Boreale-Atlantico, quando l'alta pianura mantovana era ricoperta prevalentemente da specie arboree pertinenti al querceto misto.\nGeomorfologia e pedopaesaggio.\nIl territorio alto mantovano dal punto di vista geomorfologico pu\u00f2 essere suddiviso in tre grandi ambiti: l'anfiteatro morenico del Garda, il livello fondamentale della pianura e le valli fluviali dei corsi d'acqua olocenici.\nAnfiteatro morenico del Garda.\nNella parte nord si estende la propaggine meridionale dell'anfiteatro morenico w\u00fcrmiano del Garda, edificato sulla morena frontale abbandonata durante il ritiro conseguente la massima avanzata glaciale. Ci\u00f2 \u00e8 ben visibile nella forma di questi rilievi morenici, che presentano una caratteristica curvatura, con la convessit\u00e0 rivolta verso la pianura.\nSi tratta di un paesaggio composito, costituito dall'alternanza, in una successione articolata, di forme eterogenee. I cordoni morenici, connotati da una morfologia pi\u00f9 o meno aspra e acclive, sono alternati a piane intermoreniche. L'aspetto morfologico del territorio in esame \u00e8 tipicamente collinare ed \u00e8 caratterizzato da una topografia estremamente variabile; le superfici si trovano a quote comprese tra 50 e 350 m s.l.m. e i cordoni hanno pendii fortemente inclinati e scoscesi (valori medi di pendenza 6-20%, con massimi di 45%).\nNelle incisioni si trovano sedimenti fluvioglaciali e fluviali con granulometria ghiaiosa, talvolta con uno strato pedogenizzato argilloso e di colore rossastro. Le piane intermoreniche, tuttora influenzate da fenomeni di ristagno idrico nelle parti pi\u00f9 depresse del paesaggio, erano sede di antiche paludi in cui avveniva la decantazione dei sedimenti a granulometria pi\u00f9 fine (argille), talora con torbe. Alla eterogeneit\u00e0 del paesaggio corrisponde un'elevata variabilit\u00e0 pedologica, con suoli da poco a moderatamente profondi, a volte pietrosi, con tessitura media o moderatamente grossolana. I suoli sono calcarei o molto calcarei, da subalcalini a molto alcalini, con elevata saturazione basica e capacit\u00e0 di scambio medio-bassa.\nLivello fondamentale della pianura.\nQuesto ambito fisiografico, esteso nella parte centrale del territorio, \u00e8 compreso tra le quote di circa 100\u2013110 m s.l.m. nella sua porzione pi\u00f9 settentrionale e circa 40 m s.l.m. al limite meridionale. Al suo interno \u00e8 possibile distinguere tre diverse porzioni, ascrivibili a quelle che sono definite come alta, media e bassa pianura.\nIl livello fondamentale della pianura \u00e8 costituito da sedimenti di origine fluvioglaciale e fluviale, la cui granulometria passa dalla dominanza ghiaioso-sabbiosa nell'area prospiciente le colline moreniche del Garda a quella limoso-sabbiosa verso sud.\nTale granulometria variabile dei sedimenti, decrescente man mano che si procede in direzione sud, \u00e8 in relazione alla riduzione della velocit\u00e0 e competenza delle acque.\nIl livello fondamentale descrive la pianura formata nella fase finale della glaciazione w\u00fcrmiana, all'esterno della cerchia morenica, tramite deposizione e accumulo del carico grossolano trasportato dai corsi d'acqua alimentati dalle acque di fusione dei ghiacciai.\nI tre principali ambienti che vengono individuati entro il livello fondamentale della pianura da nord verso sud sono:\nValli fluviali.\nIl paesaggio delle valli fluviali dei corsi d'acqua olocenici descrive i piani di divagazione dei principali corsi d'acqua - Oglio col suo affluente Chiese e Mincio -, attivi o\nfossili, e le loro superfici terrazzate, situate a quote maggiori rispetto al fiume e affrancate dalle acque.\nL'origine delle valli \u00e8 dovuta all'incisione dei corsi d'acqua del reticolo idrografico attuale o recente; molti di essi, attivi gi\u00e0 nel Pleistocene, continuano a incidere o a sovralluvionare i propri depositi.\nI principali corsi d'acqua - Oglio, Mincio e Chiese - hanno provenienza alpina ed hanno inciso nei territori attraversati valli fluviali di varia profondit\u00e0:\nNelle valli oloceniche si distinguono il sottosistema delle superfici terrazzate e quello delle piane alluvionali inondabili:\nIdrogeologia.\nNell'Alto Mantovano, la diffusione di sedimenti di diversa natura e di diversa permeabilit\u00e0 comporta differenti tipi di circolazione idrica nel sottosuolo. Nella parte settentrionale l'alta permeabilit\u00e0 dei terreni e l'abbondanza di flussi idrici determinano la presenza di una considerevole circolazione idrica sotterranea.\nDal punto di vista idrogeologico \u00e8 possibile descrivere la presenza di acqua secondo due tipologie: l'acqua nel suolo e l'acqua di falda:\nLa presenza di acqua nel suolo o, comunque, entro 2-3 metri di profondit\u00e0 dalla superficie del terreno, pu\u00f2 essere dovuta alla presenza di orizzonti poco permeabili, oppure alla influenza di una vera falda freatica a profondit\u00e0 ridotta. \nNel primo caso si formano orizzonti di suolo sovente saturi d'acqua, per ristagno interno, come avviene in suoli soggetti a forte interferenza idrica (vicinanza di canali irrigui, fontanili, aree morfologicamente depresse).\nMa nel territorio si riscontra anche una falda idrica a profondit\u00e0 ridotta, in prossimit\u00e0 delle aree di media pianura con fontanili in attivit\u00e0. In tutti questi casi, il drenaggio \u00e8 molto rallentato, con sensibili influenze sui caratteri podologici.\nRiguardo al drenaggio interno del suolo si verificano situazioni molto diverse: si va da deflussi delle acque estremamente veloci, come avviene sui cordoni morenici o sull'alta pianura, a deflussi lenti o impediti per eccessi di materiali argillosi nella bassa pianura.\nIl sottosuolo dell'Alto Mantovano \u00e8 caratterizzato dalla presenza di un acquifero complesso, multistrato, rappresentabile schematicamente con una falda principale, quella freatica, semiconfinata.\nL'acquifero viene alimentato da un consistente flusso sotterraneo proveniente dai settori centro-settentrionali del territorio lombardo e maggiormente concentrato lungo i cordoni morenici, l'alta pianura ghiaiosa e i canali pi\u00f9 permeabili corrispondenti ad alvei fluviali attuali o abbandonati o a paleoalvei sepolti.\nLa profondit\u00e0 della falda dal piano campagna varia da alcune decine di metri nella zona morenica, ai circa 10 metri dell'alta pianura per arrivare a circa 3-5 metri nella bassa pianura.\nIdrografia.\nL'Alto Mantovano \u00e8 delimitato su tre lati da tre importanti fiumi: ad ovest il Chiese, in prossimit\u00e0 del confine con Brescia, ad est il Mincio \u2013 che per un tratto segna il limite con la provincia di Verona -, a sud-ovest l'Oglio \u2013 che marca il confine con la provincia di Cremona -.\nTra l'Oglio e il Mincio sono ubicati diversi corsi d'acqua del reticolo minore, la cui origine si deve al confluire delle acque di risorgiva, che contribuiscono con i loro depositi al paesaggio delle valli fluviali.\nIl territorio \u00e8 inoltre solcato da innumerevoli fiumi minori e vasi artificiali per l'irrigazione agricola. Nella zona pi\u00f9 a nord, corrispondente all'abitato di Castel Goffredo, sono presenti numerose risorgive.\nI corsi d'acqua minori e i torrenti, alcuni di rilevante valore naturalistico-ambientale, che percorrono il territorio sono: \nL'Alto Mantovano \u00e8 solcato nella parte nord anche dal Canale Virgilio, artificiale, utilizzato a scopi irrigui in agricoltura.\nIl territorio fa parte del Consorzio di Bonifica Alta e Media Pianura Mantovana.\nSono presenti sul territorio numerose cave per l'estrazione di inerti ghiaioso-sabbiosi.\nSismologia.\nIl rischio sismico del territorio \u00e8 mediamente basso (zona 4), malgrado altri territori della zona, come i comuni nelle vicinanza del lago di Garda, sono classificati a medio rischio sismico (zona 3).\nClima.\nIl clima dell'Alto Mantovano \u00e8 quello tipico della pianura padana: le estati sono lunghe e umide ci\u00f2 aumenta ancor pi\u00f9 la sensazione di calore venendosi a creare l'afa, mentre l'inverno \u00e8 freddo, con frequenti nebbie. Le precipitazioni si concentrano nei mesi dell'autunno-inverno, periodo nel quale possono essere anche a carattere nevoso. Le mezze stagioni sono quasi del tutto inesistenti.\nDall'analisi dei dati di temperatura e piovosit\u00e0 si pu\u00f2 notare una relativa uniformit\u00e0 delle temperature, dovuta all'assenza di elementi morfologici di rilievo.\nIl mese pi\u00f9 freddo \u00e8 gennaio, quello pi\u00f9 caldo luglio. Con queste temperature l'Alto Mantovano si caratterizza per essere una delle zone pi\u00f9 calde della Lombardia.\nQuanto alle precipitazioni medie annue \u2013 pioggia e neve fusa - si pu\u00f2 osservare una\nmaggiore piovosit\u00e0 mano a mano che ci si sposta nella parte nord-occidentale, con un incremento\ndai 700 mm nel settore meridionale della media e bassa pianura ai 900\u00a0mm in prossimit\u00e0 del lago di Garda\n(Castiglione delle Stiviere). L'Alto Mantovano risulta cos\u00ec la parte pi\u00f9 piovosa della provincia mantovana, che rimane comunque una delle aree meno piovose della Lombardia."}
{"id": "4208766", "revid": "767487", "url": "https://it.wikipedia.org/wiki?curid=4208766", "title": "Il compleanno di Topolino", "text": "Il compleanno di Topolino (\"The Birthday Party\") \u00e8 un film del 1931 diretto da Burt Gillett. \u00c8 un cortometraggio animato della serie \"Mickey Mouse\", prodotto dalla Walt Disney Productions e uscito negli Stati Uniti il 6 gennaio 1931, distribuito dalla Columbia Pictures.\nTrama.\nMinni fa nascondere a casa sua Orazio Cavezza, Clarabella e tutti gli altri amici di Topolino per organizzare una festa a sorpresa per il compleanno del fidanzato. Quando questi arriva, tutti escono dai nascondigli, urlano \"Sorpresa!\" e gli cantano \"Tanti auguri\". Arriva il cuoco con la torta, ma Topolino soffia talmente forte sulle candeline che essa finisce tutta in faccia al cuoco. Minni regala a Topolino un pianoforte, e i due si mettono a suonare e cantare \"I Can't Give You Anything but Love, Baby\". Poi tutti si mettono a ballare, e infine Topolino suona lo xilofono accompagnato da Minni al pianoforte. Inizialmente Topolino se la cava bene, ma lo xilofono si ribella e, nella colluttazione che ne segue, gli fa finire in testa una boccia piena d'acqua.\nDistribuzione.\nEdizione italiana.\nEsistono due edizioni italiane del corto. In DVD \u00e8 stata inclusa l'edizione originale, senza doppiaggio italiano. Quella trasmessa in TV \u00e8 invece doppiata in italiano, colorata al computer e presenta dei nuovi titoli di testa e di coda.\nEdizioni home video.\nDVD.\nIl cortometraggio \u00e8 incluso nel DVD \"Walt Disney Treasures: Topolino in bianco e nero\", senza il doppiaggio italiano."}
{"id": "4208768", "revid": "729019", "url": "https://it.wikipedia.org/wiki?curid=4208768", "title": "Serie B (hockey su pista)", "text": "La Serie B \u00e8 il torneo di terzo livello del campionato italiano di hockey su pista.\nFormula.\nAl campionato prendono parte un numero variabile di squadre divise generalmente in cinque/sei gironi territoriali .\nStagione regolare.\nLa prima fase (\"stagione regolare\") si svolge secondo la formula del \"girone all'italiana\": ogni formazione affronta tutte le altre del proprio girone due volte, una presso la propria pista (\"partita in casa\"), una presso la pista avversa (\"partita in trasferta\"). Vengono assegnati tre punti alla squadra che vince una partita, un punto a ciascuna squadra in caso di pareggio e zero alla squadra sconfitta. La classifica viene stilata in base ai punti conseguiti complessivamente; in caso di parit\u00e0 tra due o pi\u00f9 squadre, le posizioni in graduatoria vengono determinate prendendo in considerazione i seguenti criteri discriminanti, elencati in ordine di importanza:\nFinal Eight promozione.\nLe prime classificate della stagione regolare disputano le Final Eight promozione. La societ\u00e0 vincitrice e la squadra finalista sono promosse in Serie A2 nella stagione successiva."}
{"id": "4208773", "revid": "1543377", "url": "https://it.wikipedia.org/wiki?curid=4208773", "title": "Iowa Chops", "text": "Gli Iowa Chops sono stati una squadra di hockey su ghiaccio dell'American Hockey League con sede nella citt\u00e0 di Des Moines, nello stato dell'Iowa. Nati nel 2005 e sciolti nel 2009, nel corso degli anni sono stati affiliati alle franchigie dei Dallas Stars e degli Anaheim Ducks. Dal 2005 al 2008 sono stati noti con il nome di Iowa Stars.\nStoria.\nI Chops furono fondati da Howard Baldwin e Bob Schlegel, dopo aver rilevato la franchigia dormiente dei Louisville Panthers dismessa dal 2002. In origine la squadra assunse la denominazione di Iowa Stars, la stessa assunta nella stagione 1969-70 da una formazione della Central Hockey League. Ebbero un contratto di affiliazione per cinque stagioni con i Dallas Stars e di una stagione con gli Edmonton Oilers.\nNel febbraio 2008 i Dallas Stars annunciarono l'intenzione di creare una nuova squadra affiliata a partire dal 2009, i futuri Texas Stars, nella citt\u00e0 di Cedar Park, nello stato del Texas. Dopo la stagione 2007-2008 i Dallas Stars lasciarono la formazione dell'Iowa e furono sostituiti dagli Anaheim Ducks come nuova franchigia di riferimento. Per l'occasione furono modificati il nome, Iowa Chops, il logo e i colori delle divise.\nDopo una sola stagione trascorsa la AHL dovette sospendere le attivit\u00e0 della squadra per mancati pagamenti da parte dei Chops nei confronti dei Ducks. Dopo alcuni mesi di speculazioni riguardo al futuro della franchigia, la AHL annunci\u00f2 il 4 maggio 2010 l'acquisizione dei Chops da parte dei Texas Stars.\nAffiliazioni.\nNel corso della loro storia gli Iowa Stars e gli Iowa Chops sono stati affiliati alle seguenti franchigie della National Hockey League:"}
{"id": "4208774", "revid": "263989", "url": "https://it.wikipedia.org/wiki?curid=4208774", "title": "Iowa Stars", "text": ""}
{"id": "4208776", "revid": "122246", "url": "https://it.wikipedia.org/wiki?curid=4208776", "title": "K\u014ddai-ji", "text": "Il o pi\u00f9 formalmente , ma anche conosciuto come \"Kodaijusho-zenji\" \u00e8 un tempio buddhista della scuola Rinzai-sh\u016b del Buddismo Zen, situato a Higashiyama-ku, Kyoto, in Giappone.\nStoria.\nIl tempio venne fondato nel 1606 dalla vedova di Toyotomi Hideyoshi, Nene che aveva preso il nome di \"K\u014ddai-in\", in omaggio al defunto marito. La costruzione venne poi finanziata dal Tokugawa Ieyasu. Nel 1624 Sanko Joeki, abate del tempio Kenninji venne designato come religioso fondatore e il tempio divenne parte del Kenninji. Dopo aver subito una serie di incendi nel 1789 sopravvivevano alcune parti degli edifici originari: Otama-ya, Kaisan-do, Kangetsu-dai, Kasa-tei e Shigure-tei che permangono oggi ben conservati.\nIl tempio.\nIl tempio \u00e8 diviso in diversi edifici:\nLa principale opera del tempio \u00e8 una statua di Shaka.\nIl tempio possiede un certo numero di oggetti desegnati come importanti beni culturali. Tra questi l'entrata principale e la Sala dello Spirito, conosciute per l'uso del maki-e (la laccatura a foglia d'oro su fondo nero) e per questo l'edificio \u00e8 soprannominato \"Tempio del \"maki-e\"\". Possiede inoltre una collezione di dipinti, di cui uno di Hideyoshi, di tessuti, e una campana di bronzo su cui \u00e8 iscritta la data 1606.\nNei pressi del complesso religioso sorge il Museo d'arte Sh\u014d, un piccolo museo che raccoglie al suo interno parte del patrimonio artistico del tempio."}
{"id": "4208778", "revid": "212348", "url": "https://it.wikipedia.org/wiki?curid=4208778", "title": "Rick White", "text": "Biografia.\nNato nello Stato dell'Indiana, White studi\u00f2 all'Universit\u00e0 di Parigi e ottenne una laurea in legge dalla Georgetown University. Dopo aver lavorato come avvocato per diversi anni, White si dedic\u00f2 alla politica e ader\u00ec al Partito Repubblicano.\nNel 1994 si candid\u00f2 alla Camera dei Rappresentanti e riusc\u00ec a vincere le elezioni sconfiggendo la deputata democratica in carica Maria Cantwell, che pochi anni dopo fu eletta senatrice. White fu riconfermato per un secondo mandato nel 1996, ma due anni dopo perse la rielezione contro Jay Inslee e dovette abbandonare il Congresso.\nPer qualche tempo svolse la professione di lobbista e alcuni anni dopo venne diffusa la notizia che White aveva perso la licenza di avvocato per mancato pagamento delle tasse; tuttora non pratica pi\u00f9 la professione."}
{"id": "4208782", "revid": "110157", "url": "https://it.wikipedia.org/wiki?curid=4208782", "title": "Baliny", "text": "Baliny (in tedesco \"Ballin\") \u00e8 un comune ceco di 123 abitanti situato nel distretto di \u017d\u010f\u00e1r nad S\u00e1zavou, nella regione di Vyso\u010dina.\nStoria.\nLa prima menzione scritta del villaggio risale al 1358."}
{"id": "4208783", "revid": "158913", "url": "https://it.wikipedia.org/wiki?curid=4208783", "title": "Apocalypse Zero", "text": ""}
{"id": "4208789", "revid": "481666", "url": "https://it.wikipedia.org/wiki?curid=4208789", "title": "Sidney A. Franklin", "text": ""}
{"id": "4208791", "revid": "1573940", "url": "https://it.wikipedia.org/wiki?curid=4208791", "title": "Esquiva Falc\u00e3o Florentino", "text": "Biografia.\nEsquiva Falc\u00e3o Florentino \u00e8 fratello di Yamaguchi Falc\u00e3o Florentino, pugile della categoria dei pesi mediomassimi, e figlio di Adegard C\u00e2mara Florentino, conosciuto come Touro Moreno, pugile negli anni sessanta.\nCarriera pugilistica.\nEsquiva Falc\u00e3o Florentino ha partecipato ad una edizione dei giochi olimpici (Londra 2012), una dei mondiali (Baku 2011) e una dei giochi sudamericani (Medell\u00edn 2010).\nPrincipali incontri disputati.\n\"Statistiche aggiornate al 24 settembre 2012.\""}
{"id": "4208792", "revid": "665277", "url": "https://it.wikipedia.org/wiki?curid=4208792", "title": "U Papun", "text": ""}
{"id": "4208802", "revid": "110157", "url": "https://it.wikipedia.org/wiki?curid=4208802", "title": "Isolante minerale a base vetro riciclato", "text": "L'isolante minerale a base vetro riciclato si ottiene grazie ad un particolare processo produttivo da materie prime naturali e riciclate. Si trova soprattutto sotto forma di pannelli e feltri ed \u00e8 riciclabile al 100%.\nMetodi di produzione.\nLa tecnologia produttiva tramite la quale si realizzano i prodotti in isolante minerale a base vetro riciclato \u00e8 all'avanguardia e prevede un processo fortemente automatizzato con un severo controllo di qualit\u00e0 sulle materie prime, sia in fase di produzione sia sul prodotto finito.\nLo schema produttivo si pu\u00f2 cos\u00ec sintetizzare:\nPropriet\u00e0.\nL'evoluzione del processo produttivo dell'isolante minerale a base vetro riciclato ha portato alla nascita di una nuova generazione di prodotti isolanti che presentano le seguenti caratteristiche:\nUsi.\nI prodotti in isolante minerale a base vetro riciclato trovano applicazione in molteplici settori quali ad esempio l'edilizia, l'industria, i trasporti e anche in settori speciali.\nEcosostenibilit\u00e0.\nMolti prodotti in isolante minerale a base vetro riciclato sono certificati secondo la metodologia LCA (\"Life Cycle Assessment\").\nQuesto sistema di verifica garantisce che il prodotto rispetti, oltre alle caratteristiche tecniche proprie di un materiale isolante, le seguenti caratteristiche:\nLo smaltimento dell'isolante minerale a base vetro riciclato pu\u00f2 avvenire in discarica per rifiuti non pericolosi (art. 6 del D.M. 27/09/2010)\nSalubrit\u00e0.\nL'isolante minerale a base vetro riciclato rientra nei parametri stabiliti dalla nota Q della direttiva europea 97/69/CE in quanto soddisfa i criteri di biosolubilit\u00e0 da essa stabiliti, pertanto risulta classificata come sostanza non cancerogena.\nLe ricerche condotte fin dal 1950 per verificare l'effetto, sull'organismo umano, di alcuni isolanti a base minerale, tra i quali quello a base vetro riciclato, non hanno dimostrato alcun effetto diretto sulla salute. Questi studi hanno coinvolto autorevoli enti Europei ed Internazionali, tra cui la l'Agenzia internazionale per la ricerca sul cancro (IARC), organismo dell'Organizzazione Mondiale della Sanit\u00e0 (OMS).\nCosto/prestazioni.\nLa direttiva europea 2010/31/CE e il suo regolamento delegato 244/2012 riguardano il rendimento energetico nell'edilizia, in particolare uno degli obiettivi della direttiva \u00e8 quello di prescrivere \u201cnuovi requisiti minimi di prestazione energetica al fine di raggiungere livelli ottimali in funzione dei costi\u201d. L'obiettivo \u00e8 quello di non separare, nella scelta delle soluzioni, l'aspetto prestazionale da quello economico. Nel campo dell'isolamento questo si traduce, in primo luogo, nella scelta dell'isolante con un ottimo rapporto costo-prestazione e, in seguito, nella determinazione del suo spessore economicamente ottimale. L'isolante minerale a base vetro riciclato offre valori economicamente ottimali grazie anche alla sua valenza termica ed acustica.\nPer quanto riguarda l'isolamento termico il rapporto costo prestazioni q di un materiale isolante \u00e8 dato dal costo della sua unit\u00e0 di resistenza termica (\u20ac/1 R) dato da:\nq = m * \u03bb\ncon m (\u20ac/m3) costo a metro cubo e \u03bb conduttivit\u00e0 termica utile (W/mK) dell'isolante.\nIn sintesi dunque, un isolante termico \u00e8 tanto pi\u00f9 efficiente quanto pi\u00f9 \u00e8 contenuto sia il suo costo a metro cubo m sia il valore della sua conduttivit\u00e0 termica \u03bb utile.\nPer la difesa dei rumori sia esterni sia interni agli edifici sono necessari materiali, componenti e sistemi costruttivi in grado di fornire la necessaria difesa contro la propagazione del suono. Anche sotto l'aspetto acustico \u00e8 possibile effettuare una scelta tra i vari isolanti basata ad esempio su costo, espresso in \u20ac/dB di attenuazione, ottenibile nella difesa dai i rumori aerei con un determinato isolante acustico. Lo stesso tipo di valutazione del rapporto costo benefici pu\u00f2 essere fatto anche per quanto riguarda l'isolamento dei rumori di calpestio e l'assorbimento acustico."}
{"id": "4208806", "revid": "1775883", "url": "https://it.wikipedia.org/wiki?curid=4208806", "title": "Live While We're Young", "text": "Live While We're Young \u00e8 un singolo della boyband anglo-irlandese One Direction estratto come primo singolo dal loro secondo album di studio \"Take Me Home\".\nSi tratta di un brano uptempo di genere bubblegum pop con elementi di musica rock, armonie vocali, battiti di mani, riff di chitarra elettrica prominenti e sintetizzatori. Il ritornello \u00e8 accompagnato da cori stile stadio.\n\"Live While We're Young\" raggiunse la posizione numero 1 delle classifiche in Irlanda (per la seconda volta dopo \"What Makes You Beautiful\") e in Nuova Zelanda (per la prima volta). Negli Stati Uniti, \"Live While We're Young\" debutt\u00f2 alla posizione numero 3 della \"Billboard\" Hot 100, il secondo debutto pi\u00f9 alto per un artista britannico dopo \"Candle in the Wind 1997\" di Elton John. Furono inoltre le vendite in una singola settimana pi\u00f9 alte per qualunque artista non statunitense.\nIl video del brano ha ottenuto la certificazione Vevo."}
{"id": "4208820", "revid": "767487", "url": "https://it.wikipedia.org/wiki?curid=4208820", "title": "Viola Savoy", "text": "Fu, a quindici anni, una delle prime interpreti sullo schermo del personaggio di Alice nel film del 1915 \"Alice in Wonderland\". Oltre ad Alice e \"The Spendthrift\", del 1915, non si conoscono altri film dell'attrice."}
{"id": "4208821", "revid": "52759013", "url": "https://it.wikipedia.org/wiki?curid=4208821", "title": "Berardo Filangieri di Candida Gonzaga", "text": ""}
{"id": "4208822", "revid": "52759041", "url": "https://it.wikipedia.org/wiki?curid=4208822", "title": "James Kern Kyser", "text": ""}
{"id": "4208826", "revid": "767487", "url": "https://it.wikipedia.org/wiki?curid=4208826", "title": "John Payne (martire)", "text": "Biografia.\nProtestante, si convert\u00ec al cattolicesimo e divent\u00f2 prete nel 1576.\nNell'Essex venne arrestato una prima volta nel 1577 e poi ancora nel 1581. Venne martirizzato a Chelmsford nel 1582.\nCulto.\nMartirologio Romano: \"A Chelmsford in Inghilterra, san Giovanni Payne, sacerdote e martire, che, durante il regno di Elisabetta I, sotto la falsa accusa di tradimento pat\u00ec il supplizio del patibolo\"."}
{"id": "4208827", "revid": "6923", "url": "https://it.wikipedia.org/wiki?curid=4208827", "title": "Adolphe K\u00e9gresse", "text": "Celebre progettista meccanico, invent\u00f2 il veicolo semicingolato.\nBiografia.\nDopo essersi brillantemente diplomato alla scuola tecnica di Montb\u00e9liard, nel 1905 K\u00e9gresse era emigrato in Russia per assumere l'incarico di direttore del parco macchine imperiale di San Pietroburgo, dello zar Nicola II.\nNei primi anni dieci, aveva iniziato a studiare un sistema per consentire gli spostamenti in automobile alla famiglia reale nelle difficili condizioni dovute al rigido inverno russo, giungendo a realizzare una prototipo di autovettura, la cui trazione era assicurata da un sistema di cingoli di sua ideazione, di fatto inventando il veicolo semicingolato.\nSi trattava di una lussuosa Delaunay-Belleville torpedo con le ruote anteriori direzionali carenate da una paratia a forma di sci e con il retrotreno costituito da un sistema di cingoli con sospensioni incorporate, che consentivano all'automezzo di muoversi anche su terreni fortemente innevati.\nVisti i risultati, K\u00e9gresse deposit\u00f2 il brevetto a Ginevra, nel 1913, e appront\u00f2 anche veicoli militari per il trasporto delle truppe su autotelai Mercedes, ambulanze su autotelai Packard e autoblindo su autotelai Austin-Putilov. Le ambulanze e le autoblindo cingolate non poterono essere consegnate all'esercito russo, ma furono requisite dai bolscevichi, subito dopo lo scoppio della rivoluzione d'ottobre.\nK\u00e9gresse scamp\u00f2 a malapena dalla furia della rivoluzione, prima fuggendo in Finlandia, per poi rientrare in Patria, dopo aver dovuto abbandonare ogni suo avere in Russia. Al fine di trovare occupazione contatt\u00f2 l'ingegnere Jacques D'H\u00e9ricourt, suo amico d'infanzia e direttore della fabbrica d'ingranaggi della Citro\u00ebn, al quale ebbe modo di illustrare la sua invenzione.\nIn poche settimane di lavoro, nella pi\u00f9 totale segretezza, i due ingegneri approntarono tre prototipi di veicolo semicingolato, su autotelai \"Type A\", allo scopo di sottoporli al giudizio di Andr\u00e9 Citro\u00ebn.\nIl vulcanico industriale, proprietario dell'omonima casa automobilistica, riconobbe subito le potenzialit\u00e0 dell'invenzione di K\u00e9gresse, soprattutto nell'ottica dell'impiego militare, e decise di avvalersi del progettista. Affiancato da Jaques Hinstin, gi\u00e0 fondatore della casa automobilistica Hinstin, K\u00e9gresse affin\u00f2 il suo sistema di trazione a cingoli, realizzando le \"Citro\u00ebn-K\u00e9gresse Autochenille\" che furono protagoniste delle spedizioni scientifiche, Croisi\u00e8re noire, Croisi\u00e8re jaune e Croisi\u00e8re blanche, rispettivamente svolte in Africa, Asia e America del nord.\nA met\u00e0 degli anni trenta, dopo aver rifiutato un'allettante offerta del Governo Russo, K\u00e9gresse riprese la sua attivit\u00e0 di inventore autonomo, ideando il cambio automatico a doppia frizione \"AutoServe\" e, in seguito, un minuscolo mezzo corazzato a trazione elettrica, filoguidato.\nIl prototipo di quel veicolo bellico fu requisito dagli occupanti tedeschi, nel 1940, durante la Campagna di Francia e diede vita alla serie Goliath, prodotta dalla Borgward per la Wehrmacht."}
{"id": "4208834", "revid": "1529788", "url": "https://it.wikipedia.org/wiki?curid=4208834", "title": "Terremoto del Per\u00f9", "text": "Terremoto del Per\u00f9 pu\u00f2 riferirsi a diversi eventi sismici avvenuti in per\u00f9:"}
{"id": "4208835", "revid": "4175", "url": "https://it.wikipedia.org/wiki?curid=4208835", "title": "Oceania Judo Union", "text": "La Oceania Judo Union (OJU) \u00e8 la federazione internazionale che regola il J\u016bd\u014d a livello dell'Oceania. L'attuale presidente \u00e8 Lennie Niit.\nStoria.\nLa federazione nasce nel 1954, solo nel 1965 si svolge il primo campionato continentale di judo ad Auckland in Nuova Zelanda. Nel 2009 organizza i campionati mondiali. La OJU \u00e8 composta da 20 federazioni nazionali."}
{"id": "4208838", "revid": "767487", "url": "https://it.wikipedia.org/wiki?curid=4208838", "title": "Locomotiva FS 474", "text": "La locomotiva gruppo 474 era una locomotiva a vapore delle Ferrovie dello Stato acquisita in conto riparazioni di guerra, nel 1919, in seguito al Trattato di Versailles.\nIl gruppo 474 era composto di un solo esemplare.\nStoria.\nCostruito da Hartman nel 1918, l'esemplare pervenuto alle FS, ex classe XI HV delle K\u00f6niglich S\u00e4chsische Staatseisenbahnen (Ferrovie Reali della Sassonia) era quasi nuovo di fabbrica. Faceva parte del gruppo di macchine (S\u00e4chsische XI HV) che nelle Deutsche Reichsbahn furono classificate nel gruppo 57.2. La numerazione di origine della macchina pervenuta in Italia era N\u00b0 894 e fu classificata come 474.001. La macchina fu ritirata dal servizio gi\u00e0 nei primi anni trenta per difficolt\u00e0 di reperimento di ricambi. Le necessit\u00e0 belliche del secondo conflitto mondiale ne causarono la rimessa in servizio: fu utilizzata a Bussoleno per le spinte fino al tunnel del Frejus. Fu definitivamente ritirata dal servizio e radiata nel 1948.\nSecondo certa letteratura tedesca, vi sarebbero stati altri cinque (o forse sei) esemplari giunti in Italia e classificati 474.002-006 (o 007). Sarebbero state macchine della ex classe XI V delle K\u00f6niglich S\u00e4chsische Staatseisenbahnen, ed avrebbero avuto i numeri 804, 813, 816, 833 e 845. Tuttavia questa indicazione pare confutata dal fatto che la macchina N\u00b0 816 (che secondo le fonti tedesche sarebbe divenuta la 474.004) sia stata forza presso le C\u0103ile Ferate Rom\u00e2ne (Ferrovie Rumene), e che probabilmente non sia mai giunta in Italia. Probabilmente uguale fu la sorte delle altre quattro, visto che le fonti italiane concordano nell'indicare la presenza della sola 474.001 nel parco FS.\nCaratteristiche.\nLa macchina aveva lo stesso rodiggio delle G10 prussiane inquadrate nel gruppo 473, ma rispetto a queste era pi\u00f9 potente. Era provvista di un preriscaldatore dell'acqua ed aveva un motore bicilindrico a doppia espansione. "}
{"id": "4208841", "revid": "1603714", "url": "https://it.wikipedia.org/wiki?curid=4208841", "title": "Ceramica pseudocalcidese", "text": "Con il termine pseudocalcidese si indicano due gruppi ceramici a figure nere della seconda met\u00e0 del VI secolo a.C. che Andreas Rumpf ha distinto dalla ceramica \"calcidese\" propriamente detta, dalla quale sono tuttavia fortemente influenzati; l'analisi delle argille ha confermato l'affinit\u00e0 tra i due gruppi e la loro distinzione da quest'ultima. Si tratta del \"Gruppo dell'anfora di Memnon\" (l'anfora eponima di questo gruppo era scomparsa per un lungo periodo ed \u00e8 riapparsa sul mercato antiquario) e del \"Gruppo dell'anfora di Polifemo\". Come per la ceramica \"calcidese\" il luogo di produzione \u00e8 sconosciuto; esemplari di questi gruppi sono stati trovati in Etruria e pi\u00f9 raramente nel sud Italia e in Sicilia; \u00e8 stato proposto che siano opera di ceramisti di origine ionica insulare attivi in Etruria e impegnati nella concorrenza alla pi\u00f9 diffusa produzione \"calcidese\", riunendo elementi stilistici di differente provenienza (Fulvio Canciani), ma pi\u00f9 di recente \u00e8 stato proposto (Mario Iozzo) che i due gruppi - che per concezione generale, per stile e in definitiva persino per la tecnica non possono essere troppo distinti dai vasi \"calcidesi\" - siano semplicemente il prodotto di un'altra bottega, attiva nel medesimo ambiente culturale, ma che attingeva a banchi di argilla non molto distanti da quelli che rifornivano la prima.\nIl \"Gruppo di Polifemo\" \u00e8 il pi\u00f9 numeroso, con circa 60 vasi attribuiti, e il pi\u00f9 antico, datato al momento centrale della produzione \"calcidese\", tra il 540 a.C. e il 520 a.C.; il \"Gruppo di Memnon\" comprende dodici esemplari o poco pi\u00f9, \u00e8 databile agli anni 530-520 a.C. e presenta, sull'anfora eponima, iscrizioni in alfabeto ionico. Alcuni elementi stilistici di enntrambi i gruppi richiamano la bottega del pittore Lydos."}
{"id": "4208844", "revid": "466539", "url": "https://it.wikipedia.org/wiki?curid=4208844", "title": "Premi e riconoscimenti di Glenn Close", "text": "Questa \u00e8 la lista dei principali premi e riconoscimenti dell'attrice Glenn Close."}
{"id": "4208847", "revid": "184755", "url": "https://it.wikipedia.org/wiki?curid=4208847", "title": "Enciclopedia delle matematiche elementari e complementi", "text": "L'Enciclopedia delle matematiche elementari e complementi \u00e8 un'opera enciclopedica di matematica pubblicata a Milano, in sette volumi, dall'editore Hoepli, fra il 1930 e il 1951. Per estensione, \u00e8 la maggiore enciclopedia di matematica pubblicata in Italia.\nL'opera.\n\"Elementare\", nell'accezione intesa nel titolo, non deve portare a fraintendimenti: si tratta piuttosto di un'opera che sistematicamente espone (in 63 articoli pi\u00f9 un'appendice), con notevole profondit\u00e0 e completezza, pressoch\u00e9 tutti i capitoli della matematica e le sue principali applicazioni, i cui contenuti sono sinteticamente trattati a partire dai loro fondamenti e metodi, le principali tematiche con le connesse problematiche, le origini storiche e le relative fonti, fino allo stato dell'arte al momento in cui l'opera fu redatta. Ogni articolo, oltre ad affrontare \u2013 laddove possibile \u2013 le inerenti questioni storiche e didattiche, \u00e8 poi corredato di una quanto mai ricca, comprensiva e vasta bibliografia.\nIl primo volume, in due parti, tratta dei fondamenti della matematica, dell'aritmetica e dell'analisi matematica, il secondo, in due parti, \u00e8 rivolto alla geometria, mentre il terzo, in tre parti, riguarda la matematica applicata, la fisica, la storia e la didattica (cfr. la sezione Piano dell'opera). \nCome si evince dalla \"Prefazione\" alla I edizione, scritta dai curatori Luigi Berzolari, Giulio Vivanti e Duilio Gigli nel giugno del 1929, l'opera \u00e8 il frutto della proposta avanzata, per la prima volta nel 1909, da Roberto Bonola in seno alla Sezione Lombarda della Societ\u00e0 Mathesis, che l'approv\u00f2, affidandone quindi l'attuazione a una commissione inizialmente formata da Berzolari, quale presidente, e da altri tre componenti, fra cui Bonola medesimo. Nello stesso anno, si tracci\u00f2 un primo piano dell'opera, delineante gli scopi, le materie e gli indirizzi dell'enciclopedia.\nL'editore \"Ulrico Hoepli\" non esit\u00f2 ad accettare subito l'incarico della pubblicazione dell'opera, il cui progetto incontr\u00f2 favore anche all'estero, al punto che era stata pure prevista la pubblicazione di una parallela edizione tedesca. La commissione, intanto, aveva gi\u00e0 ricevuta la disponibilit\u00e0 di molti studiosi e ricercatori italiani quali incaricati della redazione di ciascun capitolo, tant'\u00e8 che gi\u00e0 il primo volume, assieme a parte del secondo, erano pronti per la pubblicazione gi\u00e0 pochi anni dopo, senonch\u00e9, la prematura morte del Bonola, lo scoppio della guerra e la relativa congiuntura, bloccarono il prosieguo dell'opera, che riprese vita solo verso la fine degli anni '20, con una nuova commissione formata, oltre che da Berzolari, da Vivanti e Gigli, la quale dovette ricostituire il gruppo di collaboratori.\nAlla realizzazione complessiva dell'opera contribuiranno ben 52 collaboratori italiani, fra docenti, studiosi e ricercatori, tutti di riconosciuto valore, coordinati perlopi\u00f9 da Berzolari, molti dei quali forniranno contributi ampi ed originali per l'epoca, pubblicati per la prima volta proprio in quest'opera. In particolare, molti dei suoi capitoli raccoglieranno contenuti e risultati esposti per la prima volta in forma sistematica, organica e unitaria, raccordati agli altri ambiti e contenuti disciplinari presenti nella stessa opera o altrove secondo opportuni rimandi bibliografici.\nL'opera, nonostante l'et\u00e0, \u00e8 tuttora di grande rilevanza, soprattutto storico-bibliografica, nonch\u00e9 pedagogica. Ad esempio, il metodo didattico prospettato da Luigi Brusotti nel capitolo \"Questioni didattiche\" (del Volume III, Parte 2\u00aa), definito come \"euristico, attivo, dinamico\", \u00e8 stato raccomandato dall'Universit\u00e0 degli Studi Roma Tre per un corretto insegnamento della matematica. Particolarmente ampio \u00e8 il terzo volume, in entrambe le sue due parti, dedicato alle applicazioni.\nLa prima edizione dell'opera risale al periodo compreso fra il 1930 (Volume I, Parte 1\u00aa) e il 1951 (Volume III, Parte 3\u00aa), e ha visto pi\u00f9 ristampe anastatiche, l'ultima del 1979.\nEdizioni.\nL'opera \u00e8 stata pubblicata in tempi successivi. \nLa parte prima del volume I, usc\u00ec nel 1930, la seconda parte nel 1932, entrambe a cura di Berzolari, Vivanti e Gigli. Gli argomenti trattati (in 20 capitoli, di complessive 1.060 pagine, scritti da 13 autori) riguardano l'aritmetica, il calcolo numerico, l'algebra, l'analisi matematica.\nLa prima parte del volume II, usc\u00ec nel 1937, la seconda parte nel 1938, entrambe a cura di Berzolari e Vivanti. Gli argomenti trattati (in 19 capitoli, di complessive 1.206 pagine, scritti da 16 autori) vertono sulla geometria. \nLa prima parte del volume III, usc\u00ec nel 1947, la seconda parte nel 1950, la terza parte nel 1951, le prime due curate dal Berzolari, la terza da Corrado Gini e Giuseppe Pompilj. Gli argomenti trattati (in 24 capitoli pi\u00f9 un'appendice, di complessive 2.216 pagine, scritti da 23 autori) riguardano la fisica, la matematica applicata, la storia della matematica e della fisica, la didattica."}
{"id": "4208853", "revid": "287204", "url": "https://it.wikipedia.org/wiki?curid=4208853", "title": "Pete Travis", "text": "Biografia.\nPrima di diventare un regista, Pete Travis era un assistente sociale. Dopo aver preso una laurea in produzione cinematografica, Travis compra i diritti cinematografici di \"Faith\", romanzo di Nick Hornby, per 12.000 sterline; con l'aiuto di un produttore che investe sul progetto, il cortometraggio calcistico viene presentato al London Film Festival l'11 novembre 1997. In un'intervista al The Guardian Travis dichiara: \u00abCredo che il segreto per fare un buon film sul calcio \u00e8 il non avere il calcio in esso. Il calcio \u00e8 la passione dei suoi sostenitori, e non si pu\u00f2 presentare solo mostrando 11 ragazzi in campo. \"Faith\" rappresenta pi\u00f9 lo spirito del calcio che lo sport stesso.\u00bb\nTravis si interessa di cinema e film in tarda et\u00e0, ispirato da Alan Clarke, Costa-Gavras e Frank Capra. Il suo secondo cortometraggio \u00e8 \"Bill's New Frock\" del 1998, lavoro ispirato all'omonimo romanzo di Anne Fine, che vince il premio ScreenScene Award all'Atlantic Film Festival. Grazie ai suoi primi due lavori, Travis ottiene l'opportunit\u00e0 di dirigere episodi di serie tv come \"Metropolitan Police\", \"Home Farm Twins\", \"Cold Feet\", \"Other People's Children\" e \"The Jury\", per un periodo che va dal 1997 al 2002.\nNel 2003 viene chiamato a dirigere la miniserie televisiva \"Henry VIII\", sceneggiata da Peter Morgan, con attori del calibro di Ray Winstone, Joss Ackland e Mark Strong. Sempre nello stesso anno viene chiamato da Paul Greengrass, dopo aver visto i suoi contributi in \"The Jury\" ed \"Henry VIII\", per dirigere il film per la Tv \"Omagh\", sceneggiato dallo stesso Greengrass, che racconta la storia dell'attentato terroristico di Omagh nel 1998. Grazie a questo film Travis vince il Discovery Award al miglior regista esordiente ed il \"Best Single Drama\", condiviso coi produttori.\nIl suo primo vero film arriva nel 2008, quando esce \"Prospettive di un delitto\". Nel 2009 arriva il secondo film, \"Endgame\", che narra la fine dell'Apartheid in Sudafrica. Il film viene proiettato in anteprima mondiale al Sundance Film Festival. Nel 2010 firma per dirigere il film \"Dredd - Il giudice dell'apocalisse\", che esce nei cinema nel 2012."}
{"id": "4208856", "revid": "52759711", "url": "https://it.wikipedia.org/wiki?curid=4208856", "title": "Rep\u00fablica del Per\u00fa", "text": ""}
{"id": "4208861", "revid": "339392", "url": "https://it.wikipedia.org/wiki?curid=4208861", "title": "Trentola", "text": ""}
{"id": "4208866", "revid": "76963", "url": "https://it.wikipedia.org/wiki?curid=4208866", "title": "Todd Cahoon", "text": "Biografia.\nHa iniziato la sua carriera come Jack Porter, protagonista nella serie TV \"Watch Over Me\" girata nel 2006-2007. Ha fatto apparizioni precedenti in \"\", \"Senza traccia\" e \"Streghe\"."}
{"id": "4208871", "revid": "184755", "url": "https://it.wikipedia.org/wiki?curid=4208871", "title": "Enciclopedia delle Matematiche Elementari e Complementi", "text": ""}
{"id": "4208881", "revid": "958185", "url": "https://it.wikipedia.org/wiki?curid=4208881", "title": "Marshall Sahlins", "text": "Nei suoi studi pi\u00f9 recenti Sahlins cerc\u00f2 di dimostrare come le societ\u00e0 primitive si siano adattate alla modernit\u00e0 occidentale, una volta avvenuto l'incontro tra le due civilt\u00e0.\nDal 2001 diresse la casa editrice Prickly Paradigm.\nCarriera accademica.\nStudi\u00f2 all'Universit\u00e0 del Michigan diventando allievo di Leslie White e consegu\u00ec il suo Ph.D. alla Columbia University nel 1954; fu qui che venne influenzato dalle teorie del suo professore Karl Polanyi e Julian Steward. Divenuto professore all'Universit\u00e0 del Michigan, negli anni Sessanta espresse il proprio impegno politico protestando contro la Guerra del Vietnam: nel 1968 firm\u00f2 la 'Writers and Editors War Tax Protest', un documento che contestava di pagare le tasse in segno di protesta contro la guerra del Vietnam. \nNel biennio 1967 - 1968 soggiorn\u00f2 a Parigi, dove conobbe l'antropologia francese, diventando grande estimatore soprattutto di Claude L\u00e9vi-Strauss, e ricevendo stimoli intellettuali anche da Lucien L\u00e9vy-Bruhl, Roger Bastide e Georges Balandier.\nNel 1973 si trasfer\u00ec all'Universit\u00e0 di Chicago, dove poi ricopr\u00ec la carica di 'Charles F. Grey Distinguished Service Professor Emeritus of Anthropology and of Social Sciences' . Fu inoltre insignito del titolo di dottore honoris causa all'Universit\u00e0 Paris X Nanterre nel 1999 e all'Universit\u00e0 Paris Descartes-Sorbonne nel 2011.\nStudi.\nI lavori di Sahlins rientrano nell'ambito dell'antropologia semantica di Clifford Geertz, \u00e8 maggiormente noto per il suo tentativo di dimostrare la sintesi tra storicit\u00e0 e struttura culturale: gli eventi e le azioni dei soggetti storici sono interpretate secondo modelli culturali, ma questi stessi modelli si modificano nel corso del tempo e in relazione a determinati eventi (spesso di rottura). Anche se il suo campo d'indagine \u00e8 l'intero Pacifico, Sahlins ha sviluppato le proprie ricerche soprattutto nelle Figi e nelle Hawaii.\nI suoi primi lavori criticano l'idea dell'homo economicus e vogliono dimostrare come un sistema economico si adatti a particolari circostanze culturali. \u00c8 ugualmente critico nei confronti della sociobiologia.\nNel libro \"Evolution and Culture\" (1960) tratta dell'evoluzione culturale e del neoevoluzionismo. Divide l'evoluzione delle societ\u00e0 in 'generale' e 'specifica'. L'evoluzione 'generale' \u00e8 la tendenza dei sistemi sociali e culturali ad aumentare di complessit\u00e0, organizzazione e adattamento all'ambiente. Nello stesso tempo, considerato che le varie culture non sono isolate, esiste un rapporto d'interazione e diffusione delle conoscenze (come ad esempio le invenzioni tecnologiche). Un rapporto di questo tipo permette alle culture di evolversi in modi differenti, dal momento che diversi elementi vengono introdotti secondo diverse combinazioni e a diversi stadi evolutivi.\nCon la pubblicazione del saggio \"L'economia dell'et\u00e0 della pietra\" nel 1972, divenuto poi un classico dell'antropologia, sfata alcuni miti economici svilenti riferiti a societ\u00e0 diverse dalle capitalistiche, auspica la nascita della disciplina di antropologia economica o piuttosto come tiene a specificare di una \u00abeconomia antropologica\u00bb.\nDopo la pubblicazione di \"Culture and Practical Reason\" nel 1976, il suo interesse si sposta verso la ricerca di una relazione tra storia ed antropologia, studiando il modo in cui diverse culture (o modelli culturali) comprendono, narrano e fanno la storia.\nControversie.\nAlla fine degli anni Novanta Sahlins viene fortemente criticato da Gananath Obeyesekere, con cui si accende un dibattito che porter\u00e0 ad un duro scontro tra i due studiosi. La disputa tra i due s'incentra sull'incontro tra James Cook e gli indigeni hawaiani, avvenuto nel 1779. Per Sahlins gli hawaiani avrebbero riconosciuto in Cook il dio Lono, ed il suo assassinio avvenuto un anno dopo \u00e8 comprensibile solo attraverso questa identificazione: contrastando con le credenze tradizionali, Cook sarebbe ritornato per un guasto all'imbarcazione ed avrebbe cos\u00ec prodotto la necessit\u00e0 di uccidere Lono per rifondare l'ordine e la stabilit\u00e0 temporale del re (il ritorno inaspettato di Lono, nelle leggende, voleva dire scontro aperto e sconfitta con il capo). Il centro del dibattito si trova nella questione della razionalit\u00e0 degli indigeni: se diversa dagli europei (ma ugualmente valida) oppure simile (cio\u00e8 ugualmente \"razionale\").\nLa disputa tra i due porter\u00e0 ad una serie di pubblicazioni e contro-pubblicazioni, e suscita risposte da parte di altri storici, sociologi o antropologi, con prese di posizione per l'uno o per l'altro (come Robert Borofsky per Sahlins, o Keith Windschuttle per Obeyesekere.\nLa teoria di Sahlins sulla supposta vita felice, sana e vigorosa dei cacciatori-raccoglitori \u00e8 stata contestata da : Bird-David 1992; Kaplan 2000; Bogin 2011, che la ritengono basata su prove limitate, ovvero semplicistica non rispondente alla realt\u00e0"}
{"id": "4208883", "revid": "228587", "url": "https://it.wikipedia.org/wiki?curid=4208883", "title": "Maria Luisa Astaldi", "text": "Biografia.\nDi origine friulana, Maria Luisa Costantini, frequenta il liceo classico a Firenze, si laurea a Roma in Giurisprudenza e consegue a Firenze il diploma per l'insegnamento della lingua e letteratura inglese.\nNel 1923 sposa Sante Astaldi, titolare e fondatore della nota impresa Astaldi di costruzioni edilizie; seguir\u00e0 il marito in molti viaggi all'estero.\nRisiede tutta la vita a Roma; il suo salotto \u00e8 frequentato dai principali artisti e intellettuali dell'epoca.\nDurante l'occupazione nazista si rifugia a Cortina d'Ampezzo, che continuer\u00e0 a frequentare per il resto della vita, alternandola alla residenza romana. Anche a Cortina, il salotto di Maria Luisa Astaldi \u00e8 animato e frequentato da intellettuali e artisti.\nDal 1956 \u00e8 docente di lingua e letteratura inglese all'universit\u00e0 di Roma.\nAttenta e acuta collezionista d'arte, lascer\u00e0 nel 1983 la sua collezione di capolavori d'arte italiana del 900 (Collezione Maria Luisa e Sante Astaldi) ai Civici Musei di Udine. Anche altre propriet\u00e0 saranno donate per disposizione testamentaria ad altre istituzioni culturali; in particolare, la sua casa romana, assieme ad altri beni, sar\u00e0 donata all'Associazione Italia Nostra.\nLe opere di critica letteraria.\nIl primo testo di critica letteraria di Maria Luisa Astaldi \u00e8 \"Scrittrici d'America\", pubblicato nel 1930, una rassegna di scrittrici americane di poesia, narrativa e teatro.\nL'interesse per la letteratura inglese e americana rester\u00e0 una passione per tutta la sua vita, come dimostrano le molteplici opere di saggistica, da \"Clienti e parassiti anglosassoni\" del 1940, che vuole \"documentare gli indebitamenti della cultura anglosassone alla nostra cultura\", a \"Letture inglesi\" del 1953, raccolta di saggi su scrittori inglesi tra il Settecento e il Novecento e scrittori statunitensi contemporanei.\nI suoi saggi spaziano da William Blake a William Shakespeare, George Bernard Shaw, Virginia Woolf, Forster, James Joyce, Lawrence, Byron, Katherine Mansfield, Ezra Pound ecc.\nLa caratteristica delle sue opere saggistiche \u00e8 una forte caratterizzazione soggettiva: una selezione di testi e autori basata sul gusto personale, che utilizza sia documenti storici e biografie documentate che riflessioni critiche soggettive e rievocazioni narrative. Un tipo di critica letteraria \"anomalo\" rispetto al tradizionale trattato storico-critico tradizionale, che rende la Astaldi anche oggetto di critiche per giudizi soggettivi, ritenuti arbitrari e il taglio non strettamente documentaristico.\nQuesto tipo di approccio caratterizza anche le biografie: \"Tommaseo come era\" pubblicato nel 1966, \u00e8 una biografia che intende rappresentare i tratti critici, ma anche umani del personaggio, \"liberamente ricavata da documenti, arricchita di episodi che prendono l'avvio da qualche allusione del Diario, dell'epistolario o delle cronache dell'epoca\"; anche \"Tre inglesi pazzi\", pubblicata nel 1974, \u00e8 una biografia di Jonathan Swift, Ben Johnson e Beckford, ottenuta da libera rielaborazione di documenti e lettere; tra le opere della Astaldi pi\u00f9 ferocemente criticate: \"Manzoni ieri e oggi\", del 1971, che mirava a ridimensionare la figura di Alessandro Manzoni.\nOltre alla saggistica, Maria Luisa Astaldi \u00e8 stata anche traduttrice di opere di vari autori, tra cui le sorelle Bront\u00eb, Pearl S. Buck e B. Cummings.\nI romanzi.\nMaria Luisa Astaldi pubblica anche romanzi, sin dai primi tempi della sua attivit\u00e0 letteraria: \"Canta che ti passa\" (1931), \"La fatica di volersi bene\" (1933), \"Una ragazza cresce\" (1935, opera al centro di una vivace polemica perch\u00e9 accusata di antifascismo), \"Voci sull'altipiano\" (raccolta di novelle del 1943), \"La torre del diavolo\" (1948).\nL'attivit\u00e0 giornalistica.\nRisalgono ai primi anni '30 anche gli esordi giornalistici di Maria Luisa Astaldi, con la pubblicazione di articoli di informazione critica su testi inglesi e americani su \"Il Giornale d'Italia\".\nSeguir\u00e0 una lunga carriera di collaborazioni a periodici e quotidiani, tra cui \"L'Illustrazione italiana\", \"L'Ora di Venezia\", \"La Stampa\", ecc.\nLa rivista Ulisse.\nNel 1947 Maria Luisa Astaldi fonda e dirige la rivista \"Ulisse\", la prima rivista italiana con intenti di divulgazione scientifica. Ha periodicit\u00e0 trimestrale; ogni numero \u00e8 monografico e dedicato a un tema d'attualit\u00e0, spesso scottante (divorzio, rapporto stato-chiesa, violenza e terrorismo, ecc.).\n\"Ulisse\" \u00e8 il pi\u00f9 rilevante contributo della Astaldi al giornalismo italiano: una \"rivista di cultura internazionale, informativa e formativa, attenta ai moti dell'individuo e della societ\u00e0 quali si esprimono nel tempo e nelle pi\u00f9 varie manifestazioni dell'intelligenza\".\nL'obiettivo di aprire a un franco confronto su tempi scottanti proponendo le diverse opinioni, in un periodo storico fortemente ideologico e diviso, \u00e8 testimonianza della notevole apertura culturale di Maria Luisa Astaldi.\nTra i collaboratori di Ulisse: Paolo Alatri, Riccardo Bacchelli, W. Binni, Pier Paolo Pasolini, Mario Praz, Giuseppe Prezzolini, Edoardo Sanguineti, Natalino Sapegno, Ugo Spirito, El\u00e9mire Zolla.\nIl Premio Europeo Cortina Ulisse.\nNel 1949, anche grazie ad alcuni contributi del Ministero degli Esteri e di Enti della provincia di Belluno, ma principalmente a sue spese, Maria Luisa Astaldi fonda il \"Premio Europeo Cortina Ulisse\", il pi\u00f9 antico premio italiano dedicato alle opere di divulgazione scientifica nel campo delle scienze fisiche e morali.\nIl premio ha caratteristiche di originalit\u00e0, nascendo in un contesto storico caratterizzato da cronache culturali che vedono in primo piano i numerosi e famosi premi letterari dedicati alla narrativa.\nNel tempo, il Premio ha coronato l'opera di insigni personalit\u00e0 europee, da Lionello Venturi a Graham Hutton, da George Elgozy a Ladislao Mittner, da Giulio Carlo Argan a Martinet, a George Steiner.\nLe altre attivit\u00e0.\nMaria Luisa Astaldi viene chiamata a partecipare a iniziative di livello internazionale, dalle conferenze su invito dell'UNESCO a Firenze, Parigi e New Delhi degli anni '50, agli interventi su invito di Universit\u00e0 e Istituti di Cultura (alla Sorbona, a Monaco, a Colonia, Budapest, a Bucarest, ecc.).\nLa Astaldi diviene componente del Comitato esecutivo della \"Societ\u00e9 europ\u00e9enne de Culture\" e fa parte della giuria del Premio Viareggio;\nLa collezione Astaldi.\nIntelligente e raffinata collezionista d'arte, Maria Luisa Astaldi, assieme al marito Sante, costruisce nel tempo una notevole collezione di capolavori dell'arte italiana dal dopoguerra agli anni '60. La collezione include opere di Severini, Santomaso, Giorgio Morandi, Campigli, Sironi, Arturo Martini; opere della Scuola Romana di Scipione, Mafai e Pirandello; la Metafisica \u00e8 ampiamente rappresentata con svariate opere di Giorgio de Chirico e Alberto Savinio.\nLe opere della \"Collezione Maria Luisa e Sante Astaldi\", pervenuta per lascito testamentario al Comune di Udine nel 1983; sono oggi visibili al pubblico e costituiscono una delle principali collezioni di \"Casa Cavazzini \u2013 Museo di Arte Moderna e Contemporanea\" di Udine."}
{"id": "4208890", "revid": "1543377", "url": "https://it.wikipedia.org/wiki?curid=4208890", "title": "Calciatori della Nazionale montserratiana", "text": "In questa lista sono raccolti i calciatori che hanno rappresentato in almeno una partita la Nazionale montserratiana. In grassetto i calciatori ancora in attivit\u00e0.\n\"Statistiche aggiornate al settembre 2012.\""}
{"id": "4208892", "revid": "547034", "url": "https://it.wikipedia.org/wiki?curid=4208892", "title": "Saturn Queen", "text": "Saturn Queen \u00e8 un personaggio immaginario dei fumetti posseduti dalla DC Comics. Debutt\u00f2 in \"Superman\" n. 147 (agosto 1961), e fu creata da Jerry Siegel e Curt Swan.\nTeoria d'ispirazione della Golden Age.\nCome Saturn Girl, Saturn Queen sembr\u00f2 essere stata suggerita o ispirata da una storia di Wonder Woman degli anni quaranta (vol. 1, n. 10 e 22), in cui le \"ragazze di Saturno\" con \"poteri ipnotici\" che \"potevano completamente bloccare i sensi della maggior parte dei terrestri, rendendo i Saturniani addestrati invisibili e inudibili\" erano anche in grado di controllare i propri corpi e ingannare la morte, invasero la Terra. Come Saturn Queen avevano una voglia complessa di fare del bene o male difficile da controllare, ma il regime amazzone dell'Isola Trasformazione sembr\u00f2 avere effetto su di loro. Una sproporzionata parte di loro avevano i capelli rossi, e circa la met\u00e0 era bionda.\nIl simile passaggio da eroe a criminale, dubbi sul controllo altrui, l'esortazione al sacrificio o all'improvviso passaggio al lato eroico, comparvero tutti nelle storie di Saturn Queen. Anche la riabilitazione, il rimpianto, la redenzione, la giustizia riparativa e eroi addestrati e di cui prendersi cura furono argomentazioni esplorate.\nBiografia.\nSaturn Queen \u00e8 una bellissima ragazza con i capelli rossi proveniente dal pianeta Saturno del XXX secolo, e come Saturn Girl \u00e8 una telepate della luna di Saturno Titano. Debutt\u00f2 al fianco dei suoi compatrioti criminali della Legione dei Supercriminali. Provvista di una personalit\u00e0 distaccata e fiduciosa, ritiene il suo movente per fare del male come qualcosa che le capit\u00f2 di avere.\n\"Io vengo dal pianeta Saturno, dove non ci fu la criminalit\u00e0 per secoli, e dove chiunque poteva eseguire stupefacenti gesta mentali! Un giorno, quando viaggiai fino alla Terra, sent\u00ec l'improvviso desiderio di violare la legge con i miei poteri di super ipnotismo, e cos\u00ec mi un\u00ec alla Legione dei Supercriminali\".\nLa sua carriera come criminale ebbe una svolta per infamia quando lei e i suoi soci si unirono a Lex Luthor per uccidere Superman. La Legione dei Super-Eroi comparve per combattere i criminali, e quando Luthor minacci\u00f2 di uccidere Superman, Saturn Queen si offr\u00ec di morire al suo posto. Superman chiese di poter essere liberato cos\u00ec da poterle rendere omaggio, e promise di non salvarla. Si scopr\u00ec che gli anelli di Saturno toglievano le energie che fornivano i tratti criminali. Superman form\u00f2 un anello artificiale da alcuni frammenti di questi anelli, facendo cos\u00ec sconfiggere Cosmic King, Lightning Lord e Lex Luthor dai poteri mentali di Saturn Queen. Un frammento di questo anello fu lasciato alla ragazza perch\u00e9 rimanesse buona, mentre gli altri super criminali furono arrestati. Superman afferm\u00f2 che la legge del futuro sarebbe stata comprensiva verso di lei.\nSogni.\nSuperman, esposto alle radiazioni della Kryptonite rossa, sogn\u00f2 Saturn Queen e suoi soci che gli facevano causa per danni subiti da parte sua. Nel sogno, Superman fu costretto a combattere contro Supergirl a morte o altrimenti avrebbe visto la Terra distrutta. Mentre questo fu solo un sogno, si presunse che Saturn Queen potesse avergli inviato queste immagini.\nRitorno.\nDurante la storia \"Potere Assoluto\", Saturn Queen torn\u00f2 a creare un universo alternativo in cui lei e i suoi soci Cosmic King e Lightning Lord erano i \"genitori\" sia di Batman che di Superman. Per creare questo mondo i criminali andarono indietro nel tempo e sabotarono le origini dei due grandi super eroi, uccidendo i Kent mentre scoprivano l'astronave di Superman, e uccidendo il ladro subito dopo che questo uccise i coniugi Wayne. Altri super eroi furono uccisi prima della formazione della League, per esempio, Martian Manhunter fu ucciso con il fuoco subito dopo essere arrivato sulla Terra. In questo mondo, i World's Finest Comics erano i garanti personali delle volont\u00e0 dei loro genitori. Di tutti quelli che giocarono con il tempo, lei sembr\u00f2 l'unica che si rendesse conto di cosa avevano fatto e delle terribili ed irreversibili conseguenze. Essendo stata la madre dei giovani Bruce e Clark per molti anni la rese particolarmente attaccata a questo mondo artificiale. Quando le cose cominciarono a sfuggire di mano - grazie all'assalto di Wonder Woman su Superman e Batman - e Bruce fu ucciso prima che Clark uccidesse Wonder Woman, Saturn Queen fu l'unico \"genitore\" a versare lacrime. Quando i due eroi tentarono di ricostituire la realt\u00e0, ma fu Batman ad uccidere l'assassino dei suoi genitori, Ra's al Ghul riusc\u00ec a dominare il mondo aiutato dalla Legione, che si batt\u00e9 contro gli eroi ancora una volta. Infine, quando fu ricostituito il vero mondo, e lei scomparve, successivamente ritorn\u00f2 a sposare Matter Eater Lad.\nKandor.\nLa maternit\u00e0 fece crescere in Saturn Queen la voglia di avere un bambino. Essendo stata vista per l'ultima volta nella storia \"Potere Assoluta\" del fumetto \"Superman/Batman\", Saturn Queen ritorn\u00f2 nella storia di Kandor nella nuova serie di \"Supergirl\". Spieg\u00f2 che quando Alexander Luthor Jr. riport\u00f2 l'universo indietro durante la \"Crisi infinita\", la sua realt\u00e0 alternativa fu ricreata nel suo mondo. Quando il multiverso collass\u00f2, si ritrov\u00f2 bloccata nella Zona Fantasma, dove trov\u00f2 Ultraman. Vide Ultraman come un rimpiazzo adatto per la versione di Superman che fu suo figlio nella sua realt\u00e0, e lo mise sotto controllo mentale cos\u00ec che potesse credere che lei fosse sua madre.\nInsieme ricrearono Kandor a loro immagine: lui impose la volont\u00e0 di Saturn Queen, mentre lei gestiva tutto da dietro le scene. Quando Power Girl e Supergirl cominciarono a creare problemi per loro nelle vesti di Nightwing e Flamebird, Saturn Queen cominci\u00f2 a spaventarsi, dato che il suo ultimo \"figlio\" fu perduto in una ribellione simile. Ultraman non riusc\u00ec a sopraffare Supergirl e sarebbe morto se Saturn Queen non avesse interferito telepaticamente. Con un mondo perfetto sulla via dell'apice della perfezione, Supergirl ed Ultraman stavano per sposarsi e Power Girl stava per essere giustiziata, sigillando cos\u00ec il suo nuovo mondo per sempre. Tuttavia, ancora, la perfezione fu elusa quando tent\u00f2 di tuffarsi telepaticamente nella mente di Power Girl e perse cos\u00ec il controllo sia su Ultraman che su Supergirl. Utilizzando l'ultimo briciolo di forza, cerc\u00f2 la mente di Ultraman ma fu presa a pugni e quasi uccisa da Supergirl. Pregando per la sua vita, diede telepaticamente a Supergirl le informazioni che cercava. Con soddisfazione di Supergirl, le due eroine se ne andarono. Nel frattempo Saturn Queen nel frattempo cull\u00f2 il corpo di suo \"figlio\" tra le sue braccia mente la ribellione si chiudeva intorno a lei.\nCrisi Finale.\nSaturn Queen fu tra i membri della Legione dei Supercriminali di Superboy-Prime. Nella mini serie, Eve fu descritta come una telepate in grado di sondare a fondo la mente di una persona ed esporne i desideri pi\u00f9 oscuri. Credeva che tutti gli esseri senzienti avevano una deviazione cucita nelle loro menti, e che fingevano di essere buoni e mostr\u00f2 dubbio per gli altri che nascondevano i loro desideri pi\u00f9 profondi. Fu presentata come la controparte di Saturn Girl, che credeva, invece, di poter fare uscire il meglio dalle persone.\nMentre la Legione atterrava su Zerox per reclutare Mordru, Eve entr\u00f2 nella mente della Lanterna Verde Rond Vidar e blocc\u00f2 la sua forza di volont\u00e0 sufficientemente a lungo da permettere a Superboy-Prime di spezzargli il collo. La si vide poi attaccare Saturn Girl insieme a Esper Lass, ma fu fermata dalle Saturn Girls di Terra-247 e di Terra Prime. Le tre quindi si unirono per evitare che Eve avvertisse Superboy-Prime a proposito del nuovo piano di attacco della Legione.\nDopo la fine della storia Legione dei 3 mondi, Eve ricre\u00f2 la Legione dei Supercriminali, utilizzando i suoi poteri telepatici non solo per l'evasione dei suoi compagni dal pianeta prigione di Takron-Galtos, ma anche per distruggere la prigione ed utilizzarne il caos per reclutare nuovi membri e per l'evasione."}
{"id": "4208896", "revid": "124355359", "url": "https://it.wikipedia.org/wiki?curid=4208896", "title": "Chiesa cattolica in Groenlandia", "text": "La Chiesa cattolica in Groenlandia costituisce una piccola minoranza religiosa. Su una popolazione di circa 55.000 abitanti, in gran parte di religione luterana e appartenenti alla Chiesa di Danimarca (\"Den Danske Folkekirke\"), al 31.12.09 risultano registrati una sessantina di fedeli. Questi sono in massima parte di origine danese e filippina, con pochi fedeli groenlandesi.\nStoria.\nIn Groenlandia era situata la sede medievale della diocesi di Gar\u00f0ar, oggi soppressa. Con il ripristino delle missioni cattoliche nell'Ottocento, l'isola fu inclusa dapprima nella prefettura apostolica del Polo Nord, e poi nel vicariato apostolico di Danimarca (oggi diocesi di Copenaghen).\nIn epoca moderna, dopo l'introduzione del principio di libert\u00e0 religiosa nella Costituzione danese del 1953, la missione della Groenlandia \u00e8 stata affidata ai Missionari Oblati di Maria Immacolata, che hanno avuto una presenza stabile dal 1958 al 2009.\nNel 2007 presso la parrocchia di Nuuk si \u00e8 tenuto un Simposio ecumenico e interreligioso sul tema \"Artico: specchio di vita\"; per la Chiesa cattolica era presente il cardinale Theodore McCarrick, inviato speciale di Papa Benedetto XVI.\nOrganizzazione.\nI cattolici sono raccolti nell'unica parrocchia di Cristo Re a Nuuk (Krist Konge Kirke), dipendente dalla diocesi di Copenaghen; nella chiesa, consacrata l'11 giugno 1972, sono celebrate messe in lingua danese e inglese.\nIn collaborazione con l'ordinariato militare degli USA, la missione provvede anche per i cattolici statunitensi di stanza alla base militare (Peterson Air Force Base) a Thule/Qaanaaq.\nDal 2009 la parrocchia \u00e8 affidata a sacerdoti dell'istituto del Verbo Incarnato (IVE).\nDal 1980 nella missione operano le suore della fraternit\u00e0 delle Piccole Sorelle di Ges\u00f9 (Jesu Sm\u00e5 S\u00f8stres Kommunitet / Jiisusip Najaarai), a Nuuk."}
{"id": "4208897", "revid": "1097011", "url": "https://it.wikipedia.org/wiki?curid=4208897", "title": "Draga", "text": "La draga (o battello-draga) \u00e8 un galleggiante mobile su cui \u00e8 presente una macchina per l'escavazione subacquea dei fondali di porti, canali, fiumi o laghi, con lo scopo di renderli pi\u00f9 profondi, permettendo quindi l'accesso a navi e imbarcazioni di maggiori dimensioni, o con lo scopo di asportare sedimenti come ghiaia, sabbia ecc. che si sono depositati per via dei fenomeni detti di insabbiamento (o interramento), rendendo meno sicura la navigazione."}
{"id": "4208898", "revid": "670021", "url": "https://it.wikipedia.org/wiki?curid=4208898", "title": "Circolo della Caccia (Bologna)", "text": "Il Circolo della Caccia \u00e8 un club per gentiluomini di Bologna.\nStoria.\nIl 1\u00ba ottobre 1888, presso la birreria Beletti fuori porta D'Azeglio, un gruppo di 31 persone appassionate di caccia e cinegetica (caccia con i cani), appartenenti alla nobilt\u00e0 cittadina e all'alta borghesia costituisce la societ\u00e0 dei cacciatori bolognesi.\nLa sede provvisoria \u00e8 stabilita presso le sale superiori al Caff\u00e8 dei Servi posto in Via Mazzini n. 39, presso cui, il 14 novembre 1888, si svolge la prima assemblea nel corso della quale viene approvato lo Statuto.\nL'art. 1 dello Statuto recita: \"\u00abLa societ\u00e0 intitolata Circolo della Caccia di Bologna \u00e8 fondata allo scopo di occuparsi di quanto concerne gl'interessi della caccia nella provincia di Bologna e di procurare ai propri soci un'utile e gradevole riunione\u00bb\".\nIl primo presidente \u00e8 il Marchese Giovanni Salina Amorini, sostenuto da altri nobili della citt\u00e0, tra cui i Nuccorini, cacciatori e imprenditori che fondarono poi successivamente anche la riserva Daunia Risi presso il lago salso in Puglia.\nNel 1890 il circolo si trasferisce nelle sale poste sopra il Caff\u00e8 dei Cacciatori in piazza Ravegnana.\nL'anno successivo, la sede viene spostata in Via Rizzoli n. 33, per poi trasferirsi nel 1895 in via Mazzini n. 15.\nSuccessivamente il sodalizio si stabilisce al primo piano dello stabile di via Farini n. 7, concesso in locazione dalla Banca d'Italia.\nNel 1894 venne creata una sezione di Tiro a volo.\nFra i soci illustri figura Guglielmo Marconi, aggregato nel 1917.\nNel 1927 il Circolo della Caccia si trasferisce nella sua sede attuale, nel Palazzo Zagnoni (poi Spada) in via Castiglione 25.\nNel 1934 confluisce nel circolo (che ha assunto la denominazione \"autarchica\" di \"Unione Felsiea Caccia\") il disciolto Circolo degli Scacchi.\nDurante il periodo bellico i locali del Circolo vengono requisiti dal comando militare di Bologna; Viene nominato presidente onorario Benito Mussolini.\nAl 28 aprile 1957 viene acquistata la propriet\u00e0 dell'immobile che ospita il circolo.\nSede.\nSede del sodalizio \u00e8, dal 1927, palazzo Zagnoni, che si trova in Via Castiglione 25, nel centro di Bologna.\nIl palazzo, preesistente, fu ricostruito nel 1764 su progetto dell'architetto Francesco Tadolini (uno fra i maggiori esponenti del neoclassicismo bolognese), per il marchese Giuseppe Zagnoni.\nNel 1802 il palazzo pervenne a Giuseppe Spada Veralli. Il principe Clemente Spada Veralli si adoper\u00f2 perch\u00e9 il palazzo fosse abbellito con importanti decorazioni. Vi si possono quindi ammirare opere di Girolamo Dal Pane (autore fra l'altro della fresca rappresentazione delle divinit\u00e0 marine nella sala da bagno), sculture di Massimiliano Putti, ornati di Giuseppe Badiali e di Giuseppe Manfredini.\nPresso l'attuale sede del circolo era stabilito l'appartamento privato del Cardinal Legato di Bologna.\nAttivit\u00e0.\nIl circolo ha circa 400 soci, tutti uomini."}
{"id": "4208903", "revid": "254059", "url": "https://it.wikipedia.org/wiki?curid=4208903", "title": "Rinaldo Bonacolsi", "text": ""}
{"id": "4208908", "revid": "339392", "url": "https://it.wikipedia.org/wiki?curid=4208908", "title": "Battello-draga", "text": ""}
{"id": "4208909", "revid": "1543377", "url": "https://it.wikipedia.org/wiki?curid=4208909", "title": "Clifford Joseph", "text": "Carriera.\nClub.\nGioca dal 2004 al 2005 all'Ideal.\nNazionale.\nNel 2000 ha giocato la sua unica partita con la Nazionale dominicense, ovvero l'incontro di qualificazione ai Mondiali 2002 perso per 3-1 in casa contro .\nSuccessivamente, anche se non naturalizzato, ha optato di giocare per la Nazionale di calcio di Montserrat, esordendovi nel 2004. Ha collezionato in totale, con la Nazionale di Montserrat, 8 presenze."}
{"id": "4208911", "revid": "1965179", "url": "https://it.wikipedia.org/wiki?curid=4208911", "title": "Raison d'Etat di Richelieu", "text": "Con il termine Raison d'Etat il cardinale Armand-Jean du Plessis de Richelieu, primo ministro di Francia dal 1624 al 1642, indicava il perseguimento della cosiddetta \"ragion di stato\", che in quegli anni trovava una prima formulazione teorica in Giovanni Botero, dopo essere stata gi\u00e0 discussa preliminarmente dal tacitista Scipione Ammirato. Questa politica port\u00f2 la Francia a essere il paese egemone in Europa, e comunque mantenere sul piano internazionale un posto di primo piano che ancor oggi conserva.\nPrincipi.\nSecondo Richelieu, in pieno disaccordo in un'epoca di conflitti religiosi, lo Stato doveva essere superiore ai conflitti ideologici (etici, religiosi, dinastici) e le alleanze dovevano essere stipulate non per ragioni dinastiche, ma per obiettivi concreti. Lo stesso Richelieu si scindeva in \"uomo di Stato\" e \"uomo di Chiesa\". Se Richelieu era un ecclesiastico, ci\u00f2 non gli impediva di stipulare alleanze con nazioni protestanti come la Svezia di Gustavo II Adolfo. Per Richelieu (allontanandosi dalla sua porpora) la sua anima poteva anche essere salvata in punto di morte, ma se lo Stato faceva le scelte sbagliate, a nulla gli sarebbe servito redimersi. A parere del cardinale dunque la politica doveva essere fredda e non passionale.\nApplicazioni.\nRichelieu applic\u00f2 immediatamente questi principi, sia in patria sia all'estero ed ebbe successo in ambo le parti. In patria non esit\u00f2 a eliminare rivali di sangue reale, parenti alla lontana del re, che cospiravano contro di lui o contro lo stesso sovrano. Richelieu era in fondo un uomo onesto e anche se si serviva di intrighi e macchinazioni lo fece solo per il bene del suo sovrano, Luigi XIII. Il suo zelo lo port\u00f2 a creare l'assolutismo monarchico, sistema di governo in cui il re detiene tutti i poteri. Ma il cardinale seppe anche scegliersi abili collaboratori, come il cardinale Giulio Mazzarino. Non esit\u00f2 anche a scendere a patti con gli ugonotti, ma quando cap\u00ec che questi rappresentavano una minaccia, assedi\u00f2 La Rochelle.\nIn campo estero condusse trionfalmente la Guerra dei Trent'anni, alleandosi con i sovrani protestanti, e diventando acerrimo rivale della cattolicissima casa degli Asburgo. Erano infatti gli Asburgo a premere da ogni lato sulla Francia: a sud la Spagna, a nord le Fiandre e a est si profilava una Germania unita sotto la guida austriaca. Intervenendo nella guerra dei Trent'anni, Richelieu imped\u00ec infatti agli Asburgo di annettersi il Sacro Romano Impero, gi\u00e0 sotto la loro platonica influenza.\nEredit\u00e0.\nRichelieu permise a Luigi XIV, successore di Luigi XIII, di ricevere uno Stato geopoliticamente forte e di inseguire il suo sogno di egemonia europea, agognato anche dal cardinale.\nAnche la Realpolitik di Bismarck ha origine dalla raison d'Etat di Richelieu e permise alla Germania di diventare uno Stato unitario. A essa si ispir\u00f2 anche Stalin, che non esit\u00f2 ad allearsi prima con la Germania di Hitler e poi con le democrazie occidentali, in entrambi i casi nemici inconciliabili, ma da cui ricav\u00f2 cospicui benefici."}
{"id": "4208915", "revid": "27723", "url": "https://it.wikipedia.org/wiki?curid=4208915", "title": "Congresso italiano di esperanto", "text": ""}
{"id": "4208921", "revid": "184755", "url": "https://it.wikipedia.org/wiki?curid=4208921", "title": "Enciclopedia delle Matematiche Elementari", "text": ""}
{"id": "4208922", "revid": "827882", "url": "https://it.wikipedia.org/wiki?curid=4208922", "title": "Torta lunare", "text": "La torta lunare (, jyutping: jyut6 beng2) \u00e8 un dolce cinese tradizionalmente consumato durante la Festa di met\u00e0 autunno, una delle festivit\u00e0 cinesi pi\u00f9 importanti. La torta lunare deriva il suo nome dal fatto che la festa di met\u00e0 autunno \u00e8 dedicata all'osservazione ed al culto della Luna.\nLe torte lunari tradizionali sono rotonde o rettangolari, hanno un diametro di circa 10\u00a0cm ed una profondit\u00e0 di 4\u20135\u00a0cm. Un ripieno spesso e pastoso, composto tradizionalmente di anko o di pasta di semi di loto, \u00e8 circondato da una crosta sottile (2-3\u00a0mm) e pu\u00f2 a volte contenere tuorli salati di uova d'anatra. Le torte lunari vengono solitamente consumate come accompagnamento al t\u00e8. In tempi moderni, \u00e8 diventata pratica comune regalare le torte lunari ai propri clienti o familiari, pratica che ha portato alla creazione di torte sempre pi\u00f9 fantasiose e lontane dalla tradizione.\nDescrizione generale.\nLa maggior parte delle torte lunari consistono di una sfoglia di pasta tenera e sottile che avvolge un ripieno denso e dolce, e pu\u00f2 contenere uno o due tuorli d'uovo salati interi posti al centro, a simboleggiare la luna piena. Molto raramente, le torte possono essere servite anche cotte al vapore o fritte, ma la cottura tradizionale \u00e8 al forno.\nTradizionalmente, le torte lunari hanno una stampa di caratteri cinesi che simboleggiano \"longevit\u00e0\" e \"armonia\", anche se spesso si trovano caratteri che indicano il nome della pasticceria che ha prodotto il dolce oppure il tipo di ripieno che vi si pu\u00f2 trovare. A volte i caratteri possono essere decorati con una cornice stampata che rappresenta la luna, la dea della luna Chang'e, dei fiori, dei tralci di vite o un coniglio (simbolo cinese della luna).\nStoria.\nFesta di met\u00e0 autunno.\nLa festa di met\u00e0 autunno \u00e8 collegata al culto ed alle leggende di Chang'e, la mitologica dea lunare dell'immortalit\u00e0.\nSecondo il \"Libro dei riti\" (\"Li Ji\"), l'antico testo cinese che raccoglieva gli usi e i costumi cerimoniali, l'imperatore doveva ogni anno offrire sacrifici al sole in primavera ed alla luna in autunno. Il quindicesimo giorno dell'ottavo mese del calendario lunare cade il giorno chiamato di \"mezzo autunno\". La notte del giorno di mezzo autunno \u00e8 chiamata \"notte della luna\". Durante la dinastia Song (420), questo giorno fu ufficialmente istituito come Festa di met\u00e0 autunno.\nGrazie al ruolo centrale che rivestono all'interno della festa di met\u00e0 autunno, le torte lunari sono rimaste popolari fino ai giorni nostri. L'importanza cerimoniale delle torte lunari hanno fatto s\u00ec che, recentemente, la festa di met\u00e0 autunno iniziasse ad essere chiamata anche \"festa delle torte lunari\".\nLa rivoluzione Ming.\nSecondo una leggenda popolare cinese, il rovesciamento del governo mongolo degli Yuan fu facilitato proprio dall'opportunit\u00e0 di passare messaggi segreti nelle torte lunari.\nLe torte lunari furono usate come mezzo di comunicazione per distribuire lettere segrete dai rivoluzionari della dinastia Ming, durante lo spionaggio volto a ribaltare il governo straniero della dinastia Yuan in Cina. Si dice che l'idea sia stata concepita da Zhu Yuanzhang (\u6731\u5143\u748b) e dal suo consigliere Liu Bowen (\u5289\u4f2f\u6eab), i quali misero in giro delle voci secondo le quali si stesse diffondendo un'epidemia mortale, e che il solo modo per evitarla era mangiare delle torte lunari speciali. Questo incoraggi\u00f2 la distribuzione veloce delle torte lunari, che venivano usate in realt\u00e0 per nascondere messaggi segreti che avrebbero dovuto coordinare i cinesi Han durante la rivolta del quindicesimo giorno dell'ottavo mese lunare.\nUn altro metodo di nascondere messaggi era quello di stampare sulla faccia della torta lunare un semplice rompicapo o mosaico, e poi impacchettare quattro torte insieme. Per leggere il messaggio criptato, ognuna delle quattro torte lunari doveva essere tagliata in quattro parti. I 16 pezzi di torta, allora, dovevano essere riarrangiati in modo da poter leggere il messaggio. Successivamente, i pezzi dovevano essere mangiati per eliminare ogni traccia..\nStili tradizionali.\nRipieni.\nA seconda delle diverse culture regionali, le torte lunari possono essere ripiene di ingredienti diversi:\nPasta.\nCi\u00f2 che \u00e8 considerato \"tradizionale\" nella preparazione delle torte lunari dipende ampiamente dalla regione di produzione. In molte regioni, i tipi di ripieno possono cambiare di molto, ma le variet\u00e0 di pasta sono pi\u00f9 limitate. Sebbene si producano delle torte vegetariane nelle quali la pasta \u00e8 ammassata con olii vegetali, in genere si preferisce usare il lardo animale per conferire un sapore pi\u00f9 deciso. Nella cucina cinese, sono tre i tipi principali di paste per le torte lunari:\nVarianti regionali nella Cina continentale e a Taiwan.\nTra i numerosi tipi di varianti regionali delle torte lunari, i pi\u00f9 ampiamente consumati sono:\nStili contemporanei.\nNegli anni, sia l'impasto sia la composizione dei ripieni delle torte lunari si sono ampiamente diversificati, in particolar modo a causa della spinta commerciale della competizione tra diversi produttori. Molti di questi stili contemporanei sono popolari soprattutto tra i giovani delle grandi citt\u00e0 e tra i cinesi che vivono all'estero, dove sono inevitabili contaminazioni con la cucina occidentale.\nI primi cambiamenti nella produzione delle torte lunari sono avvenuti per quanto riguarda il ripieno, quando furono inseriti degli ingredienti un tempo considerati \"inusuali\", sebbene oggi siano passati a far parte della tradizione di alcune varianti regionali (tra questi, la pasta di patata dolce viola (\u828b\u6ce5, \"y\u00f9 n\u00ed\"), l'ananas e il durian, introdotti inizialmente tra le comunit\u00e0 cinesi del sudest asiatico, dove l'utilizzo dei frutti tropicali \u00e8 la norma nella cucina locale). La pasta esterna, successivamente, si \u00e8 evoluta con l'introduzione della \"torta lunare dalla pelle nevosa\", la variante ammassata con farina di riso glutinoso. Un altro cambiamento \u00e8 avvenuto nelle dimensioni delle torte, che sono state prodotte in versioni \"mini\" per consentire il consumo individuale.\nNegli anni pi\u00f9 recenti, grazie alla diffusione di stili di vita salutista, sono apparse per la prima volta anche torte lunari a ridotto contenuto di grassi. Tra queste, torte con ripieno di yogurt, confetture di frutta e gelato senza grassi. Hanno fatto la loro apparizione sul mercato perfino torte lunari ad alto contenuto di fibre e senza zucchero. Queste varianti ultramoderne sono impacchettate singolarmente e sono state create in modo da dare al cliente la scelta della dimensione e del tipo di ripieno pi\u00f9 congeniale.\nLe torte lunari contemporanee, seppure sempre pi\u00f9 popolari, hanno anche i propri detrattori. Gli ingredienti sempre pi\u00f9 costosi hanno portato ad un aumento di prezzo del prodotto, causando l'ipotesi di una \"bolla di mercato delle torte lunari\" in Cina. Alcuni critici culinari hanno a volte sottolineato che le \"torte lunari al cioccolato\" altro non sono che cioccolato a forma di torta lunare, mentre altri iniziano a chiedersi se le catene di produttori alimentari non inventino sapori sempre pi\u00f9 esotici solamente per approfittare della richiesta sul mercato, senza molte preoccupazioni per il risultato finale.\nRipieni.\nI ripieni delle torte lunari contemporanee si sono diversificati fino ad includere qualsiasi cibo possa diventare una pasta. Torte ripiene di patata dolce viola o ananas, che erano considerate molto inusuali al tempo della loro invenzione, ora sono diventate quasi tradizione in alcune regioni. Per dare un gusto moderno al dolce tradizionale, sono stati introdotti ripieni come caff\u00e8, cioccolato, frutta secca (noci ecc...), frutta fresca (ananas, melone, prugne, litchi ecc...), verdure (patata dolce ecc...) e perfino prosciutto. Sta diventato sempre pi\u00f9 comune, inoltre, cambiare la consistenza del ripieno da una pasta densa e farinosa ad una crema simile alla crema pasticcera.\nAltri esempi includono:\nAlcune pasticcerie e ristoranti hanno tentato di fare un salto di mercato, spesso con risultati eccellenti. Le torte lunari ricoperte d'oro sono state talmente popolari quando sono apparse per la prima volta, che \u00e8 ormai possibile trovare torte intere fatte di oro puro. Per quanto riguarda i ripieni, le leccornie tradizionali cinesi come il ginseng ed il nido d'uccello sono state presto seguite dall'orecchia di mare e dalla pinna di squalo. Anche compagnie alimentari straniere con mercato florido in Cina si sono inserite nella \"corsa alla torta lunare\". L'azienda produttrice di gelati H\u00e4agen-Dazs \u00e8 stata tra le prime a creare una torta lunare ripiena di gelato, con una scelta di impasto esterno variabile tra la \"tradizionale\" \"pelle nevosa\" oppure impasti al cioccolato belga bianco, al latte o fondente. Altre catene produttrici di gelati e ristoranti hanno presto seguito l'esempio, tanto che non \u00e8 raro trovare torte lunari ripiene di ingredienti occidentali quali crema ganache allo champagne, whisky di malto, caramello di sale vulcanico e perfino tartufo nero, caviale e foie gras.\nPaste.\nLe torte lunari cosiddette \"nevose\" sono apparse per la prima volta sul mercato all'inizio degli anni '80. Queste torte non sono cotte, hanno pasta chiara o colorata e vengono servite fresche. Sono due i tipi principali di pasta con cui sono fatte:\nVarianti di altri Paesi.\nIndonesia.\nIn Indonesia ci sono centinaia di tipi di torte lunari, dalle varianti tradizionali a quelle pi\u00f9 moderne. I tipi tradizionali sono stati importati durante il periodo delle invasioni cinesi e giapponesi, sono rotondi a simboleggiare la luna, hanno una pasta bianca e sono piuttosto sottili. I ripieni comuni includono maiale, cioccolato, formaggio, latte, durian, jackfruit ed altri frutti tropicali.\nGiappone.\nIn Giappone, le torte lunari sono conosciute con il nome di , una traduzione diretta del nome cinese. Associate alla cultura cinese, si vendono durante tutto il corso dell'anno nelle chinatown della nazione. Il tipo pi\u00f9 comune di ripieno \u00e8 quello di azuki (pasta di fagioli rossi), ma si usano anche ripieni di diversi tipi di fagioli e anche di castagne. Diversamente da quanto accade nelle altre nazioni, in Giappone \u00e8 rarissimo trovare torte che contengano tuorli d'uovo.\nVietnam.\nIn Vietnam le torte lunari sono conosciute con il nome di \"b\u00e1nh trung thu\" (letteralmente: \"torta di met\u00e0 autunno\"). A differenza di ci\u00f2 che accade in tutte le altre nazioni, qui le torte vengono sempre consumate a coppie. I ripieni vietnamiti tradizionali sono semi di loto, melone invernale ricoperto di zucchero, salsiccia cinese, arachidi e semi di sesamo, tuttavia esistono numerosi altri ripieni dolci e salati che possono includere ingredienti quali pollo arrosto, maiale, pinna di squalo, fagioli mungo, cocco e durian.\nFilippine.\nNelle Filippine, sebbene le torte lunari tradizionali siano ancora disponibili, \u00e8 stata creata dai sinofilippini una variante chiamata \"hopia\" (letteralmente: \"torta buona\"). La \"hopia\" pu\u00f2 avere diversi tipi di ripieni, anche salati. I pi\u00f9 comuni sono: fagioli mungo, maiale, fagioli azuki e patata dolce viola.\nThailandia.\nIn Thailandia, le torte lunari (in thailandese: \u0e02\u0e19\u0e21\u0e44\u0e2b\u0e27\u0e49\u0e1e\u0e23\u0e30\u0e08\u0e31\u0e19\u0e17\u0e23\u0e4c) sono vendute nelle pasticcerie cinesi durante i periodi di festa. A Bangkok, tuttavia, la vendita delle torte lunari non \u00e8 limitata alla chinatown di Yaowarat, ma \u00e8 estesa anche ai mercati e supermercati cittadini. Il tipo pi\u00f9 popolare di torta lunare in Thailandia \u00e8 quello con ripieno di durian, accompagnato da uno o due tuorli d'uovo saltati."}
{"id": "4208943", "revid": "729019", "url": "https://it.wikipedia.org/wiki?curid=4208943", "title": "Chappe et Gessalin", "text": "La Chappe et Gessalin era una carrozzeria francese fondata nel 1930 ed attiva fino al 1974. Dal 1966 ebbe una certa notoriet\u00e0 anche come costruttore di auto, con il nome di CG Automobiles.\nStoria.\nGli anni a cavallo della Seconda Guerra Mondiale.\nLa storia della carrozzeria \"Chappe et Gessalin\" affonda le sue radici nel lontano 1930, anno in cui nella cittadina di Saint-Maur-des-Foss\u00e9s, non lontano da Parigi, Am\u00e9d\u00e9e Gessalin e i tre fratelli Abel, Albert e Louis Chappe aprirono una nuova carrozzeria denominata \"Carrosserie Chappe\". Il contatto della famiglia Gessalin con i fratelli Chappe risal\u00ec a quando lo stesso Am\u00e9d\u00e9e spos\u00f2 la sorella maggiore dei Chappe. I tre fratelli Chappe erano quindi i cognati di Am\u00e9d\u00e9e. La nuova attivit\u00e0 si incentr\u00f2 in maniera particolare su mezzi commerciali, anche se non mancarono di tanto in tanto anche richieste per telai automobilistici da \"vestire\" su misura. Il grave periodo dal punto di vista economico non imped\u00ec alla nuova carrozzeria di ritagliarsi un piccolo spazio nel panorama, allora particolarmente vasto, dei carrozzieri francesi, la maggior parte dei quali ormai affermati e rinomati.\nL'arrivo della seconda guerra mondiale interruppe l'attivit\u00e0 della carrozzeria, ma al termine del conflitto si ricominci\u00f2, con le redini della piccola azienda riprese da Jean Gessalin, succeduto al padre Am\u00e9d\u00e9e che nel frattempo era deceduto, e ancora dai tre fratelli Chappe. La ragione sociale cambi\u00f2 gi\u00e0 dal 1946 in \"Carrosserie Chappe et Gessalin\" e la sede fu sposta a Brie-Comte-Robert, sempre nei pressi di Parigi. I primi anni del dopoguerra ci si dedic\u00f2 praticamente solo a carrozzare autocarri Delahaye, ma anche in questo caso non mancarono alcuni esempi di carrozzerie per autovetture, come per esempio quelle destinate ad alcuni modelli Delahaye e Talbot-Lago destinati alle competizioni, carrozzerie che vennero realizzate in alluminio.\nGli anni '50.\nProprio di questi primi anni dopo la fine della guerra fu la sperimentazione del poliestere e della vetroresina per la realizzazione di carrozzerie dal peso ridotto, da impiegare appunto su modelli sportivi stradali o impiegati nelle competizioni. Tra le prime applicazioni di tale nuova tecnologia vi furono alcuni modelli della piccola Casa francese della Deutch-Bonnet, su base Panhard. Anche quando i due fondatori della Deutch-Bonnet si separarono a causa di divergenze e fondarono due distinte Case automobilistiche (la Ren\u00e9 Bonnet Automobiles e la CD), entrambi continuarono a servirsi della carrozzeria \"Chappe et Gessalin\" per il suo utilizzo, all'epoca assai innovativo, della vetroresina e del poliestere. Anche altri piccoli costruttori dell'epoca (UMAP, Arista, ecc), divennero clienti della \"Chappe et Gessalin\". Ma una svolta significativa si ebbe quando nel 1954 un concessionario Renault della capitale incaric\u00f2 la piccola carrozzeria di realizzare 25 esemplari di una vettura con carrozzeria coach su base 4CV. Lo stesso concessionario incaric\u00f2 poi un certo Jean R\u00e9d\u00e9l\u00e9 della vendita di tali fuoriserie. L'idea ebbe successo e fu cos\u00ec che nacque la prima vettura della Alpine-Renault, denominata A106, la quale sarebbe stata prodotta in piccola serie (251 esemplari totali) fino al 1960 (e fino al 1963 per la versione cabriolet).\nLa CG Automobiles.\nLa doccia fredda per la \"Chappe et Gessalin\" arriv\u00f2 nei primi anni sessanta, quando la Alpine, sull'onda del successo dei suoi modelli, crebbe talmente da potersi permettere di costruire in proprio le carrozzerie da destinare alle proprie vetture. Pertanto l'azienda di Brie-Comte-Robert perdette un importante cliente, ma sopravvisse grazie alle commesse di altri clienti. Fu proprio in questo periodo che i quattro soci progettarono di cominciare a costruire auto per conto proprio e si rivolsero alla Simca affinch\u00e9 potessero disporre della meccanica della Casa di Poissy. La trattativa diede esito positivo e nel 1966 nacque la CG Automobiles (dove le lettere \"CG\" non furono altro che le iniziali di \"Chappe\" e \"Gessalin\") che di l\u00ec a poco present\u00f2 la Spider 1000, una piccola spider con carrozzeria 2+2 in vetroresina e poliestere su meccanica della Simca 1000.\nIn seguito arriv\u00f2 anche la CG 1200 S, durante la produzione della quale, la giovanissima Casa francese strinse un accordo di collaborazione con la Chrysler Europe, ed in particolare con la stessa Simca, per divenire una delle propaggini dell'attivit\u00e0 sportiva della Casa della Rondine, attivit\u00e0 promossa da Henri Chemin, nuovo personaggio all'interno dell'organigramma di Chrysler France, al quale venne affidato appunto il compito di occuparsi dell'attivit\u00e0 sportiva della Simca. L'attivit\u00e0 di Chemin sfoci\u00f2 anche nell'istituzione del cosiddetto Simca CG Proto MC, una sorta di piccola scuderia in cui vennero impiegate alcune vetture da competizione costruite dalla stessa CG. Le vetturette del piccolo costruttore francese non mancarono di riscuotere successo, grazie anche alle vittorie nelle competizioni.\nNel 1972 fu realizzato il terzo ed ultimo modello CG prodotto in piccola serie, la CG 1300. Anche questo modello fu accolto con calore: sfortunatamente, per\u00f2, nel 1973 vi fu l'arrivo della crisi petrolifera che obblig\u00f2 anche i pi\u00f9 irriducibili appassionati ad un lungo periodo di austerity che soffoc\u00f2 i progetti dei piccoli costruttori e rischi\u00f2 di metterne in ginocchio altri, pi\u00f9 grandi ed affermati. La CG appartenne alla prima di queste categorie, ed oltretutto la Matra, appena rilevata dalla Chrysler, propose come erede della 1200 S Bertone una nuova vettura, la Bagheera, la quale fin\u00ec per dare un taglio definitivo alle speranze della CG. Gli ultimi esemplari della \"1300\" furono consegnati nel 1974, dopodich\u00e9 la piccola azienda di Brie-Comte-Robert chiuse definitivamente i battenti."}
{"id": "4208944", "revid": "765341", "url": "https://it.wikipedia.org/wiki?curid=4208944", "title": "CG 1000", "text": "La CG 1000 era un'autovettura sportiva di fascia bassa prodotta in piccola serie dalla piccola Casa francese francese CG Automobiles dal 1966 al 1968.\nStoria e profilo.\nGenesi e debutto.\nLa storia di questo modello, legati indissolubilmente al marchio Simca, prese il via a met\u00e0 degli anni sessanta nel piccolo comune di Brie-Comte-Robert, non lontano da Parigi, dove sorgeva la carrozzeria Chappe et Gessalin, una piccola azienda che costruiva e forniva le carrozzerie per i modelli Alpine-Renault. In quel periodo la Casa di Dieppe riusc\u00ec ad ingrandirsi a tal punto da poter quindi produrre per conto proprio le carrozzerie destinate ai propri modelli. Fu cos\u00ec che la \"Chappe et Gessalin\", per non rimanere senza lavoro, decise di cimentarsi nella costruzione di una propria vettura, anche se per la meccanica avrebbe comunque dovuto rivolgersi ad un costruttore gi\u00e0 affermato. La soluzione venne dalla Simca, dalla quale la piccola carrozzeria francese ricevette la base meccanica della Simca 1000 per la costruzione della propria vetturetta, che doveva mantenere comunque una buona dose di sportivit\u00e0 per poter essere all'altezza della Alpine A110 e poter eventualmente competere con essa.\nCome costruttori di autovetture finite, i soci Am\u00e9d\u00e9e Gessalin ed i fratelli Chappe decisero di costituire un nuovo marchio, che avrebbe preso il nome di \"CG Automobiles\" (dalle iniziali dei nomi di Chappe e Gessalin, appunto).\nLa vettura definitiva fu presentata nell'ottobre 1966 al Salone di Parigi con il nome di CG Spider 1000 (o anche Type A1000 Spider, una vettura con carrozzeria 2+2, meccanica Simca e carrozzeria e telaio specifici.\nCaratteristiche.\nLa \"CG Spider 1000\" era caratterizzata da una carrozzeria piuttosto elegante e slanciata, disegnata e realizzata direttamente nel piccolo atelier della \"Chappe et Gessalin\", utilizzando vetroresina. Lo stile era quello tipico dell piccole sportive dell'epoca, con fari anteriori carenati, parabrezza assai inclinato (di origine Simca 1000 Coup\u00e9) e fari posteriori tondi. Tra le caratteristiche stilistiche va ricordata la curiosa \"gobba\" sul cofano motore posteriore, necessaria appunto per poter meglio alloggiare il filtro dell'aria montato sul propulsore, quest'ultimo strettamente mutuato dalla \"1000\". L'abitacolo era caratterizzato da un disegno piuttosto pulito, quasi del tutto realizzato ex-novo. Facevano eccezione solo le intelaiature dei sedili (provenienti anch'essi dalla \"1000\") e la palbebra del cruscotto (ripresa dalla \"1000 Coup\u00e9\"). L'abitabilit\u00e0 era buona per le due persone anteriori, mentre per quelle posteriori la sistemazione era molto pi\u00f9 di fortuna, essendo praticamente assenti i sedili posteriori (le prime locandine pubblicitarie parlavano addirittura di vano bagagli sfruttabile per sistemare due bambini). Per le sue caratteristiche, la \"CG Spider 1000\" andava a confrontarsi con modelli come la Renault Caravelle, altra spider francese con motore posteriore di fascia bassa.\nLa \"CG Spider 1000\" nasceva su una telaio a trave centrale appositamente realizzato dalla \"Chappe et Gessalin\": una traversa posteriore serviva a sostenere retrotreno, cambio e motore. L'intera struttura era rinforzata mediante scatolati laterali. L'avantreno era a ruote indipendenti con balestra trasversale, mentre il retrotreno, sempre a ruote indipendenti, prevedeva molle elicoidali e bracci oscillanti. Su entrambi gli assi erano presenti ammortizzatori idraulici telescopici. Quanto all'impianto frenante, esso era costituito inizialmente da quattro tamburi come nella \"1000\" berlina, ma pochissimo tempo dopo la presentazione, a tale soluzione si sarebbe preferita quella a quattro dischi mutuata direttamente dalla \"1000 Coup\u00e9\". Il motore era il tranquillo 4 cilindri da 944 cm\u00b3, sistemato posteriormente a sbalzo ed in grado di erogare fino a 40 CV SAE. Le prestazioni non erano quindi esaltanti, ma sicuramente pi\u00f9 brillanti rispetto alla berlina grazie al minor peso del corpo vettura (circa 100\u00a0kg in meno). Anche il cambio era lo stesso della \"1000\", ed era quindi del tipo manuale a 4 marce pi\u00f9 retromarcia.\nProduzione.\nFurono proprio le prestazioni non molto brillanti (anche se la vettura raggiungeva un allungo di 160\u00a0km/h, pi\u00f9 che degno di rivaleggiare con la concorrenza) a venir indicate come uno dei due principali nei della \"Spider 1000\", che ricevette quindi un'accoglienza piuttosto tiepida. L'altro difetto, ancor pi\u00f9 evidente, era il prezzo di vendita: 16.800 FF erano decisamente molti per una vettura di quel genere. Per riuscire ad abbassare il prezzo, la \"CG\" decise di proporre anche una versione con hard-top in vetroresina, meno dispendioso da realizzare rispetto ad una capote in tela. All'inizio del 1968 alla spider classica ed a quella con hard-top si aggiunse anche la Sport 1000, caratterizzata da una nuova carrozzeria di tipo coup\u00e9, la quale prefigurer\u00e0 la successiva produzione \"CG\". Oltre all'inedita carrozzeria con la parte posteriore pi\u00f9 profilata, la \"Sport 1000\" era anche caratterizzata da nuovi interni con sedili in vetroresina ed una nuova plancia ridisegnata. Di l\u00ec a poco, la versione coup\u00e9 andr\u00e0 a sostituire la \"Spider\" che uscir\u00e0 di scena a met\u00e0 del 1968. Sempre intorno alla met\u00e0 del 1968, poi, la coup\u00e9 fu proposta anche con motore da 1108\u00a0cm\u00b3 e potenza massima di 49 CV. In questa sua nuova configurazione, la piccola sportiva francese prese la denominazione di Sport 1000S e costitu\u00ec l'ultima variante della gamma \"1000\": poco tempo dopo, gi\u00e0 nell'autunno dello stesso anno, la vettura venne sostituita dal modello CG 1200 S."}
{"id": "4208945", "revid": "765341", "url": "https://it.wikipedia.org/wiki?curid=4208945", "title": "CG 1300", "text": "La CG 1300 \u00e8 un'autovettura sportiva di fascia bassa prodotta in piccola serie dal 1972 al 1974 dalla piccola Casa automobilistica francese CG Automobiles.\nStoria e profilo.\nLa \"CG 1300\" fu introdotta nell'autunno del 1972, subito dopo il lancio, da parte della Simca, della \"1000 Rallye 2\", equipaggiata con il motore Type 371 da 1294 cm\u00b3 e da 82 CV. Il terzo ed ultimo modello della Casa di Brie-Comte-Robert adott\u00f2 il nuovo propulsore, leggermente pi\u00f9 potente, ma anche caratterizzato da un maggior spunto. In alternativa fu per\u00f2 possibile avere subito anche la versione 1300 S, dotata di carburatori pi\u00f9 performanti, nuovi collettori e testata lavorata, ed in grado quindi di raggiungere una potenza massima di 95 CV.\nEsteriormente furono molte le modifiche che interessarono questo modello: rispetto alla precedente CG 1200 S, la \"1300\" era caratterizzata innanzitutto da un corpo vettura accorciato di 6\u00a0cm e disponibile unicamente con carrozzeria coup\u00e9. Nel frontale fu introdotto un piccolo spoiler inferiore che integrava la presa d'aria per il radiatore e nuovi indicatori di direzione, anch'essi di origine Simca. Ridisegnati anche il cofano anteriore ed i parafanghi, mentre posteriormente balzavano subito all'occhio i fari rettangolari mutuati dalla Simca 1100. Anche il tetto fu rivisitato per potersi meglio raccordare con il resto del corpo vettura e farne una vera coup\u00e9 anzich\u00e9 una finta spider con hard-top com'era stato nella \"1200 S\".\nLa vettura fu accolta con entusiasmo dagli appassionati, che vi videro l'evoluzione definitiva e pressoch\u00e9 perfetta del concetto di vetturetta sportiva partorito dalla mente dei signori Chappe e Gessalin. In realt\u00e0, entro breve, le vendite subirono un crollo enorme, complici anche importanti eventi, vale a dire l'accordo di partenariato tra Matra e Simca, la proposta della Matra stessa di sostituire la Simca 1200 S con la nuova Bagheera, il cui progetto era gi\u00e0 stato avviato in precedenza dalla Casa di Romorantin e terminato dalla Simca stessa, ed infine (ma non ultima), la crisi petrolifera del 1973, che impose un periodo di austerity per quanto riguardava i consumi di carburante. Pertanto le vendite della piccola sportiva francese continuarono con il contagocce fino al 1974, anno in cui la Chappe et Gessalin (compreso il suo marchio automobilistico \"CG\") chiuse i battenti."}
{"id": "4208946", "revid": "63727", "url": "https://it.wikipedia.org/wiki?curid=4208946", "title": "CG Automobiles", "text": ""}
{"id": "4208947", "revid": "765341", "url": "https://it.wikipedia.org/wiki?curid=4208947", "title": "CG 1200 S", "text": "La CG 1200 S \u00e8 un'autovettura sportiva di fascia bassa prodotta in piccola serie dal 1968 al 1972 dalla piccola Casa automobilistica francese CG Automobiles.\nStoria e profilo.\nIntrodotta nell'autunno del 1968, la \"CG 1200 S\" costitu\u00ec la naturale evoluzione della versione 1000, rispetto alla quale si differenziava innanzitutto per le novit\u00e0 meccaniche: il nuovo modello era infatti caratterizzato dalla presenza del pi\u00f9 potente motore da 1204 cm\u00b3 in grado di erogare fino ad 80 CV di potenza massima. Tale motore, mutuato direttamente dalla Simca 1200 S Bertone, fu in grado di spingere la leggera vettura a ben 185\u00a0km/h di velolcit\u00e0 massima. Tra le altre novit\u00e0 tecniche vanno inoltre segnalati il radiatore spostato davanti, per meglio bilanciare la ripartizione delle masse tra avantreno e retrotreno, ma anche per migliorare il raffreddamento del motore, sistemato ancora una volta in posizione posteriore trasversale a sbalzo. Ed inoltre, lo sterzo non fu pi\u00f9 a vite e rullo, ma a cremagliera, mentre comparve il servofreno, assente nella \"CG 1000\" e che trov\u00f2 alloggiamento sotto il cofano anteriore. Esteticamente la \"CG 1200 S\" si distingueva dalla \"CG 1000\" per pochi ma visibili dettagli, tra cui la presenza di una presa d'aria sotto il paraurti anteriore (che serviva a convogliare aria nel radiatore e da qui al motore), l'arrivo di una coppia di fari anteriori supplementari (optional nella \"CG 1000\") e l'assenza della vistosa bombatura sul cofano posteriore.\nFin dal suo debutto, la produzione della \"CG 1200 S\" prevedeva sia la versione coup\u00e9 che la versione spider. In realt\u00e0, per\u00f2, la coup\u00e9 era una spider con hard-top. Un anno dopo il lancio della \"CG 1200 S\", il motore venne portato ad 85 CV e la velocit\u00e0 massima sal\u00ec a 188\u00a0km/h, mentre nell'estate del 1970 venne approntata una piccolissima serie di 20 esemplari della cosiddetta CG 548, una versione destinata a chi si voleva cimentare nelle competizioni. La sigla indicava il peso della vettura, sceso da 660 a 548\u00a0kg mediante l'utilizzo di materiali pi\u00f9 leggeri (alluminio per gli scatolati del telaio, plexiglas per i finestrini, ecc) e mediante l'eliminazione di componenti come la tappezzeria e la moquette. Inoltre, il motore da 1.2 litri venne sovralimentato mediante un compressore Constantin, grazie al quale la potenza massima sal\u00ec a 120 CV. Tale versione fu prodotta anche nell'ambito di una maggior intensificazione dell'attivit\u00e0 sportiva della CG, forte dell'appoggio finanziario della Chrysler, proprietaria del marchio Simca e che gi\u00e0 dall'anno prima si mosse proprio per conferire una maggior immagine sportiva alla Casa di Poissy, sfruttando a tal fine la piccola azienda di Brie-Comte-Robert che da sempre utilizzava motori Simca per i suoi modelli sportivi.\nLa produzione della \"CG 1200 S\" termin\u00f2 nel 1972 dopo un totale di circa 280 esemplari (CG 548 comprese)."}
{"id": "4208950", "revid": "287204", "url": "https://it.wikipedia.org/wiki?curid=4208950", "title": "Jos\u00e9 Larduet G\u00f3mez", "text": "Carriera dilettantistica.\nLarduet G\u00f3mez ha partecipato ad una edizione dei giochi olimpici (Londra 2012) e a due dei campionati del mondo (Milano 2009, Baku 2011), oltre che una edizione della coppa del mondo di pugilato.\nPrincipali incontri disputati.\n\"Statistiche aggiornate al 24 settembre 2012.\""}
{"id": "4208955", "revid": "1318658", "url": "https://it.wikipedia.org/wiki?curid=4208955", "title": "Bruno Filippo Lapadula", "text": "Dal 1977 ha approfondito le metodologie di Valutazione di impatto ambientale - con l'obiettivo di tutelare l'ambiente e dare alla pianificazione urbana e regionale delle solide basi scientifiche - ed \u00e8 stato tra i primi, in Italia, a sperimentarne le applicazioni.\nBiografia.\nBruno Filippo Lapadula, dopo la Maturit\u00e0 classica conseguita all'Istituto De Merode di Roma, si \u00e8 laureato nel 1973 alla Sapienza in Architettura (110 e lode con dignit\u00e0 di pubblicazione) con una tesi sull'applicazione della Teoria dei sistemi e delle Matrici di valutazione alla Pianificazione territoriale. Ha fatto il servizio militare ed \u00e8 stato congedato dalla Divisione Granatieri di Sardegna nel 1976 con il grado di caporal maggiore. Dopo il 1981 \u00e8 diventato il responsabile dello Studio Lapadula, aperto a Roma nel 1930 ed ha creato gli Archivi degli architetti Ernesto Lapadula (1902-1968) ed Attilio Lapadula (1917-1981) e della pittrice Bice Lazzari (1900-1981). Gli Archivi Lapadula di Roma sono stati dichiarati di \"rilevante interesse storico\" e i documenti, che vi sono custoditi, sono stati vincolati come Beni culturali dalla Soprintendenza archivistica per il Lazio il 2 dicembre 1992. Si tratta della documentazione relativa alle opere di Ernesto Lapadula, Attilio Lapadula, Bice Lazzari, Carlo Scarpa, Vincenzo Rinaldo e di molti altri architetti e artisti italiani del secolo XX.\nGrazie alla collaborazione con Valerio Giacomini e Gabriele Scimemi, ha avuto un ruolo attivo nello sviluppo degli studi sull'Ambiente, gi\u00e0 a partire dal 1977, e ha partecipato, come rappresentante dell'Italia, all'attivit\u00e0 di ricerca e cooperazione in materia ambientale e urbana di numerose organizzazioni internazionali: European Union (EU)-Scientific and Technical Research Committee (CREST) e DG III; North Atlantic Treaty Organization (NATO)-Committee on the Challenges of Modern Society (CCMS); Organisation for Economic Co-operation and Development (OECD); United Nations Human Settlements Programme (UN-HABITAT); United Nations Development Programme (UNDP); United Nations Economic Commission for Europe (ECE); United Nations Educational, Scientific and Cultural Organization (UNESCO)-Man and the Biosphere Programme (MAB); United Nations Environment Programme (UNEP); United Nations Population Fund (UNFPA); World Tourism Organization (WTO).\nAveva iniziato la sua attivit\u00e0 come progettista e urbanista nel 1973 con il padre Attilio Lapadula del quale \u00e8 stato il principale collaboratore sino al 1981 e, dal 1982, si \u00e8 specializzato nell'Analisi e Progettazione del Paesaggio e nello Studio dell'Ambiente. Nel 1987 ha sposato la costumista e scenografa Paola Bevicini e nel 1994 \u00e8 nata la figlia Francesca. \u00c8 stato tra i primi in Italia a occuparsi di Valutazione di impatto ambientale (VIA) ed ha redatto Studi di impatto ambientale (SIA), Valutazioni ambientali strategiche (VAS) e Valutazioni di incidenza (VI). Come consulente della societ\u00e0 Stretto di Messina, si \u00e8 occupato dell'impatto ambientale e paesaggistico del ponte e dei suoi collegamenti. \u00c8 stato collaboratore tecnico della Commissione speciale valutazione d'impatto ambientale (CSVIA) del Ministero dell'Ambiente e della Tutela del Territorio e del Mare.\nHa collaborato ai corsi di Urbanistica e Geografia urbana della Sapienza - Universit\u00e0 di Roma; ha insegnato Geografia urbana e regionale all'Universit\u00e0 degli Studi di Cassino e del Lazio Meridionale, Analisi e Progettazione del Paesaggio all'Accademia di Belle Arti di Roma e Storia del Giardino e del Paesaggio alla Sapienza - Universit\u00e0 di Roma; \u00c8 responsabile scientifico dei corsi dell'Accademia Restauro Paesaggi e Giardini (ARPEG) dell'Istituto Regionale per le Ville Tuscolane (IRViT) e dell'Universit\u00e0 di Roma Tor Vergata. \u00c8 membro effettivo dell'Istituto Nazionale di Urbanistica (INU); esperto in pianificazione territoriale e urbanistica del Ministero delle Infrastrutture e dei Trasporti; socio fondatore dell'Associazione analisti ambientali (AAA); consigliere della Fondazione Aldo Della Rocca per gli studi di urbanistica; socio onorario di Italia Nostra onlus, consigliere della sezione Roma e delegato all'Associazione parchi e giardini d'Italia; ispettore archivistico onorario del Ministero per i Beni e le Attivit\u00e0 Culturali.\n\u00c8 autore di numerose pubblicazioni, a carattere scientifico, su analisi e pianificazione del territorio e del paesaggio, analisi e pianificazione urbana, storia dell'urbanistica, dell'architettura e del giardino, analisi ambientale e progettazione ambientale.\n\u00c8 iscritto all'Associazione Nazionale Partigiani d'Italia (ANPI).\nStudio e Archivio Lapadula.\nL'archivio \u00e8 stato per gli architetti Lapadula soprattutto uno studio. Quindi non \u00e8 solo un deposito, dove oggi viene conservata una notevole mole di materiali d'interesse storico e di progetti, ma anche un luogo di vita e lavoro dove si sono accumulati libri e riviste, documenti originali e copie provenienti da altri archivi, fotografie e microfilm, attrezzi del mestiere e oggetti bizzarri, plastici di opere e bozzetti di quadri o sculture, insieme alle tracce di tanti personaggi che vi hanno lavorato o hanno solo frequentato questo luogo. Quella dei Lapadula \u00e8 una famiglia di architetti, urbanisti e docenti universitari che, con i suoi vari \"imparentamenti\", ha cominciato ad operare sin dalla seconda met\u00e0 del secolo XIX e che ha saputo creare una rete di rapporti di lavoro e amicizia con tanti protagonisti della cultura del secolo XX. L'archivio e la biblioteca oggi sono aperti al pubblico e consultati da studiosi, professionisti e studenti provenienti da tutto il mondo.\nOnorificenze.\n Cavaliere dell'Ordine equestre del Santo Sepolcro di Gerusalemme (1999)\n Accademico residente dell'Accademia Tiberina (2000)"}
{"id": "4208961", "revid": "287204", "url": "https://it.wikipedia.org/wiki?curid=4208961", "title": "Lietuvos Lyga 1927", "text": "L'edizione 1927 del Lietuvos Lyga fu la 6\u00aa del massimo campionato di calcio lituano; il titolo fu vinto dal LFLS Kaunas, giunto al suo 3\u00ba titolo.\nFormula.\nIl campionato era formato da sedici squadre divise in tre gironi cittadini. Il girone di Kaunas era formato da cinque squadre che si incontrarono in gare di andata e ritorno per un totale di 8 turni. Il girone di Klaip\u0117da era diviso in due sottogruppi: quello nord formato da quattro squadre che si incontrarono in gare di andata e ritorno per un totale di 6 turni, e quello sud, formato da cinque squadre che si incontrarono in gare di andata e ritorno per un totale di 8 turni. Il girone di \u0160iauliai era formato da sole due squadre che si incontrarono in gare di andata e ritorno. In tutti e tre i gironi erano assegnati due punti alla vittoria, un punto al pareggio e zero per la sconfitta.\nI vincitori dei sottogruppi di Klaipeda si incontrarono in una prima finale in gara unica; il vincitore incontr\u00f2 poi la vincente del girone di Kaunas (qualificatosi per la finale per il ritiro della vincente del girone di \u0160iauliai) in una partita che decret\u00f2 il vincitore del campionato."}
{"id": "4208962", "revid": "287204", "url": "https://it.wikipedia.org/wiki?curid=4208962", "title": "NML Cygni", "text": "NML Cygni o NML Cyg \u00e8 una ipergigante rossa, situata a circa 5500 anni luce dalla Terra nella costellazione del Cigno. Attualmente, \u00e8 una delle stelle pi\u00f9 grandi tra quelle conosciute, con un raggio pari a 1183 volte quello del Sole. La sua massa si aggira intorno alle 50 M\u2299. \u00c8 stata scoperta da Neugebauer, Martz e Leighton nel 1965, e il nome NML Cygni deriva dai nomi di questi tre scopritori.\nLa stella \u00e8 circondata da una nebulosa a forma di fagiolo. Si tratta di una variabile semiregolare con un periodo di variabilit\u00e0 di circa 940 giorni.\nNML Cygni fa parte dell'associazione OB OB2 Cygnus e la sua parallasse misura circa 0,62 mas; con una magnitudine bolometrica di -9,0 \u00e8 una delle stelle pi\u00f9 luminose conosciute.\nLa stella ha un tasso di perdita di massa dovuta al vento stellare stimato in 2 \u00d7 10\u22124 M\u2299 all'anno (il che equivale alla perdita di una massa solare ogni 5000 anni); si tratta di uno dei tassi pi\u00f9 alti conosciuti."}
{"id": "4208966", "revid": "52760987", "url": "https://it.wikipedia.org/wiki?curid=4208966", "title": "Carlo de Lellis", "text": ""}
{"id": "4208967", "revid": "697352", "url": "https://it.wikipedia.org/wiki?curid=4208967", "title": "Jon Prescott", "text": "Biografia.\n\u00c8 nato in Mountain View in California, ma \u00e8 cresciuto vicino a Portland in Oregon. Prescott ha due fratelli e una sorella. Ha frequentato l'Emerson College a Boston. Dopo il collage si \u00e8 trasferito a Los Angeles. Ha recitato per la prima volta in \"The One\" (2011)."}
{"id": "4208970", "revid": "227767", "url": "https://it.wikipedia.org/wiki?curid=4208970", "title": "Berinkey D\u00e9nes", "text": ""}
{"id": "4208980", "revid": "647919", "url": "https://it.wikipedia.org/wiki?curid=4208980", "title": "Liceo San Ladislao", "text": ""}
{"id": "4208982", "revid": "458401", "url": "https://it.wikipedia.org/wiki?curid=4208982", "title": "Hello (album Karmin)", "text": ""}
{"id": "4208984", "revid": "1924342", "url": "https://it.wikipedia.org/wiki?curid=4208984", "title": "Take a Look Over Your Shoulder", "text": "Take a Look Over Your Shoulder \u00e8 il secondo album in studio del rapper statunitense Warren G, pubblicato il 25 marzo 1997 dalla Def Jam Recordings.\nNell'album il rapper si distacc\u00f2 dai suoni g-funk che contraddistinguevano il precedente album, e a detta della critica musicale, il risultato rese il sound dell'album altrettanto di qualit\u00e0, mentre le parti rappate di Warren G pi\u00f9 povere e generiche."}
{"id": "4208988", "revid": "767487", "url": "https://it.wikipedia.org/wiki?curid=4208988", "title": "Endgame (film 2009)", "text": "Endgame \u00e8 un film del 2009 diretto da Pete Travis.\nLa pellicola affronta il tema dell'apartheid in Sudafrica.\nTrama.\nLa storia di come l'apartheid viene sconfitto in Sudafrica.\nProduzione.\nIl progetto inizialmente venne pensato come un documentario dal direttore generale della BBC Greg Dyke, mentre il produttore David Aukin sugger\u00ec di farne un film drammatico.\nSceneggiatura.\nI due produttori David Aukin e Hal Vogel chiesero a Paula Milne di scrivere la sceneggiatura del film. La Milne pass\u00f2 18 mesi tra ricerche ed interviste per scrivere al meglio i fatti.\nRegia.\nA sceneggiatura completata, i produttori ingaggiarono Pete Travis come regista, il quale per\u00f2 non era interessato a dirigere un film drammatico storico su fatti recenti e decise di trasformarlo in un film thriller politico.\nCast.\nI primi attori ufficializzati nel cast del film furono William Hurt e Chiwetel Ejiofor.\nRiprese e location.\nLe prime riprese iniziano il 14 aprile 2008 nei pressi di Reading. Nel mese di maggio la produzione si sposta a Citt\u00e0 del Capo, dove si fermarono per sei settimane prima di spostarsi a Johannesburg. Le riprese si concludono nel mese di agosto.\nMontaggio.\nIl montaggio finale del film fu concluso nel dicembre 2008.\nDistribuzione.\nIl film viene proiettato in anteprima mondiale il 18 gennaio 2009 al Sundance Film Festival.\nLA pellicola viene distribuita, in numero limitato di copie, nelle sale cinematografiche statunitensi a partire dal 30 ottobre 2009.\nDivieto.\nIl film viene vietato ai minori di 13 anni per la presenza di \"linguaggio forte e immagini violente\"."}
{"id": "4208994", "revid": "76963", "url": "https://it.wikipedia.org/wiki?curid=4208994", "title": "Roxana Zal", "text": "Biografia.\nRoxana Zal \u00e8 nata e cresciuta a Malibu, in California. La sua prima comparsa televisiva la fece a 12 anni in una pubblicit\u00e0; ha avuto quindi diversi ruoli come attrice bambina che la pongono all'attenzione del pubblico e della critica, in particolare in \"Table for Five\" (1983) con Jon Voight e \"Testament\" (1983) con Jane Alexander.\nA soli quattordici anni Zal vince il prestigioso \"Premio Emmy\" per aver recitato nel film-tv \"Quelle strane voci su Amelia\", nel quale era una ragazzina molestata dal padre (interpretato da Ted Danson).\nDa allora ha continuato ad apparire con frequenza in film e in serie televisive, incluso un episodio di \"NCIS - Unit\u00e0 anticrimine\" (2004), fino alla met\u00e0 degli anni 2000."}
{"id": "4208995", "revid": "729019", "url": "https://it.wikipedia.org/wiki?curid=4208995", "title": "Digby Ioane", "text": "Biografia.\nNato in Nuova Zelanda da famiglia di origini samoane, Digby Ioane crebbe a Melbourne, in Australia, citt\u00e0 dove la sua famiglia si era stabilita.\nNonostante Melbourne sia la patria del football australiano, fin dai 5 anni Ioane si orient\u00f2 al rugby, praticato nei fine settimana (il sabato la disciplina a 15, la domenica quella a 13).\nA 16 anni si trasfer\u00ec nel Queensland alla Gregory Terrace School di Brisbane per compiervi gli studi superiori e ivi frequentare la scuola di rugby; notato dagli osservatori federali, prima dei 18 anni fu selezionato per la nazionale studentesca australiana e, nel 2004, entr\u00f2 nelle giovanili dei Reds.\nIoane ebbe il suo primo ingaggio da professionista nel Super 14 2006: la neonata formazione del Western Force di Perth (Australia Occidentale) stava reclutando giocatori e Ioane decise di accettare l'ingaggio della nuova \"franchise\" per avere la possibilit\u00e0 di giocare ad alto livello e mettersi in evidenza per la Nazionale.\nNel 2007 fu ingaggiato dai Reds di Brisbane e, nel periodo della , disput\u00f2 per i Melbourne Rebels l'unica edizione mai tenutasi dell'Australian Rugby Championship, giungendo a disputarne la finale.\nIn precedenza, a giugno dello stesso anno, Ioane aveva esordito negli \"Wallabies\" in un \"test match\" contro il ; quello d'esordio rimase il suo unico incontro fino a novembre 2008, quando torn\u00f2 in squadra a Padova contro l' (vittoria 30-20).\nIn seguito Ioane non riusc\u00ec mai a giocare con continuit\u00e0 a seguito di vari traumi: nel 2009 un infortunio alla spalla lo tenne fuori per praticamente tutta la stagione e, un anno pi\u00f9 tardi, fu di nuovo lontano dai campi per pi\u00f9 di sei mesi dopo analogo infortunio avvenuto a giugno.\nRientrato a inizio 2011 in campo, vinse il Super 15 con la sua \"franchise\", i Reds e, a quattro anni dall'esordio internazionale, disput\u00f2 il suo primo Tri Nations, che l' vinse.\nConvocato per la si infortun\u00f2 nel primo \"match\" contro l' e rientr\u00f2 solo in occasione della semifinale, persa, contro la ; il risultato finale per gli \"Wallabies\" fu il terzo posto."}
{"id": "4208996", "revid": "1543377", "url": "https://it.wikipedia.org/wiki?curid=4208996", "title": "Eben Norton Horsford", "text": " Horsford \u00e8 conosciuto soprattutto per la sua riformulazione del lievito chimico, per il suo interesse nelle ricerche sulla scoperta dell'America da parte dei Vichinghi e per i monumenti che ha costruito in onore di Leif Erikson.\nVita ed opere.\nEben Horsford nacque nella Contea di Livingston nel 1818. Studi\u00f2 al Rensselaer Polytechnic Institute laureandosi come ingegnere civile all'et\u00e0 di 19 anni. Successivamente lavor\u00f2 presso il Geological Survey di New York e poco dopo aver raggiunto la maggiore et\u00e0 divenne insegnante di matematica e scienze all'Albany Female Academy dove insegn\u00f2 per quattro anni, in seguito riprese gli studi in Germania con Justus von Liebig. Al ritorno negli Stati Uniti, fu nominato Rumford Professor and Lecturer on the Application of Science to the Useful Arts all'Universit\u00e0 di Harvard nel 1847. Insegn\u00f2 chimica e e condusse ricerche alla Lawrence Scientific School per 16 anni durante i quali pubblic\u00f2 ricerche sulle principali riviste scientifiche su argomenti come i fosfati, il latte condensato, la fermentazione e le razioni di emergenza.\nEben Horsford \u00e8 probabilmente ricordato oggi per la riformulazione del lievito chimico. Precedentemente la polvere lievitante conteneva bicarbonato di sodio e cremore di tartaro. Horsford sostitu\u00ec il cremore di tartaro con il pi\u00f9 affidabile bifosfato di calcio (conosciuto anche come fosfato acido di calcio ed altri nomi). Lo fece poco prima di August Oetker. Nel 1854 Horsford fond\u00f2 la Rumford Chemical Works con George Wilson. Il nome fu dato dopo la nomina di Horsford ad Harvards. La nuova polvere lievitante fu ideata in questa impresa. Lo sviluppo della polvere lievitante nel 2006 fu designata come National Historic Chemical Landmark.\nPoich\u00e9 era un fautore di una migliore istruzione per le donne, Horsford divenne presidente del board of visitors del Wellesley College e don\u00f2 denaro per libri, apparecchiature scientifiche e di una borsa di studio per il college. Egli acquis\u00ec un certo successo grazie allo sviluppo di un processo per la produzione della polvere lievitante e del latte condensato. Horsford, per depositare i suoi brevetti, fu assistito da Charles Grafton Page, un avvocato specializzato in brevetti che precedentemente aveva lavorato presso l'ufficio brevetti statunitense.\nI Vichinghi.\nHorsford si interess\u00f2 ai viaggi in Nordamerica da parte di Vichinghi come Leif Ericson ed era deciso a provare che il Nordamerica era stato scoperto non da un cattolico mediterraneo ma da un ariano. Egli colleg\u00f2 il bacino del Charles River ai luoghi descritti nelle saghe norrene, ide\u00f2 un'etimologia in lingua norrena per alcuni toponimi in algonchino come Naumkeag, Namskaket ed Amoskeag, infine \"scopr\u00ec\" alcuni resti archeologici vichinghi. Horsford pose una targa che documenta tutto questo sulla Memorial drive nei pressi di Mount Auburn street a Cambridge. Pochi chilometri prima, nei pressi della sorgente dello Stony Brook, costru\u00ec una torre per indicare la probabile posizione di Norumbega, una citt\u00e0 e fortezza vichinga con il suo Althing ed il primo vescovo cristiano d'America. Egli inoltre commission\u00f2 la statua di Leif Ericson che ancora sorge sulla Commonwealth avenue a Boston, alla sua morte l'opera venne proseguita dalla figlia Cornela. Il suo lavoro non fu appoggiato dalla corrente degli storici ed archeologi dell'epoca ed ora gode di ancora meno credito.\nIn onore delle generose donazioni effettuate al Wellesley College, nel 1886 gli fu dedicato un edificio chiamato Norumbega Hall e fu celebrato da un poema composto da John Greenleaf Whittier.\nIn suo onore \u00e8 stato denominato il minerale horsfordite."}
{"id": "4208997", "revid": "1652635", "url": "https://it.wikipedia.org/wiki?curid=4208997", "title": "Luigi Genero", "text": "Carriera.\nDopo gli esordi con la Pro Gorizia, debutta in Serie B nella stagione 1952-1953 con il Fanfulla, disputando due campionati per un totale di 54 presenze e 14 reti.\nNel 1954 passa al Brescia, giocando per altri due anni in Serie B e collezionando altre 37 presenze con 5 gol all'attivo. Con le rondinelle fa il suo esordio a Vicenza il 3 ottobre 1954 nella partita Lanerossi Vicenza-Brescia (3-0).\nChiude la carriera in Serie C con la Fedit Roma."}
{"id": "4208999", "revid": "767487", "url": "https://it.wikipedia.org/wiki?curid=4208999", "title": "Fabrizio Bartolini (calciatore)", "text": "Carriera.\nDebutta in Serie C nel 1946-1947 con il Grosseto, proveniente dall'Orbetello; con i maremmani in tre campionati di terza serie mette a segno 97 reti in 98 incontri, che uniti agli altri 31 gol segnati dopo il ritorno a Grosseto a fine carriera, lo rendono il miglior cannoniere di sempre nella storia dei biancorossi.\nLe sue capacit\u00e0 realizzative lo portano a debuttare in Serie B nel 1949-1950 con il Livorno, dove segna 39 gol in 75 gare.\nIn seguito disputa ancora tre campionati di Serie B, di cui due a Catania dove colleziona 56 presenze e 13 reti, ed uno a Modena con 11 presenze.\nTermina la carriera calcando i campi della IV Serie, dapprima con la maglia del Foggia ed infine tornando a Grosseto."}
{"id": "4209004", "revid": "110157", "url": "https://it.wikipedia.org/wiki?curid=4209004", "title": "PDF.js", "text": "PDF.js \u00e8 una libreria scritta in JavaScript che converte i file PDF in HTML5 per poter leggere i documenti online all'interno del browser seguendo gli standard web. Il progetto \u00e8 condotto dalla Mozilla Foundation, la quale lanci\u00f2 PDF.js nel 2011.\nPDF.js funziona come parte di un sito o di un browser. \u00c8 disponibile come estensione di Mozilla Firefox ed \u00e8 utilizzato giornalmente da circa 125.000 utenti a giugno 2015. Una versione di PDF.js (non come estensione) \u00e8 inclusa in Mozilla Firefox a partire dalla versione 15 ed \u00e8 abilitato di default a partire dalla 19. Esiste inoltre un plugin per Chrome ed \u00e8 incluso in ownCloud."}
{"id": "4209005", "revid": "15756", "url": "https://it.wikipedia.org/wiki?curid=4209005", "title": "Andrea Ghisi", "text": "Biografia.\nEra figlio del patrizio veneziano Marco Ghisi del ramo di San Geremia. Di lui non si hanno notizie prima del 1207 quando prese parte alla spedizione organizzata da Marco Sanudo per la conquista delle isole greche che, a tre anni dall'assedio di Costantinopoli, non erano ancora state occupate dai vincitori. Stando ad Andrea Dandolo, al Ghisi e a suo fratello Geremia spettarono Tino, Micono, Sciro, Scopelo e Sciato; pi\u00f9 tardi si sarebbero a loro volta spartiti i possedimenti e Andrea ottenne Tino e Micono. Poich\u00e9 la prima, in base ai patti presi tra la Serenissima ed Enrico di Fiandra, ricadeva nel territorio dell'imperatore latino, il Ghisi ne divenne un feudatario.\nDal 1243 fu protagonista con il fratello di una lunga contesa che lo oppose al governo veneziano. Durante l'impresa del 1207, l'isola di Andro era stata assegnata a Marino Dandolo ma in data imprecisata (probabilmente tra il 1238 e il 1239), Geremia se ne era impadronito con la forza. Il Dandolo si appell\u00f2 al governo ma mor\u00ec poco dopo; ci\u00f2, tuttavia, non ferm\u00f2 la sentenza del Maggior Consiglio che l'11 agosto 1243 condann\u00f2 i fratelli Ghisi al sequestro di tutti i loro beni e incaric\u00f2 il doge Jacopo Tiepolo di ordinare la restituzione di Andro al bailo di Negroponte entro la Pasqua successiva (3 aprile 1244) e di rendere alle vittime dell'usurpazione (la vedova del Dandolo e il suo secondo marito) tutti i beni sottratti. Inoltre, entro il 29 giugno 1244 i due avrebbero dovuto presentarsi al doge per sottomettersi formalmente alle decisioni della Repubblica. Se non avessero rispettato questi impegni, sarebbero stati banditi da Venezia e i loro beni sequestrati per il risarcimento delle parti lese.\nProbabilmente continuare l'occupazione di Andro era pi\u00f9 vantaggioso che adeguarsi alle condizioni della Serenissima e i due non diedero ascolto alle minacce del governo. Visto che Geremia dovrebbe essere morto dopo l'agosto del 1243, il procedimento continu\u00f2 contro il solo Andrea che, come previsto, fu bandito da Venezia mentre i suoi beni venivano confiscati. In seguito, tuttavia, le condizioni dovettero mutare e il Ghisi cambi\u00f2 decisamente atteggiamento.\nNel 1251, quindi, decise di sottomettersi alle richieste della Repubblica. Di conseguenza, il 14 marzo 1252 il Maggior Consiglio gli invit\u00f2 di adoperarsi affinch\u00e9 Andro fosse consegnata al doge Marino Morosini entro il 1\u00ba novembre successivo; in cambio, gli sarebbero stati restituiti tutti i beni. Da questa richiesta si pu\u00f2 dedurre che il Ghisi non era pi\u00f9 in diretto possesso dell'isola (altrimenti l'avrebbe subito restituita) ma poteva indurre il nuovo occupante, forse un feudatario del ducato di Nasso, ad abbandonarla.\nRiusc\u00ec a rispettare tutte le condizioni e il 28 marzo 1253 gli fu tolto il bando. La vicenda ebbe per\u00f2 alcuni strascichi anche dopo la sua morte visto che ancora nel 1280 alcuni beni non erano ancora stati restituiti.\nL'ultima notizia sul suo conto \u00e8 del 1266, risultando gi\u00e0 morto nel 1277. Gli subentr\u00f2 nella signoria il figlio Bartolomeo. Oltre a quest'ultimo, il Ghisi ebbe altri sei figli (solo Bartolomeo e Marino gli sopravvissero) e una figlia, Anfelise, andata in sposa a Pietro Querini."}
{"id": "4209010", "revid": "287204", "url": "https://it.wikipedia.org/wiki?curid=4209010", "title": "Adolphe Kegresse", "text": ""}
{"id": "4209012", "revid": "767487", "url": "https://it.wikipedia.org/wiki?curid=4209012", "title": "Kuchipudi", "text": "La danza Kuchipudi, originaria dell'Andhra Pradesh, in India Meridionale, \u00e8 considerata una danza classica. \"Kuchipudi\" o \"Kuchelapuram\" \u00e8 anche il nome dell'omonimo villaggio sito nel distretto di Krishna che si affaccia sul Golfo del Bengala, dove, da generazioni, i detentori di questa forma d'arte vivono assieme alle loro famiglie.\nStoria.\nCome le altre danze classiche indiane, anche la danza kuchipudi fonda le sue origini nel Natyashastra. Alcuni versi del trattato indicano che all'epoca prevalevano quattro tipi di danza, tra i quali \"dakshintya\" o stile del sud, sembra essere l'antesignana dell'attuale Kuchipudi. A ci\u00f2 si aggiungono testimonianze storiche sulla fioritura delle arti performative risalenti alla dinastia Shatavahana, che regn\u00f2 nel sud dell'India nel II sec. a.C. Nel corso dei secoli poich\u00e9 le esibizioni erano di natura vishnuita, ovvero erano dedicate al Dio Vishnu e alle sue incarnazioni - tra le quali la pi\u00f9 amata e popolare \u00e8 quella di Krishna - questa forma d'arte prese il nome di \"Bhagavata Mela Natakam\". Fu solo tra il XIV e il XV secolo, con Siddhendra Yogi, che lo stile cominci\u00f2 ad essere chiamato con lo stesso nome dell'omonimo villaggio. La tradizione narra che fin da tempi immemorabili, difficilmente databili, esistevano due forme di danza: \"Nattuva Mela\" e \"Natya Mela\". La prima \u00e8 evoluta nello stile di danza oggi conosciuto come Bharatanatyam, la seconda invece nel Kuchipudi. Le differenze pi\u00f9 evidenti sono nell'abhinaya che nel Kuchipudi tende a essere pi\u00f9 naturale e spontanea, mentre nel Bharatanatyam \u00e8 pi\u00f9 stilizzata e ogni parola viene interpretata dai mudr\u0101.\nStile.\nLa tecnica della danza Kuchipudi \u00e8 vivace e scintillante, contraddistinta da una notevole fluidit\u00e0 nel movimento del busto e delle braccia, in contrasto con rapidi e secchi movimenti dei piedi. Con la danza Bharatanatyam condivide diverse caratteristiche, come l'accompagnamento musicale che \u00e8 in stile carnatico e alcuni brani tipici del repertorio di Bharatanatyam che in tempi recenti sono entrati a far parte anche di quello Kuchipudi: il \u201cjathiswaram\u201d e la \u201ctillana\u201d. Altri brani, come il \u201ctarangam\u201d che include una parte dove la danzatrice si esibisce, muovendosi su un vassoio d'ottone (e spesso anche con una brocca piena d'acqua in testa) sono peculiari del Kuchipudi. \nI brani musicali nello stile Kuchipudi sono mimati con espressioni del volto allettanti, rapide occhiate e fugaci stati emotivi che evocano il rasa.\nPersonaggi.\nMolto popolare, tra i personaggi tradizionali, \u00e8 Satyabhama, l'orgogliosa regina del Signore Krishna, protagonista della famosa opera \u201cBhamakalapam\u201d. Nel corso dell'opera passa attraverso diversi stati amorosi. Dopo la separazione dal suo sposo rammenta, struggente, i giorni felici trascorsi insieme. Alla fine, dopo avergli mandato una lettera, i due si riuniscono e l'opera si termina con una puja finale. \nUn altro \u201cclassico\u201d del repertorio Kuchipudi \u00e8 il \u201cKrishna Shabdam\u201d, dove una giovane mungitrice invita Krishna a un incontro con lei nei modi pi\u00f9 svariati, dando la possibilit\u00e0 alla danzatrice di manifestare tutto il fascino femminile. A questo proposito \u00e8 indicativo il fatto che fino all'inizio del XX secolo, solo gli uomini danzassero all'interno di queste comunit\u00e0 di artisti, a differenza delle comunit\u00e0 delle Devadasi (le danzatrici del \u201cdasi attam\u201d che poi assunse il nome di Bharatanatyam) e delle Mahari dello stile Odissi che erano sempre solo donne. Gli uomini erano diventati talmente bravi nell'interpretare i ruoli femminili che non di rado sfidavano le danzatrici delle altre comunit\u00e0 in vere e proprie competizioni. Oggi invece le maggiori interpreti di questa forma d'arte sono soprattutto donne.\nUno dei maggiori maestri dei nostri tempi, recentemente scomparso, \u00e8 stato Vempati Chinna Satyam, fondatore a Chennai della \u201cKuchipudi Art Academy\u201d nel 1963."}
{"id": "4209017", "revid": "122298685", "url": "https://it.wikipedia.org/wiki?curid=4209017", "title": "Lotus Exige", "text": "La Lotus Exige \u00e8 una coup\u00e9 sportiva a due posti e a trazione posteriore realizzata a partire dal settembre 2000 dall'industria automobilistica inglese Lotus Cars.\nSviluppo.\nCome avvenuto per la Lotus Elise, della quale pu\u00f2 essere considerata una versione pi\u00f9 estrema e con cui condivide il telaio in estrusi di alluminio incollati, la progettazione ha seguito la filosofia del fondatore Colin Chapman basata sul detto \"meno massa a beneficio delle prestazioni\". La prima serie, presentata nel 2000, \u00e8 stata prodotta in soli 583 esemplari. La seconda serie, denominata \"S2\", debutta nel 2004 sulla base della Elise 111R motorizzata Toyota. La terza serie vede la luce a settembre 2011 e segna una rivoluzione per il modello: sotto il cofano viene posto un pi\u00f9 grosso e potente V6, sempre di origine Toyota.\nVersioni speciali.\nLotus Exige LF1.\nNel 2014 venne realizzata la Exige LF1, versione commemorativa per le 81 vittorie ottenute dal team britannico nel campionato di Formula 1. Rispetto alla versione di serie, la LF1 presentava una speciale livrea nero/rossa, nuovi interni, nuovi pneumatici sportivi Pirelli P-Zero Trofeo, freni sportivi e una piastra per il motore realizzata in fibra di carbonio. La meccanica rimaneva analoga a quella della Exige S.\nVetture derivate.\nSulla base telaistica della Exige \u00e8 stata ricavata da un'azienda statunitense un'ulteriore vettura ad alte prestazioni, la Hennessey Venom GT."}
{"id": "4209026", "revid": "1318658", "url": "https://it.wikipedia.org/wiki?curid=4209026", "title": "Fabrizio Bartolini", "text": ""}
{"id": "4209032", "revid": "300067", "url": "https://it.wikipedia.org/wiki?curid=4209032", "title": "Yamaguchi Falc\u00e3o Florentino", "text": "Biografia.\nYamaguchi Falc\u00e3o Florentino \u00e8 fratello di Esquiva Falc\u00e3o Florentino, pugile della categoria dei pesi medi e welter, e figlio di Adegard C\u00e2mara Florentino, conosciuto come Touro Moreno, pugile negli anni sessanta.\nCarriera pugilistica.\nYamaguchi Falc\u00e3o Florentino ha partecipato ad una edizione dei giochi olimpici (Londra 2012), una dei mondiali (Milano 2009, Baku 2011), una dei giochi panamericani (Guadalajara 2011) e una dei giochi sudamericani (Medell\u00edn 2010).\nPrincipali incontri disputati.\n\"Statistiche aggiornate al 24 settembre 2012.\""}
{"id": "4209036", "revid": "6923", "url": "https://it.wikipedia.org/wiki?curid=4209036", "title": "Shadow Warriors (NES)", "text": "Shadow Warriors \u00e8 un picchiaduro a scorrimento del 1988, prodotto e distribuito dalla Tecmo. In Giappone \u00e8 stato pubblicato con il titolo , mentre in Nord America come Ninja Gaiden.\nLa trama segue un ninja chiamato Ryu Hayabusa attraverso il suo viaggio in America per vendicare il suo defunto padre. Le tracce lo guardano da Jaquio, un individuo che vuole dominare il mondo tramite il potere di due antiche statue in grado di risvegliare un antico demone. Con un gameplay simile a \"Castlevania\" e \"Batman\", il giocatore interpreta Ryu attraverso sei \"atti\" che ricoprono 20 livelli, armato della sua katana o di altre armi secondarie.\n\"Shadow Warriors\" \u00e8 famoso per la sua storia elaborata e per i filmati in stile anime, ricevendo diversi premi da riviste di videogiochi, mentre le critiche principali sono state mosse per la difficolt\u00e0 dei livelli. Il titolo ha ricevuto una trasposizione letteraria scritta da Seth Godin e Peter Lerangis, ed \u00e8 stato pubblicato anche un album di colonne sonore estratte dal videogioco. \"Shadow Warriors\" viene spesso descritto come uno dei migliore videogiochi di ambientazione ninja.\nModalit\u00e0 di gioco.\nQuesto titolo \u00e8 un picchiaduro a scorrimento in cui il giocatore interpreta il ninja Ryu Hayabusa attraverso sei \"atti\", divisi in 20 livelli. La forza fisica di Ryu \u00e8 rappresentata da una barra di vita, che decresce ad ogni colpo subito. Quando la barra \u00e8 completamente vuota, Ryu cade oltre lo schermo o il tempo finisce, il giocare perdere una \"vita\". Il gioco finisce quando tutte le vite si sono esaurite, anche se gli \u00e8 concesso continuare dallo stesso livello.\nAlla fine di ogni atto, Ryu affronta un boss, la cui barra di vita \u00e8 solitamente pi\u00f9 lunga di quella del giocatore. Ogni boss \u00e8 uno delle \"Quattro malvagi\" (\"Malice Four\"), comandati dall'antagonista per eccellenza Jaquio. I quattro nemici sono Barbarian, Bomberhead, Basaquer e il loro leader Bloody Malth.\nIl giocatore attacca i nemici attraverso la Spada del Drago di Ryu, una katana tramandata dal clan Hayabusa da generazioni. Le armi secondarie includono degli shuriken, degli fuma shuriken che torno indietro come dei boomerang, un attacco magico che genera una serie di sfere infuocate e una tecnica area chiamata \"salta e attacca\". Questi attacchi secondari usano un'ulteriore barra, chiamata barra spirituale, che si pu\u00f2 riempire attraverso sfere blue e rosse di forza spirituale, trovare lampade e lanterne. Altri oggetti che si possono trovare sono clessidre che bloccano i nemici e i loro proiettili per cinque secondi, contenitori provvisti di punti bonus, pozioni che donano sei unit\u00e0 delle barra della vita, e \"ruote di fuoco invincibili\", che rendono Ryu invincibile agli attacchi momentaneamente, e altri oggetti che aggiungono una vita.\nRyu possiede l'abilit\u00e0 di saltare sui muri e salire scale, e inoltre pu\u00f2 darsi un'ulteriore spinta dopo essersi appoggiato su una parete verticale. Attraverso questa tecnica Ryu riesce a salire attraverso lo spazio tra due muri o due colonne, fino ad arrivare alla cima."}
{"id": "4209038", "revid": "767487", "url": "https://it.wikipedia.org/wiki?curid=4209038", "title": "Gunnar Olsson (1901)", "text": "Carriera.\nCon la nazionale svedese prese parte alle Olimpiadi del 1924 senza mai scendere in campo."}
{"id": "4209041", "revid": "729019", "url": "https://it.wikipedia.org/wiki?curid=4209041", "title": "Santa Cruz del Islote", "text": "Santa Cruz del Islote \u00e8 una piccola isola dell'arcipelago di San Bernardo, che si trova nel Mar dei Caraibi, nel golfo di Morrosquillo, al largo della Colombia. alla quale appartiene. Amministrativamente fa parte del dipartimento di Bol\u00edvar ed \u00e8 compresa nel territorio del comune di Cartagena de Indias.\n\u00c8 celebre per essere considerata, dal punto di vista statistico, come l'isola pi\u00f9 densamente popolata al mondo, una densit\u00e0 che \u00e8 pari a quasi 105.000 abitanti per km\u00b2."}
{"id": "4209043", "revid": "1543377", "url": "https://it.wikipedia.org/wiki?curid=4209043", "title": "Jerzy D\u0105browski", "text": "Biografia.\nJerzy Dabrowski nasce a Niebor\u00f3w, vicino a \u0141owicz, l'8 settembre 1899. Da giovane lavora presso le ferrovie di famiglia. Nel 1921 si iscrive alla Facolt\u00e0 di Architettura del Politecnico di Varsavia, ma nel 1922 la abbandona per iscriversi al Dipartimento di Ingegneria Meccanica. Qui diviene membro della Sezione Aviazione del Club degli Studenti di Ingegneria Meccanica. Nel 1924 progetta il primo aereo biposto sportivo realizzato in Polonia, la cui costruzione avviene presso la Centralne Warsztaty Lotnicze (CWL) di Varsavia. L'aereo, un biplano ultraleggero, viene designato CWL D.1 Cykacz e vola per la prima volta il 25 febbraio 1925 ai comandi del Tenente Zbigniew Babi\u0144ski. Nello stesso anno, Dabrowski diviene uno dei tre civili (gli altri erano Jerzy Drzewiecki e Stephen Grzeszczykiem) autorizzati dalle autorit\u00e0 militari a seguire in volo una formazione del 1\u00ba Reggimento d'Aviazione (1\u00ba Pu\u0142ku Lotniczym) di Varsavia. Nel 1926 completa il corso di addestramento dei piloti militari, volando, tra gli altri velivoli, sugli aerei da caccia. Sempre nel 1926 la CWL inizia la costruzione di un ulteriore progetto di velivolo sportivo realizzato da Dabrowki. Il velivolo, designato CWL D.2, viene abbandonato in fase di costruzione del prototipo.\nNel corso del 1926, a causa della difficile situazione finanziaria, Dabrowski interrompe gli studi e va a lavorare presso le officine meccaniche E. Plage &amp; T. La\u015bkiewicz di Lublino. Qui entra nell'ufficio tecnico diretto da Jerzy Rudlicki e partecipa alla progettazione dell'aereo da bombardamento e ricognizione Lublin R-VIII e della sua versione da trasporto passeggeri Lublin R-IX. Nel 1927, insieme ad Anthony Uszackim progetta il velivolo sportivo DUS-III Ptapta, costruito poi nel 1928 presso l'Aeroclub di Lublino. Interessato allo sviluppo del trasporto aereo nel mondo, nei suoi progetti Dabrowski introdusse tutta una serie di nuovi sviluppi, tra cui il DUS-III fu il secondo aereo polacco ad avere costruzione completamente metallica (il primo era stato lo Skraba S.T.3).\nNel 1928, su proposta della direzione della fabbrica Pa\u0144stwowe Zak\u0142ady Lotnicze (PZL) di Varsavia, Dabrowski entra in qualit\u00e0 di designer presso l'ufficio progettazione diretto dall'ingegner Zygmunt Pu\u0142awski. Sempre nel 1928, insieme all'ingegner Franciszkiem Kottem, realizza l'aereo da collegamento PZL \u0141.2, prodotto in piccole serie e noto per un rally in Africa. Nel 1932, in collaborazione con l'ingegner Franciszek Misztal, progetta e realizza l'aereo sportivo, interamente di costruzione metallica, PZL.19, destinato a partecipare all'edizione del 1932 del Challenge International de Tourisme. Nel 1934 progetta un ulteriore sviluppo del PZL.19, designato PZL.26, destinato a partecipare al Challenge International de Tourisme 1934.\nIl pi\u00f9 grande successo di Dabrowski fu la realizzazione del moderno bombardiere medio bimotore PZL.37 \u0141o\u015b, anche se non aveva mai affrontato la progettazione di un aereo di quelle dimensioni. Il progetto del PZL.37 viene realizzato in risposta ad un concorso interno della PZL emesso nell'autunno 1934 e concepito da Dabrowski sotto il nome di \u0141o\u015b (alce in lingua polacca).\nDurante la progettazione del bombardiere il suo vice fu l'ingegner Piotr Kubicki, autore, tra le altre cose, del carrello di atterraggio retrattile a due ruote principali. Il risultato fu uno dei migliori bombardieri medi dell'epoca, dotato di piccole dimensioni e con una capacit\u00e0 di trasporto relativamente elevata, ma che adottava tutta una serie di nuove soluzioni tecniche. Il nuovo velivolo si era rivelato infinitamente migliore dell'altro bombardiere medio polacco allora in corso di sviluppo, l'LWS-6 \u017bubr.\nIl prototipo del PZL.37 \u0141o\u015b riscosse un grande interesse all'estero, e dal 1938 fu costruito in serie per l'aviazione polacca. Ne vennero ordinati 126 esemplari, ma solo 102 entrarono effettivamente in servizio a causa dell'inizio della Campagna di Polonia da parte della Germania nazista. A partire dal 1938 il vice di Dabrowski, l'ingegner Piotr Kubicki, svilupp\u00f2 una versione migliorata del PZL.37, designata PZL.49 Mi\u015b. Il prototipo del nuovo aereo non venne mai completato a causa del precipitare degli eventi bellici che portarono allo scoppio della seconda guerra mondiale. Inoltre, tra il 1938 e il 1939 l'ingegner Dabrowski avvi\u00f2 il progetto preliminare di un nuovo aereo da caccia, dotato di un potente propulsore in linea, designato PZL.62. Tuttavia la mancanza della produzione di tali motori in Polonia, e le scarse possibilit\u00e0 di importarli dall'estero a causa della minaccia dello scoppio della guerra, blocc\u00f2 di fatto lo sviluppo del progetto.\nDopo l'inizio della seconda guerra mondiale, e con il precipitare della situazione militare polacca, l'intero personale tecnico della PZL venne evacuato dapprima in Romania, e poi in Gran Bretagna. Da l\u00ec Dabrowski si trasfer\u00ec volontariamente presso l'aeronautica militare polacca in esilio che si stava lentamente riformando in territorio francese. A causa dell'invasione tedesca della Francia, nel maggio 1940, dovette per\u00f2 far ritorno ben presto in Gran Bretagna. Durante il conflitto lavor\u00f2 come responsabile tecnico dell'aeronautica polacca, prestando servizio all'industria aeronautica britannica.\nDopo la guerra, nel 1947, ricevette una laurea in ingegneria a Londra. Poi, a partire dal 1948, lavora per anni nel settore dell'aviazione civile inglese, prestando servizio presso le fabbriche Bevan Brothers (1948-49, dove lavor\u00f2 sul disegno dell'elicottero), Percival Aircraft (1949-1954, compresa la progettazione dell'ala dell'Hunting Jet Provost), e Folland Aircraft Limited (1954-1955, progettazione dell'ala del caccia leggero Folland Gnat).\nNel 1955 si trasferisce negli Stati Uniti d'America dove inizia a lavorare presso la fabbrica di aerei Cessna Aircraft, partecipando alla progettazione dell'aereo da trasporto passeggeri Cessna 620. Dal 1958 lavora presso la Stanley Aviation, dove progetta i seggiolini eiettabili installati nella cabina di pilotaggio del bombardiere supersonico Convair B-58 Hustler. Dall'aprile 1959 lavora presso l'ufficio studi della Boeing. Tra le altre cose partecipa alla progettazione della cabina di pilotaggio della navicella spaziale del Programma Gemini. L'ingegner Dabrowski muore il 17 settembre 1967 a Renton, nello stato di Washington. Viene sepolto presso il Greenwood Memorial Park."}
{"id": "4209048", "revid": "287204", "url": "https://it.wikipedia.org/wiki?curid=4209048", "title": "Siderurgica Acciaierie e Laminatoi", "text": "La Siderurgica Acciaierie e Laminatoi (SiderAL) fu una societ\u00e0 per azioni, in forma consortile, con sede e stabilimento in San Zeno Naviglio, operante nel settore siderurgico per la produzione di semilavorati trasformabili in armature per l'edilizia (tondino), travi e profilati di piccole e medie dimensioni. La societ\u00e0 fu attiva dal 1956 al 1983.\nLo stabilimento sanzenese, collegato strategicamente con la ferrovia grazie ad un raccordo con la stazione di San Zeno-Folzano, \u00e8 stato trasformato in un deposito di rottame.\nStoria.\nNel dopoguerra, grazie alla disponibilit\u00e0 di rottame, principalmente le rotaie delle linee distrutte dai bombardamenti, si svilupparono nella provincia di Brescia diversi laminatoi meccanizzati. Venuta a mancare la disponibilit\u00e0 di rotaie a partire dalla seconda met\u00e0 degli anni cinquanta, gli stessi laminatoi furono costretti ad acquistare billette da acciaierie site in altre provincie per garantire la stessa qualit\u00e0 di prodotto. Essi persero dunque quel vantaggio in termini di costo che avevano accumulato grazie all'acquisizione di rottame di buona fattura, come erano considerate le rotaie in quegli anni.\nAlcune ferriere bresciane decisero di mettersi insieme e costruire uno stabilimento che producesse direttamente i lingotti da vendere a loro stesse e a buon mercato, in proporzione alle quote conferite. Nel 1956, la Ori Martin, la OLS, la Ilfo, la Bosio, la Fratelli Stefana, la Fenotti Stefana e la Lucchini istituirono la SiderAL che eresse uno stabilimento nei pressi della stazione ferroviaria di San Zeno Naviglio.\nNel 1970, introdusse la colata continua con macchinario Danieli a 7 linee; venne abbandonata la produzione dei lingotti e inizi\u00f2 la produzione di billette]. Nel corso del decennio, tuttavia, il mercato delle billette entr\u00f2 in crisi e con essa la SiderAL che, non fabbricando prodotti finiti come il tondino o altri profilati, venne ritenuta superflua dalla maggioranza dei soci ormai indipendenti nella produzione delle billette. Fu salvata nel 1978 grazie all'intervento di alcuni industriali della siderurgia bresciana, come Oddino Pietra e Pietro Fenotti. L'impresa chiuse l'anno con un fatturato di 30 miliardi di lire.\nLa societ\u00e0 fu chiusa nel 1983 grazie alla legge 17 febbraio 1986, n. 46, nata per agevolare la riduzione della produzione di tondino richiesta dalla CECA, che permise agli industriali proprietari di incassare 9,6 miliardi di lire dell'epoca che per\u00f2 non furono reinvestiti nell'acquisto di impianti moderni. Gli operai licenziati, dopo scioperi e proteste, in seguito furono assorbiti da acciaierie locali nell'ambito di una contrattazione fra le stesse imprese e la FIOM. Questo stabilimento fu il prototipo che dette inizio alle \"miniacciaierie\",(impianti siderurgici a ciclo: rottame-forno elettrico) sorte successivamente in terra bresciana e nel mondo.\nLo stabilimento di San Zeno Naviglio.\nCome gi\u00e0 scritto pi\u00f9 sopra, lo stabilimento di San Zeno Naviglio fu sede della SiderAL. Venne eretto nei pressi della stazione di San Zeno-Folzano, ai confini con Folzano, e ad essa raccordata per avere in tempi rapidi il rottame proveniente dall'estero che veniva scaricato nel porto di Genova. Il personale dipendente, in massima parte formato da ex contadini, proveniva dai paesi del circondario e, non avendo precedenti esperienze siderurgiche, venne formato in azienda da alcuni capireparto reclutati nelle storiche acciaierie bresciane: ATB,Tempini, S.Eustachio. La prima colata venne fatta il giorno 25 maggio 1957 verso le ore 15,45, in presenza dei soci proprietari, del Direttore Tecnico dott. Valentino Riva, ex dirigente della S.Eustachio, (niente a che vedere con Emilio Riva, industriale), del Direttore Amministrativo Dott. Libretti. Il Capoforno che la spill\u00f2 si chiamava Pasini Felice ed era un ex Capoforno della Tempini. Il Pasini dette corrente agli elettrodi alle ore 5 del mattino e termin\u00f2 la colata dopo circa 11 ore. Tutto questo tempo serv\u00ec anche per cuocere il rivestimento refrattario di dolomite e per fare i collaudi dell'impianto con i tecnici della TIBB.\nIn questa acciaieria, per volont\u00e0 del Direttore tecnico Dott. Valentino Riva, venne installato, al di fuori delle storiche aziende siderurgiche sopraddette, il primo laboratorio chimico per l'analisi sistematica della produzione e delle materie prime in uso nelle miniacciaierie, al fine di ottimizzare la qualit\u00e0 dell'acciaio. Sempre qui,fu introdotto il primo quantometro a scansione per l'analisi automatica dell'acciaio nelle miniacciaierie.\nPer vari anni, grazie all'iniziativa dei vari tecnici via via succedutisi nella conduzione ed alla lungimiranza dei soci che lasciarono libert\u00e0 operativa, in questo stabilimento furono sviluppate e applicate metodologie d'avanguardia, (insuflazione diretta di O2 in forno, affinazione in siviera mediante Ar, refrattari compound, chiusura siviera a cassetto e, con la guida del chimico metallurgico Giuseppe Scapini, la formulazione degli acciai ad alto limite di snervamento per cemento armato). Tali metodologie servirono da riferimento alle miniacciaierie che vennero costruite negli anni successivi. Varie delegazioni di operatori siderurgici, provenienti anche dall'estero, Grecia, Corea, Sudafrica, Turchia ecc. visitarono l'azienda e la presero come modello. Lo stesso imprenditore Emilio Riva, proprietario dell'ILVA, ma negli anni 60 del secolo scorso piccolo laminatore di Caronno Pertusella, richiese di visitarla per apprenderne l'organizzazione e le tecniche operative di lavoro. Sempre Emilio Riva assunse poi un tecnico della Sideral, come Capoacciaieria e istruttore delle maestranze, quando inizi\u00f2 l'ascesa a grande industriale rilevando una piccola azienda siderurgica a Lesegno (Cn).\nL'insieme dei fabbricati, tre grandi capannoni paralleli con vie di corsa per i carriponte alte 12,5 metri, sono tutti in carpenteria di acciaio, progettati dallo studio degli ingegneri Faroni, di Brescia. Agli inizi ospitava un Forno elettrico ad arco TIBB da 30 tonnellate nominali che, all'epoca, era l'impianto fusorio di maggior tonnellaggio del bresciano.\nAl momento della dismissione i forni TIBB erano due ai quali si aggiungeva un forno Tagliaferri da 70 tonnellate, acquistato dalla SiderAL negli anni precedenti, con una produzione annua totale di circa 400.000 tonn.\nPer incassare il premio dovuto secondo la legge 17 febbraio 1986, la societ\u00e0 dovette cedere tutti gli impianti e trasformare lo stabilimento in un deposito per la lavorazione del rottame. Pass\u00f2 quindi al gruppo Lucchini che lo destin\u00f2 a sede della controllata societ\u00e0 commerciale \"Bicomet\".\nNote.\nDirettori e tecnici:\nDott.Giuseppe Libretti;\nRag. Giuseppe Nicolis;\nDott. Valentino Riva;\nIng. Pietro Castagnetti;\nGeom. Franco Mazzoni;\nP.Ind. Giovanni Albera;\nP.Ind. Benvenuto Schivardi;\nP.Ind. Dante Delaidini;\nP.Chim. Giuseppe Scapini;\nC.F. Felice Pasini;\nC.F. Alessandro Moretti;\nC.F. Giuseppe Moretti;\nC.F. Giovanni Angiargia;\nC.F. Giovanni Medda;\nC.F. Oreste Maccabiani;"}
{"id": "4209056", "revid": "1048993", "url": "https://it.wikipedia.org/wiki?curid=4209056", "title": "Sasson Gabai", "text": "Biografia.\nGabai nasce a Baghdad il 24 novembre 1947 da una famiglia ebraica. Durante la sua infanzia si trasferisce in Israele con la famiglia. Dopo aver concluso il servizio militare israeliano, studia teatro e psicologia all'Universit\u00e0 di Tel Aviv. Dopo essersi laureato inizia a recitare in teatro, dove recita in opere come \"Il servitore di due padroni\", \"Comma 22\", \"Chi ha paura di Virginia Woolf?\" e \"Peter Pan\".\nNegli anni successivi Gabai recita in molti film, film Tv e serie Tv israeliani, vincendo anche un Ophir Award, l'oscar israeliano.\nIl primo film hollywoodiano arriva nel 1988, quando entra nel cast di \"Rambo III\".\nIl suo nome viene scritto anche \"Sasson Gabay\" e \"Sasson Gabbay\".\nDoppiatori italiani.\nNelle versioni in italiano dei suoi film, Gabai \u00e8 stato doppiato da:"}
{"id": "4209063", "revid": "1573940", "url": "https://it.wikipedia.org/wiki?curid=4209063", "title": "Heinz St\u00fccke", "text": "Giro del mondo in bici.\nNel novembre del 1962, il ventiduenne St\u00fccke lasci\u00f2 il suo lavoro nelle industrie e, salito sulla sua bicicletta abbandon\u00f2 la sua citt\u00e0 natale con l'intento di vedere il mondo. Non \u00e8 mai pi\u00f9 tornato a H\u00f6velhof, dichiarando che il suo incredibile desiderio di viaggiare \u00e8 stato in parte motivato dalla volont\u00e0 di non ritornare nella fabbrica in cui lavorava e dalle persone \"dalla mente molto chiusa\" di H\u00f6velhof.\nAll'inizio degli anni ottanta, dopo due decenni sulla strada, St\u00fccke decise di provare a visitare tutto il mondo. Tra il 1962 e il 2010, ha pedalato per pi\u00f9 di 609,000 chilometri e visitato 195 paesi e 78 regioni. Dal 1995 fino al 1999, il \"Guinness dei primati\" ha parlato di lui descrivendolo come l'uomo che ha viaggiato in bicicletta per pi\u00f9 tempo nella storia.\nDurante i suoi viaggi, ha incontrato molti rischi e sofferto numerosi infortuni:\nMalgrado abbia guidato la stessa bicicletta nella maggior parte dei suoi viaggi, nel 2002 ha attraversato il Canada con un partner su una Hase Pino tandem bicicletta reclinata, costruita dalla Hase Spezialr\u00e4der, che faceva anche da sponsor.\nDal 1962, St\u00fccke ha scattato pi\u00f9 di 100,000 fotografie. Ha finanziato le sue spedizioni tramite il suo catalogo di foto e licenze; donazioni; e vendita dei suoi reportage di viaggio, cartoline, e libretti che riportano le sue fotografie, suoi scritti ed immagini."}
{"id": "4209064", "revid": "117108086", "url": "https://it.wikipedia.org/wiki?curid=4209064", "title": "Fabrizio Barbacci", "text": "Biografia.\nFabrizio Barbacci, nato ad Arezzo il 6 giugno 1963. Inizia la sua carriera di musicista come chitarrista nel gruppo new wave Moda, band dell'etichetta fiorentina I.R.A. Records di Alberto Pirelli che vede nella propria scuderia artisti quali Litfiba, Diaframma, etc.\nNel 1986 esce il primo album, \"Bandiera\". Tante date dal vivo, in Italia e all\u2019estero, che hanno riscontri sempre maggiori, aprendo anche per band come Mano Negra o Noir Desir. Il secondo album vede la partecipazione di Mick Ronson in trasferta italiana e per Fabrizio questo \u00e8 un traguardo fondamentale: il chitarrista di Bowie che ama produce \"Canto Pagano (1987)\", l\u2019album che i Moda pi\u00f9 sentiranno loro e che ottiene un buon risultato di vendite. Esce nel 1989 l\u2019ultimo disco, \"Senza rumore (1989)\".\nContemporaneamente inizia la sua attivit\u00e0 come direttore musicale, produttore e manager lanciando fin dagli esordi la carriera della band Negrita dal suono fresco e inedito per l\u2019Italia: un rock blues dalle venature funky, ritmico, cantato in italiano, con due chitarre molto presenti.\nTra il 1992 e il 1993 la band di Arezzo si fa conoscere nei club di mezza Italia e Fabrizio e a breve inizia a registrare l'album d\u2019esordio: \"Negrita\" che esce l\u2019anno successivo.\nNei primi anni novanta c\u2019\u00e8 un altro fenomeno destinato a rivoluzionare la discografia italiana: Luciano Ligabue. Dopo un esordio fortunato, un buon secondo album e un pi\u00f9 controverso terzo, \u00e8 in una fase di stallo. Dopo una prima collaborazione (i Negrita accompagnano Ligabue in un brano dell\u2019EP \"A che ora \u00e8 la fine del mondo?\") Luciano chiama Fabrizio Barbacci per produrre l\u2019album \"Buon compleanno Elvis\". Il primo passo \u00e8 la formazione di un nuovo gruppo, che Ligabue vuole con un background comune, anche territoriale. Nasce \u201cla Banda\u201d, con diversi ex componenti dei Rocking Chairs. Per le registrazioni Barbacci porta con s\u00e9 Fabrizio Simoncioni, sound engineer e musicista che ha gi\u00e0 collaborato coi Negrita. Il successo \u00e8 clamoroso e Fabrizio segue il rocker di Correggio dai palazzetti agli stadi.\nFrattanto i Negrita, nel 1995, licenziano un mini CD, \"Paradisi per illusi\", per poi intraprendere un\u2019esperienza di respiro internazionale: vanno a registrare il nuovo album \"XXX\", a New Orleans, in Louisiana, negli studi di Daniel Lanois. Il musicista canadese \u00e8 assurto a fama mondiale grazie alla produzione degli album di Bob Dylan di inizio decennio (Oh Mercy e Under the Red Sky). L\u2019album esce nel 1997: arriva al disco d\u2019oro (dell\u2019epoca) e diventa un long seller anche grazie al film di Aldo Giovanni e Giacomo, \"Tre uomini e una gamba\", che ha in colonna sonora il singolo Ho imparato a sognare.\nSuccessivamente la Mercury gli affida il nuovo progetto di Gianna Nannini, un disco concretamente rock \"Cuore\" \u00e8 un album artisticamente riuscito, dal buon impatto commerciale e rappresenta per il produttore un ulteriore arricchimento: la Nannini porta a Barbacci la solarit\u00e0 mediterranea, la romanza classica e il canto legato alla tradizione popolare.\nA fine anni \u201990, i Negrita cominciano a battere nuove strade: sono gli anni in cui Moby e Fat Boy Slim popolarizzano l\u2019elettronica e l\u2019arte del campionamento. I Negrita fanno loro questo concetto, ma con originalit\u00e0, suonando i loop dal vivo, senza parti preregistrate. Reset esce nel 1999 ed \u00e8 un album potente, variegato e di grande impatto commerciale. Parte del disco \u00e8 colonna sonora del nuovo film di Aldo, Giovanni e Giacomo, Cos\u00ec \u00e8 la vita, e questa associazione da ulteriore visibilit\u00e0 al disco.\nNel 1999 Barbacci produce nuovamente Ligabue, stavolta in team con Jovanotti e Piero Pel\u00f9: l\u2019occasione \u00e8 data dal singolo \"Il mio nome \u00e8 mai pi\u00f9\", che risulter\u00e0 il pi\u00f9 venduto dell\u2019anno.\nL\u2019alba del millennio lo vede invece impegnato su pi\u00f9 fronti. Francesco Renga, lasciati i Timoria, esordisce con un album omonimo in cui il produttore lascia il segno anche come strumentista.\nI Negrita sono invece chiamati a ripetere l\u2019affermazione clamorosa di \"Reset\" e, quasi per reazione, scelgono un approccio pi\u00f9 cantautorale e introspettivo.\nLigabue poi richiama Barbacci alla produzione del suo \"Fuori come va?\" (2002). Il sodalizio viene riproposto anche per il successivo \"Nome e cognome\" (2005) e il suono dell\u2019artista emiliano si sposta sensibilmente dal feeling nordamericano, trovando con successo nuove strade espressive.\nNel frattempo i Negrita dopo la partecipazione a Sanremo del 2003, pubblicano un greatest hits che contiene \u2013 tra le tracce inedite \u2013 \"Magnolia\".\nIl gruppo parte in viaggio per il Sud America: date dal vivo, session di registrazione e incontri con musicisti locali, tra cui Carlinhos Brown, danno freschezza al nuovo repertorio. L\u2019uomo sogna di volare esce a inizio 2005 e la svolta latina, anche con tinte reggae, convince pubblico e critica.\nNel 2007 Fabrizio firma la produzione di SuoNoGlobal del trombettista Roy Paci e poi \u00e8 di nuovo la volta dei Negrita con \"HELLdorado\" (2008). Il classico approccio chitarristico del quartetto aretino sintetizza l\u2019onda lunga delle contaminazioni di Manu Chao con il recupero di sonorit\u00e0 legate al terzomondismo combat dei Clash. La mezcla tra rock, punk, reggae, funky, mediterraneit\u00e0 e musica latina che ne risulta \u00e8 esplosiva e il lungo tour che segue premia la band, ormai diventata un caposaldo della musica rock italiana.\nNel 2010 Fabrizio produce l\u2019ultimo album di Edoardo Bennato, \"Le vie del rock sono infinite\".\nNel nuovo decennio affianca al lavoro di scouting e di produzione di nuovi talenti indie (come La fame di Camilla o Il Cile) al lavoro con i Negrita, impegnati a portare la loro musica in nuove realt\u00e0 come gli Stati Uniti o la Cina. Nel 2011 esce Dannato vivere, registrato in parte in Nord America, riprende certe atmosfere new wave degli anni Ottanta e le coniuga ancora una volta col sound potente della band.\nNel 2015 Fabrizio produce il nono album in studio dei Negrita: \"9\" e l\u2019edizione CD + DVD \u201c9 Live&amp;Live\u201d."}
{"id": "4209068", "revid": "123759693", "url": "https://it.wikipedia.org/wiki?curid=4209068", "title": "Bugatti EB 112", "text": "La EB 112 \u00e8 un prototipo di berlina prodotto nel 1993 dalla casa automobilistica Bugatti Automobili in collaborazione con Italdesign Giugiaro.\nStoria e profilo.\nDopo il lancio della EB 110, Gran Turismo biposto dalle elevate prestazioni, la Casa di Campogalliano (da poco rinata sulle ceneri della gloriosa Bugatti di Molsheim) decise di espandere la gamma concependo una ammiraglia che secondo le proprie intenzioni sarebbe dovuta essere la berlina 4 porte stradale pi\u00f9 veloce del mondo, in grado di rispolverare in maniera ancor pi\u00f9 marcata i fasti della Bugatti che fu.\nPer il disegno della carrozzeria ci si affid\u00f2 all'esperienza ed al talento di Giorgetto Giugiaro, patron della Italdesign Giugiaro di Moncalieri. L'idea era quella di proporre una limousine dalle linee che riportassero in auge gli antichi stilemi firmati da Jean Bugatti, figlio del fondatore Ettore. Ne scatur\u00ec una vettura dalla carrozzeria a due volumi, assolutamente inusuale per una limousine o comunque una berlina di lusso. A prima vista venivano richiamate le linee di modelli come la Type 57 Atlantic, con padiglione arrotondato e perfettamente raccordato con la coda, ma anche i cerchi in lega da 17 pollici dal disegno molto simile a quelli dell'esclusiva Royale. Presenti inoltre altri elementi come il lunotto sdoppiato e la nervatura longituidinale che solca tetto e coda. Caratterizzata da una carrozzeria in alluminio e telaio in fibra di carbonio, la \"EB 112\" era dotata di un abitacolo estremamente lussuoso, come si conviene ad una vera ammiraglia di prestigio. Per quanto riguardava il comparto meccanico, la vettura era equipaggiata con un motore V12 a 5 valvole per cilindro da 5994\u00a0cm\u00b3, di tipo aspirato ed in grado di sviluppare fino a 455\u00a0CV a 6000 giri/min, nonch\u00e9 590 Nm a 3000 giri/min, prestazioni in grado di spingere i 18 quintali dell'imponente corpo vettura a 300\u00a0km/h orari di punta massima, con accelerazione da 0 a 100\u00a0km/h in 4\"4. La trazione era del tipo integrale permanente ed il cambio era manuale a 6 marce.\nLa \"EB 112\" fu presentata per la prima volta al Salone di Ginevra del 1993, dove non manc\u00f2 di suscitare scalpore. Fu annunciato che la sua produzione sarebbe stata avviata a partire dal 1995, ad un ritmo di circa 300 esemplari l'anno. Ma proprio in quell'anno, la \"Bugatti SpA\" cadde in bancarotta, fatto che decret\u00f2 la fine di ogni sogno e progetto di Romano Artioli, l'artefice dell'effimera rinascita della Casa. Al momento in cui chiuse i battenti, era appena cominciata la produzione di pre-serie e quattro esemplari erano ancora incompleti. Gildo Pallanca Pastor, proprietario del piccolo costruttore francese Venturi, acquist\u00f2 questi esemplari allo scopo di farne due completi, esemplari che vennero ultimati nel 2001. Questi, uniti al prototipo di Ginevra, sono gli unici rappresentanti della \"EB 112\"."}
{"id": "4209072", "revid": "834", "url": "https://it.wikipedia.org/wiki?curid=4209072", "title": "Den vita lejoninnan", "text": ""}
{"id": "4209074", "revid": "1714743", "url": "https://it.wikipedia.org/wiki?curid=4209074", "title": "Manuele Paleologo (figlio di Tommaso)", "text": "Era il figlio minore di Tommaso Paleologo, imperatore bizantino \"de jure\" nonch\u00e9 ultimo despota di Morea, e di Caterina Zaccaria.&lt;br&gt;\nSuoi fratelli erano Andrea Paleologo (che eredit\u00f2 dal padre la carica formale di imperatore bizantino), la granduchessa di Mosca Zoe Paleologa ed Elena Paleologa, che spos\u00f2 il despota di Serbia Lazar II Brankovi\u0107.\nNon \u00e8 da confondere con il nonno, l'imperatore Manuele II Paleologo.\nBiografia.\nNato dopo la caduta di Costantinopoli, avvenuta nel 1453, Manuele visse la sua prima infanzia nella Morea (l'odierno Peloponneso) governata dal padre Tommaso. Quando, nel 1460, anche il despotato di Morea cadde sotto il dominio ottomano, la famiglia di Manuele si rifugi\u00f2 prima a Corf\u00f9 e poi a Roma dove a Tommaso venne conferito il titolo, ormai puramente onorario, di imperatore bizantino. Si ritiene che dopo la morte di Tommaso nel 1465 i suoi figli, Manuele compreso, vennero posti sotto la tutela del cardinale Giovanni Bessarione.\nPoco si sa del resto della sua vita se non del suo ritorno a Costantinopoli durante il regno del sultano ottomano Bayezid II, dove gli fu concesso, in cambio della rinuncia a qualunque pretesa verso il trono bizantino, di spendere i suoi ultimi anni tra lussi e piaceri; in questo periodo divenne padre di due figli, Giovanni ed Andrea, avuti forse da una delle sue schiave.\nNella cultura di massa.\nManuele Paleologo appare nel videogioco del 2011 \"\" come uno dei principali antagonisti."}
{"id": "4209078", "revid": "22356", "url": "https://it.wikipedia.org/wiki?curid=4209078", "title": "Ptycholepis", "text": "Lo pticolepide (gen. Ptycholepis) \u00e8 un pesce osseo estinto, appartenente ai condrostei. Visse tra il Triassico medio e il Giurassico inferiore (circa 240 - 185 milioni di anni fa) e i suoi resti fossili sono stati ritrovati in Europa e in Nordamerica.\nDescrizione.\nQuesto pesce possedeva un corpo relativamente snello e allungato, e allo stadio adulto poteva raggiungere i 30 centimetri di lunghezza. Il cranio era dotato di ossa ornate da creste di ganoina, mentre la dentatura era costituita da elementi posizionati nella zona posteriore della bocca; le mascelle, tuttavia, erano piuttosto robuste. Le pinne (sia quelle pari che quelle dispari) erano relativamente grandi, mentre la pinna caudale era eterocerca ma quasi simmetrica e profondamente biforcuta. Il corpo era coperto da scaglie spesse, di forma romboidale allungata, molto pi\u00f9 lunghe che profonde e scanalate longitudinalmente sul lato esterno. \nClassificazione.\n\"Ptycholepis\" \u00e8 stato a lungo considerato un rappresentante dei paleonisciformi, il pi\u00f9 arcaico e antico gruppo di pesci ossei. Successive classificazioni hanno permesso di avvicinarlo all'origine dei condrostei, il gruppo di pesci a cui appartiene anche lo storione. \"Ptycholepis\" \u00e8 apparso nel Triassico medio (Anisico/Ladinico, circa 240 milioni di anni fa); le specie pi\u00f9 antiche, come \"Ptycholepis barboi\", \"P. magnus\", \"P. priscus\" e \"P. schaefferi\", sono state ritrovate nel ben noto giacimento di Besano / Monte San Giorgio, tra Italia e Svizzera. Nel Triassico superiore sono note altre specie come \"P. avus\", rinvenuta presso Raibl (Italia nordorientale), e \"P. marshi\", rinvenuta negli Stati Uniti orientali. Nel corso del Giurassico inferiore sono note numerose specie dei giacimenti francesi, inglesi (ad esempio Lyme Regis) e tedeschi (Holzmaden): \"P. monilifer\", \"P. curtus\", \"P. gracilis\", \"P. minor\" e \"P. bollensis\". Un altro genere forse affine \u00e8 \"Boreosomus\", del Triassico inferiore."}
{"id": "4209079", "revid": "729019", "url": "https://it.wikipedia.org/wiki?curid=4209079", "title": "Riconquista finlandese dell'istmo careliano", "text": "La riconquista finlandese dell'istmo careliano \u00e8 stato un episodio della guerra di continuazione tra Finlandia e Unione Sovietica a seguito della quale l'esercito finlandese occup\u00f2 l'istmo di Carelia ceduto ai sovietici ai sensi del trattato di Mosca del marzo 1940.\nContesto.\nAllo scoppio della guerra di continuazione, nella regione tra la Carelia ed il Golfo di Finlandia erano schierati tre corpi d'armata finlandesi a nord del fiume Vuoksi e tre divisioni sovietiche a difesa della costa. I due schieramenti rimasero sulla difensiva fin quando la 10. divisione meccanizzata sovietica venne chiamata a rinforzo della difesa di Leningrado, posta sotto assedio dall'esercito tedesco.\nLa battaglia.\nIl 31 luglio l'esercito finlandese attacc\u00f2 costringendo i sovietici a ritirarsi da Ilmee.\nDopo un'inarrestabile avanzata di sei giorni la 15 divisione finlandese era nei pressi dalla ferrovia Viipuri\u2013Joensuu dove circond\u00f2 i sovietici e costringendoli ad arretrare verso il lago Tyrj\u00e4nj\u00e4rvi.\nIl sovietici tentarono una controffensiva ma il 13 agosto dovettero ritirarsi dalla penisola di Huiskonniemi e dall'isola di Kilpolansaari.\nIl 20 agosto la Stavka, consapevole delle proprie difficolt\u00e0 ordin\u00f2 una nuova ritirara a sud-ovest di Viipuri, tra il fiume Vuoksi e il lago Suvanto. Ci\u00f2 ridusse il fronte ma signific\u00f2 l'abbandono di buone posizioni difensive. Un nuovo attacco finlandese lungo il canale di Saimaa port\u00f2 l'esercito finnico fino al fiume Yksp\u00e4\u00e4njoki, sulla baia di Viipuri.\nIl 24 agosto le forze finlandesi arrivarono fino alla penisola Lokhaniemi e da qui accerchiarono le forze sovietiche che, demoralizzate, si arresero. \nI finlandesi proseguirono dunque la loro avanzata fino a completare la conquista dell'istmo careliano."}
{"id": "4209081", "revid": "1573940", "url": "https://it.wikipedia.org/wiki?curid=4209081", "title": "Plaesianillus", "text": "Plaesianillus \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata reperita in Francia.\nTassonomia.\nA giugno 2012, si compone di una specie:"}
{"id": "4209087", "revid": "1573940", "url": "https://it.wikipedia.org/wiki?curid=4209087", "title": "Platyspira", "text": "Platyspira \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata reperita in Cina.\nTassonomia.\nA giugno 2012, si compone di una specie:"}
{"id": "4209091", "revid": "400694", "url": "https://it.wikipedia.org/wiki?curid=4209091", "title": "20 Minuten", "text": "20 Minuten, distribuito anche con i titoli 20 Minutes e 20 Minuti, \u00e8 un quotidiano d'informazione, a distribuzione gratuita, svizzero, con edizioni locali in otto citt\u00e0 svizzere, pubblicato durante i giorni feriali (luned\u00ec-venerd\u00ec), in tre delle quattro lingue nazionali elvetiche: tedesco, francese e italiano.\n\u00c8 il secondo periodico gratuito pi\u00f9 letto in Svizzera, dopo il Blick, con 1'826'000 lettori, in base ai dati della tiratura media del 2011.\nIl giornale pu\u00f2 essere scaricato dal sito web ufficiale.\nStoria.\nLanciato simultaneamente a Zurigo e Colonia, il 13 dicembre 1999, dal curatore norvegese Schibsted \u00e8 interamente finanziato da pubblicit\u00e0.\nL'edizione tedesca \u00e8 stata sospesa nel febbraio 2000 dopo il processo contro gli editori tedeschi.\nNel 2001, Schibsted lancia un'edizione del giornale in Spagna ed in Francia nel 2002.\nNel 2004 e nel 2005, la casa editrice Tamedia, si riprende 49,5% del mercato, arrivando a controllare l'intero settore nella Svizzera tedesca. Nel 2006, l'editore inizia la distribuzione della testata anche nella Svizzera francese. Invece, nel 2011, comincia la distribuzione nella Svizzera italiana."}
{"id": "4209101", "revid": "114361255", "url": "https://it.wikipedia.org/wiki?curid=4209101", "title": "T-DNA", "text": "Il T-DNA \u00e8 una piccola porzione di DNA che comprende 8 geni, contenuta all'interno del plasmide Ti (\"Tumor inducing\"), presente nel batterio \"Agrobacterium tumefaciens\". Il batterio \u00e8 capace di infettare le piante attraverso la trasmissione del T-DNA, che penetra all'interno delle cellule vegetali integrandosi nel loro genoma. Sebbene il T-DNA, da solo, non sia in grado di provocare la patologia (sono infatti necessari anche i geni \"vir\" presenti sul plasmide, oltre che alcuni geni del cromosoma batterico), esso codifica per i geni responsabili della formazione del tumore nella pianta, la cosiddetta galla. Il T-DNA codifica inoltre per alcuni ormoni vegetali, come l'auxina e la citochinina, oltre che per le opine."}
{"id": "4209108", "revid": "2206571", "url": "https://it.wikipedia.org/wiki?curid=4209108", "title": "Caruso, la voce dell'amore", "text": "Caruso, la voce dell'amore \u00e8 una miniserie televisiva italiana del 2012, ispirata alla vita di Enrico Caruso, andata in onda su Rai 1 il 23 e 24 settembre 2012. \u00c8 stata prodotta da Claudia Mori, per Ciao Ragazzi. \nIl racconto \u00e8 incentrato sui contrastati rapporti fra Enrico Caruso e le due sorelle fiorentine Rina ed Ada Giachetti - dalla quale ebbe due figli, Rodolfo ed Enrico jr. - e sul matrimonio con la giovane americana Dorothy Benjamin, da cui Caruso ebbe la figlia Gloria."}
{"id": "4209109", "revid": "901830", "url": "https://it.wikipedia.org/wiki?curid=4209109", "title": "Prima Divisione 1987-1988 (Libano)", "text": "La stagione 1987-1988 \u00e8 stata la ventinovesima edizione della Prima Divisione, massimo livello del campionato libanese di calcio.\nAvvenimenti.\nIl primo campionato libanese di massima serie disputato dopo tredici anni di interruzione per ragioni belliche vide la vittoria finale dell'Al-Ansar, che domin\u00f2 un torneo caratterizzato da defezioni o da penalizzazioni di gran parte delle squadre iscritte, anche a causa di incidenti sugli spalti causati dall'ancora precaria situazione politica del Paese.\nClassifica finale.\nLegenda: \nNote:"}
{"id": "4209113", "revid": "123875767", "url": "https://it.wikipedia.org/wiki?curid=4209113", "title": "WildBrain", "text": "WildBrain \u00e8 una compagnia canadese di produzione video formatasi nel 2006 dalla fusione della \"Halifax Film Company\" e della \"Decode Entertainment\".\nLa libreria di contenuti di DHX Media include a oggi oltre quaranta titoli televisivi originali. \u00c8 produttrice di otto serie per bambini correntemente in prima TV su svariate emittenti nordamericane e internazionali, tra cui \"Lunar Jim\", \"Il formidabile mondo di Bo\" e \"Poko\". \"Il formidabile mondo di Bo\" e altre animazioni in computer grafica vengono prodotte da Halifax Film a Electropolis Studios, la struttura per le produzioni rivolte ai bambini vicino alla cittadella di Halifax; mentre \"I magici piedini di Franny\", \"Gli imbattibili Save-Ums!\" e \"Naturalmente Sadie!\" vengono prodotti da Decode a Toronto.\nCompagnie.\nIl nome \"DHX\" deriva dalla combinazione di \"Decode\" e \"Halifax\", le due aziende unitesi nel 2006 per formare DHX Media. Nel dicembre 2007 la compagnia ha acquistato Studio B Productions, e nel marzo 2008 Bulldog Interactive Fitness. L'8 settembre 2010 tutte le societ\u00e0 sussidiarie della compagnia hanno assunto il marchio DHX Media. Il 20 agosto 2012 DHX Media ha annunciato la propria intenzione di acquistare Cookie Jar Group, un'altra compagnia di intrattenimento canadese, per 111 milioni di dollari. La compagnia combinata avr\u00e0 una libreria di oltre episodi (tre quarti dei quali da Cookie Jar), rendendola il maggior possessore indipendente di programmi per bambini del mondo. Con la sua acquisizione, DHX pianifica di espandere le proprie mire nella distribuzione di contenuti attraverso i nuovi media, tra cui i servizi di streaming come Netflix .\nDecode Entertainment.\nDecode Entertainment fu fondata nel 1997 da Neil Court e Steven DeNure. Decode ha prodotto show come \"Naturalmente Sadie!\", \"The Zack Files\", \"Angela Anaconda\", \"Polli Kung Fu\", \"Waybuloo\", \"Essere Indie\", \"Draghi e draghetti\", \"The Latest Buzz\", \"Kid vs. Kat - Mai dire gatto\", \"I posti preferiti del bambino\", \"Arcobaleno\", \"I Netturbani\", \"Watership Down\", \"Il formidabile mondo di Bo\", \"I magici piedini di Franny\", \"Poko\" e \"Gli imbattibili Save-Ums\".\nAl momento \u00e8 coproduttrice di \"Super Why!\" assieme alla Out of the Blue Enterprises, che ha sede a New York, per \"PBS Kids\" negli Stati Uniti e per \"Kids' CBC\" in Canada.\nHalifax Film.\nHalifax Film fu fondata dagli ex-dirigenti della Salter Street Films Michael Donovan e Charles Bishop nel 2005. La compagnia ha molti precedenti dipendenti della Salter e produce show televisivi come la commedia satirica \"This Hour Has 22 Minutes\" (inizialmente una produzione Salter Street), serie per bambini animate a passo uno come \"Poko\" e \"Lunar Jim\" e produzioni in computer grafica come \"Il formidabile mondo di Bo\", \"The Mighty Jungle\" e \"Animal Mechanicals\", cos\u00ec come le serie drammatiche \"The Guard\" e \"North/South\".\nDHX Media/Vancouver.\nFondato a Vancouver nel 1988 e inglobato nella DHX nel dicembre 2007, lo studio d'animazione Studio B Productions ha prodotto il rifacimento del 2007 della serie animata degli anni sessanta \"George della giungla\", la serie \"Marta il cane parlante\" di \"PBS Kids\" e, pi\u00f9 recentemente, \"My Little Pony - L'amicizia \u00e8 magica\" per Hasbro, cos\u00ec come altri show che vanno in onda su YTV in Canada e varie altre emittenti negli Stati Uniti.\nLa compagnia \u00e8 stata rinominata DHX Media/Vancouver l'8 settembre 2010, insieme alle altre consociate DHX Media, e utilizza il generico logo di produzione DHX Media.\nProduzioni originali.\nSono riportati i titoli originali.\nOpere su commissione.\nSono riportati i titoli originali."}
{"id": "4209115", "revid": "767487", "url": "https://it.wikipedia.org/wiki?curid=4209115", "title": "Torre Sjujumbike", "text": "La Torre Sjujumbike, o Torre S\u00f6yembik\u00e4, (in t\u00e0taro: \u0421\u04e9\u0435\u043c\u0431\u0438\u043a\u04d9 \u043c\u0430\u043d\u0430\u0440\u0430\u0441\u044b, ) \u00e8 una torre di guardia sita a Kazan', in Russia. Rappresenta uno dei pi\u00f9 importanti simboli della capitale del Tatarstan, nonch\u00e9 uno degli edifici pi\u00f9 alti del Cremlino di Kazan'. Deve il nome a S\u00f6yembik\u00e4, eroina del popolo tataro e reggente del Khanato di Kazan' dal 1549 al 1551, la quale prefer\u00ec secondo la leggenda suicidarsi piuttosto che sposare Ivan IV. \u00c8 inoltre una delle torri pendenti pi\u00f9 famose della Russia.\nStoria e descrizione.\nLa data di costruzione della torre \u00e8 avvolta nel mistero. Diversi studiosi la fanno risalire al periodo tra la fine del XVII secolo e l'inizio del XVIII secolo, epoca in cui l'edificazione di questo tipo di torri era molto comune in Russia. Tuttavia, secondo altri esperti, la data di costruzione va spostata indietro di circa un secolo, probabilmente al periodo precedente il 1552. I dubbi restano particolarmente ampi a causa della scarsit\u00e0 delle prove a disposizione. I documenti del Khanato di Kazan' sono andati perduti, mentre quelli relativi al XVI secolo sono stati distrutti in un incendio nel 1701. In passato, l'ipotesi che la struttura risalisse al periodo dei khan \u00e8 stata sostenuta dal noto storico locale e professore dell'Universit\u00e0 imperiale di Kazan' Nikolaj Zagoskin.\nAlcuni studiosi hanno affermato che la similitudine della torre a vari edifici dell'Asia centrale \u00e8 una prova del fatto che l'edificio risalirebbe al periodo del Khanato. Questa teoria, bench\u00e9 verosimile, sembra smentita dalla circostanza che l'orientalista tedesco Adam Olearius, che aveva visitato la citt\u00e0 nel 1638, non abbia fatto cenno alla costruzione.\nIl mistero \u00e8 amplificato dall'esistenza di alcune leggende popolari, per\u00f2 prive di basi scientifiche. Una di queste leggende afferma che la torre sarebbe stata costruita per ordine di S\u00f6yembik\u00e4, in memoria del marito Safa Giray morto nel 1549. La pi\u00f9 celebre leggenda popolare \u00e8 invece legata ad Ivan il Terribile. Lo zar avrebbe fatto costruire la torre in soli 7 giorni, a seguito dell'assedio di Kazan' del 1552. In base a questa storia, S\u00f6yembik\u00e4 sarebbe stata imprigionata nella torre, prima di gettarsi dalla stessa e morire. Da ci\u00f2 deriverebbe il nome con cui divenne noto l'edificio. Tuttavia, si tratta di un'ipotesi priva di fondamento poich\u00e9 la donna fu detenuta a Mosca e poi a Kasimov, citt\u00e0 in cui mor\u00ec.\nNel 1730, in cima alla torre fu installata un'aquila bicipite, simbolo dell'Impero russo, sostituita da una stella rossa nel periodo sovietico, a sua volta rimpiazzata dall'attuale mezzaluna islamica. Dalla sommit\u00e0 dell'edificio \u00e8 possibile ammirare un ampio panorama dei fiumi Kazanka e Volga. La torre \u00e8 costruita in sette livelli, per un'altezza totale di 58 metri. L'attuale inclinazione dell'edificio \u00e8 di 1,98\u00b0. Diversi metodi di consolidamento sono stati sperimentati negli anni trenta e novanta. All'inizio del novecento, l'architetto Aleksej \u0160\u010dusev si ispir\u00f2 alla struttura esterna della torre per la costruzione della stazione Kazanskij di Mosca."}
{"id": "4209116", "revid": "253269", "url": "https://it.wikipedia.org/wiki?curid=4209116", "title": "Michael D. Roberts", "text": "\u00c8 sposato con l'attrice Pamela Frey ed ha due figli."}
{"id": "4209117", "revid": "339392", "url": "https://it.wikipedia.org/wiki?curid=4209117", "title": "DHX Media Vancouver", "text": ""}
{"id": "4209121", "revid": "110157", "url": "https://it.wikipedia.org/wiki?curid=4209121", "title": "Allspark", "text": "Allspark (fino al 2019 Hasbro Studios) \u00e8 stata una compagnia di produzione televisiva virtuale statunitense situata a Burbank in California. \u00c8 stata una societ\u00e0 sussidiaria di Hasbro. Il 9 ottobre 2020 viene assorbita dalla Entertainment One.\nMolte delle sue produzioni sono basate sui franchise Hasbro e vengono trasmesse sul canale Hub Network (in precedenza \"The Hub\"), una joint venture in comune tra Hasbro e Discovery Communications.\nStoria.\nHasbro aveva prodotto negli anni ottanta un film di \"Transformers\", \"Waddingtons\", successivamente acquistato da Hasbro nel 1994 e \"Signori, il delitto \u00e8 servito\" nel 1985. su licenza di Clue's US.\nIn precedenza, Hasbro aveva concesso a DreamWorks la licenza per produrre un film live action su \"Transformers\", uscito nel 2007. Il franchise \"Transformers\" \u00e8 proseguito con la Paramount Pictures, distributrice e acquirente di DreamWorks, con l'aggiunta della propriet\u00e0 di \"G.I. Joe\".\nHasbro e Universal Pictures firmarono un accordo nel febbraio 2008 per scrivere e produrre quattro film a partire da sette propriet\u00e0 Hasbro: \"Battaglia navale\", \"Candy Land\", \"Cluedo\", \"\", \"Monopoly\", \"Ouija\" e \"Stretch Armstrong\": Hasbro avrebbe coperto tutte le spese di produzione dei film e Universal avrebbe pagato 5 milioni di dollari per ciascuna propriet\u00e0 non inclusa nei film. \nA maggio Bennet Schneir fu ingaggiato per coordinare la divisione Hasbro Films, mentre Hasbro riacquist\u00f2 inoltre da Sunbow Productions serie animate gi\u00e0 di sua propriet\u00e0 intellettuali.\nIl 9 novembre 2010 Hasbro Studios ha firmato un accordo con il gruppo media canadese Corus Entertainment per poter trasmettere le proprie produzioni su reti televisive canadesi, come YTV e Teletoon.\nIl 6 ottobre 2011 Hasbro Studios ha firmato un accordo con sette linee aeree statunitensi e internazionali, tra cui Continental Airlines e Qantas, per trasmettere sui loro aeroplani.\nNel 2012, la produzione di tutte le propriet\u00e0 di Hasbro concesse a Universal, tranne \"Battleship\" e \"Ouija\", fu arrestata. Mentre la divisione film di Hasbro continu\u00f2 a disporre di una sede presso Universal, Hasbro ottenne la possibilit\u00e0 di sviluppare le propriet\u00e0 in precedenza concesse a Universal presso qualunque altro studio. Universal pag\u00f2 una quota multimilionaria, anzich\u00e9 i 5 milioni per propriet\u00e0, per rescindere il contratto.\nIl 31 gennaio 2012 fu annunciato che la Columbia Pictures, Happy Madison e Adam Sandler stavano concludendo una negoziazione per realizzare il film \"Candy Land\". A febbraio, si conclusero gli accordi con Relativity Media per il film \"Stretch Armstrong\". A ottobre Hasbro firm\u00f2 un accordo biennale per una coproduzione per produrre film basati su \"Monopoli\", \"Action Man\" e \"Hungry Hungry Hippos\" . A dicembre, Hasbro ha trasferito la divisione per i film lungometraggi all'interno di Hasbro Studios, assieme all'altra divisione per i cortometraggi.\nA ottobre 2013, Relativity Media e Hasbro hanno rimosso il film \"Stretch Armstrong\" dal loro programma. A gennaio 2014, Hasbro ha annunciato un accordo con la 20th Century Fox per realizzare il film \"Magic: l'Adunanza\" della sua sussidiaria \"Wizards of the Coast\"\nIl 26 marzo 2019 viene annunciato che Hasbro Studios sarebbe stata rinominata Allspark, dal nome del manufatto immaginario presente nel franchise Transformers.\nIl 30 dicembre 2019 Hasbro ha completato l'acquisizione della societ\u00e0 di intrattenimento canadese Entertainment One. Il 9 ottobre 2020 eOne assume ufficialmente il ruolo di produttore di Hasbro e ha iniziato lo sviluppo e la distribuzione di contenuti basati sulle propriet\u00e0 di quest'ultima, contemporaneamente Allspark viene assorbita dalla societ\u00e0 appena acquisita."}
{"id": "4209122", "revid": "125884532", "url": "https://it.wikipedia.org/wiki?curid=4209122", "title": "Gianluca Terranova", "text": "Biografia.\nSi diploma in pianoforte nel 1993, comincia a studiare canto lirico e nel 1997 viene scritturato per il musical \"Hollywood\" per la regia di Giuseppe Patroni Griffi.\nNel 1998 vince il Gran Premio della Lirica in diretta televisiva su Canale 5, la giuria tecnica gli attribuisce il primo premio all'unanimit\u00e0.\nDopo 350 repliche accanto a Massimo Ranieri, debutta nella \"Gina\" di Cilea al Teatro dell'Opera di Roma, nel \"Pirata\" di Bellini a Catania e nel \"Trionfo di Clelia\" di Gluck al Festival di Lugo. Nel 2000 vince il concorso lirico \"Riccardo Zandonai\", in questo contesto debutta nella Tosca di Giacomo Puccini con il grande baritono Renato Bruson.\nNel 2002 scrive testi, liriche e musiche del musical \"Caruso, la storia di un mito\" che porta in scena per la regia di Filippo Crivelli affiancato da Katia Ricciarelli per 180 repliche in tutta Italia, per il quale vince nello stesso anno il Musical Award Per la \"Migliore canzone da musical\". Seguiranno altri musical da lui composti e prodotti dal Teatro Massimo di Palermo (Un italiano ad Hollywood, 2004 - Baronessa di Carini, 2006) e dalla Orchestra ICO di Lecce (Tito Schipa, una voce dal paradiso 2005).\nNel 2007, dopo un anno di perfezionamento vocale sotto la guida di Maria Cristina Orsolato, a Verona, si pone all'attenzione del grande pubblico della lirica con il suo debutto all'Arena di Verona in Rigoletto nel 2008, accanto al grande baritono Leo Nucci, occasione nella quale fa mostra di una tecnica sicura e di mezzi vocali ragguardevoli che gli valgono consensi unanimi di pubblico e critica.\nDa allora brucia le tappe cantando nei pi\u00f9 importanti teatri italiani ed esteri, affrontando il grande repertorio del tenore lirico: La traviata al Teatro di San Carlo, Gran Teatro La Fenice, La boh\u00e8me al Teatro Comunale di Bologna, Teatro Massimo Vittorio Emanuele, Maggio Musicale Fiorentino, Rigoletto ancora a Firenze nonch\u00e9 al Teatro Regio di Torino, Lucia di Lammermoor a Napoli e Firenze, Roberto Devereux al Teatro dell'Opera di Roma. A Firenze debutta anche nella Nona Sinfonia di Ludwig van Beethoven sotto la bacchetta di Zubin Mehta, ed il debutto all'Opera di Francoforte (Germania) in Lucia di Lammermoor riscuote grandissimo successo e recensioni entusiastiche.\nAlla fine di questa serie fortunata di debutti e successi fa il suo ingresso al Teatro alla Scala in Rigoletto sotto la direzione di James Conlon; successo personale che gli vale in seguito il debutto negli Stati Uniti, alla Los Angeles Opera, dove canta ancora Rigoletto su invito dello stesso James Conlon direttore musicale del teatro. La sua carriera lo porta anche in Australia dove viene chiamato a partecipare alla prima edizione del Festival \"Opera on Sydney Harbour\", presentato da Opera Australia, riscuotendo con la sua interpretazione di \"Alfredo\" in La traviata tale successo da ricevere una nomination quale \"Miglior cantante d'opera dell'anno\" agli \"Helpmann Awards\". Viene inoltre chiamato a debuttare in terre asiatiche interpretando La boh\u00e8me a Shanghai e La traviata ad Hong Kong.\nHa cantato con successo anche titoli come I puritani e La figlia del reggimento (Cremona, Bergamo, Como) dando prova di trovarsi a perfetto agio anche nel \"bel canto\". Altro grande traguardo \u00e8 il debutto ne La damnation de Faust di Hector Berlioz presso il Teatro Massimo di Palermo per la regia di Terry Gilliam e la direzione di Roberto Abbado.\nInterpreta Enrico Caruso nel film per la TV \"Caruso, la voce dell\u2019amore\" prodotto da Rai Fiction e Ciao Ragazzi srl per la regia di Stefano Reali, film che ha superato i record di audience e grazie al quale \u00e8 stato apprezzato da milioni di spettatori anche per le sue doti attoriali. Per questo film vince il premio \"Miglior attore protagonista\" al Festival Fiction Campania, la giuria che lo vota all'unanimit\u00e0 \u00e8 composta tra gli altri dallo sceneggiatore Enrico Vanzina e la regista Cinzia TH Torrini.\nNello stesso anno esce il suo primo CD distribuito dalla EMI CLASSIC, (oggi Universal http://www.universalmusic.it/classica/artista/discografia/?ida=614647) \"Terranova canta Caruso\" contenente tra le arie del repertorio carusiano anche l'inedito \"O sole 'e Napule\" musica di Stefano Reali e testo dello stesso Terranova.\nNel 2022 compare nel sesto episodio di \"Lea - Un nuovo giorno\" nel ruolo di un tenore."}
{"id": "4209123", "revid": "253269", "url": "https://it.wikipedia.org/wiki?curid=4209123", "title": "Jack Murdock (attore)", "text": "Ha debuttato come attore nel 1973, apparendo soprattutto in serie televisive, e la sua fama \u00e8 data principalmente per il film vincitore di quattro premi Oscar \"Rain Man - L'uomo della pioggia\"."}
{"id": "4209126", "revid": "123700886", "url": "https://it.wikipedia.org/wiki?curid=4209126", "title": "SASE", "text": " \nSASE (acronimo inglese che significa \"self addressed stamped envelope\") o talora SSAE (stamped self-addressed envelope) o SAE (self addressed envelope) \u00e8 una busta con gi\u00e0 scritto l'indirizzo e l'affrancatura, che viene allegata ad un'altra lettera spedita ad una terza persona, al fine di assicurarsi una risposta.\n\u00c8 preferibile affrancare la busta interna con i francobolli, anzich\u00e9 la stampa dell'ufficio postale, in quanto l'ufficio postale da cui sar\u00e0 rispedita la sase potrebbe non accettare una stampa fatta altrove diversi giorni prima.\nUsi.\nIn diversi Paesi, diverse compagnie usano il sistema delle SASE per distribuire materiale gratuito, risparmiando cos\u00ec le spese di spedizione. Ogni beneficiario paga una singola spedizione, invece di gravare in totale sulle spese della compagnia.\nSono tuttora largamente usate nell'editoria: diverse case editrici e agenti letterari richiedono, tra i requisiti dei manoscritti entranti, l'inclusione di una SASE per reinviare il manoscritto in caso venisse rifiutato. Sono molto usate dai collezionisti di autografi, un fan spedisce una sase ad una celebrit\u00e0 o un atleta, il quale utilizzer\u00e0 la busta per rispedirgli l'autografo. Con l'avvento di internet e la diffusione di forum specializzati, si sta diffondendo l'uso della sase per ricevere in regalo qualcosa da un altro utente."}
{"id": "4209130", "revid": "436907", "url": "https://it.wikipedia.org/wiki?curid=4209130", "title": "Vota la voce 1986", "text": "La 14\u00aa edizione di Vota la voce \u00e8 andata in onda su Canale 5 da Piazza Maggiore a Bologna in due serate il 18 e il 19 settembre del 1986.\nConduttori furono Claudio Cecchetto e Roberta Capua.\nVincitori dell'edizione furono: Eros Ramazzotti (miglior cantante maschile), Giuni Russo e Loredana Bert\u00e8 (miglior cantante femminile), Pooh (miglior gruppo), Mango, Spagna e Lena Biolcati (ex aequo miglior rivelazione), Tracy Spencer e Rod Stewart (ex aequo miglior cantante straniero)."}
{"id": "4209132", "revid": "834", "url": "https://it.wikipedia.org/wiki?curid=4209132", "title": "Lingua mossi", "text": ""}
{"id": "4209136", "revid": "228587", "url": "https://it.wikipedia.org/wiki?curid=4209136", "title": "San Bovio", "text": ""}
{"id": "4209141", "revid": "22475", "url": "https://it.wikipedia.org/wiki?curid=4209141", "title": "Pocadicnemis", "text": "Pocadicnemis \u00e8 un genere di ragni appartenente alla famiglia Linyphiidae.\nDistribuzione.\nLe sette specie oggi attribuite a questo genere sono state rinvenute nella regione olartica.\nTassonomia.\nA giugno 2012, si compone di sette specie:"}
{"id": "4209142", "revid": "2179318", "url": "https://it.wikipedia.org/wiki?curid=4209142", "title": "Chedivato d'Egitto", "text": "Il Chedivato d'Egitto (meno comune kedivato, talvolta khedivato in campo specialistico, utile a traslitterare adeguatamente la consonante fricativa \"Kh\u0101\u02be\", ben differente dal suono della \"k\") - , o \u0633\u0644\u0637\u0646\u0629 \u0645\u0635\u0631, \"Sal\u1e6danat Mi\u1e63r\" - turco-ottomano: \u062e\u062f\u06cc\u0648\u06cc\u062a \u0645\u0635\u0631 H\u0131diviyet-i M\u0131s\u0131r - fu uno Stato tributario dell'Impero ottomano.\nLa costituzione del protettorato britannico nel 1883 (in seguito alla guerra anglo-egiziana il cui esito fu decretato dalla battaglia di Tell el-Kabir del 14 settembre 1882) port\u00f2 l'Egitto alla sottomissione diretta a Londra. Da quella data fino al 1936 il potere fu detenuto nei fatti dal Consoli generali e dagli Alti commissari britannici.\nStoria.\nPremessa storica (1798\u20131867).\nL'ascesa di Mehmet Ali.\nL'Eyalet d'Egitto fu una provincia dell'Impero ottomano. L\"'eyalet\" fu retto localmente e dal 1517 dalla casta militare dei cosiddetti neo-Mamelucchi e dai loro vari bey, in uno stato semi-permanente di contesa interna per il potere, pur nel quadro di formale riconoscimento della sovranit\u00e0 ottomana sul Paese. Napoleone Bonaparte scorse in questa situazione di sfaldamento istituzionale e di mancanza di un'autorit\u00e0 effettiva un'opportunit\u00e0 per conquistare l'Egitto e invase quindi il Paese nel 1798.\nTra il 1799 e il 1801, la Sublime porta, operando talvolta assieme al Regno Unito, intraprese varie campagne militari per restaurare il potere ottomano in Egitto. Dall'agosto del 1801, le sopravvissute forze militari francesi del Generale Jacques Fran\u00e7ois Menou evacuarono l'Egitto.\nNel periodo compreso tra il 1801 e il 1805 vi fu, in effetti, una guerra civile in cui si trovarono coinvolti nell'\"eyalet\" d'Egitto i Turchi ottomani e i neo-Mamelucchi, con le truppe della Sublime porta inviate dalla Rumelia (costituita dagli \"eyalet\" europei), sotto il comando di Mehmet Ali (in arabo Mu\u1e25ammad \u02bfAl\u012b), incaricato di ripristinare l'autorit\u00e0 di Istanbul.\nDopo la sconfitta francese, la Sublime porta nomin\u00f2 Husrev Pasci\u00e0 nuovo \"W\u0101li\" d'Egitto, incaricandolo di uccidere o imprigionare ogni bey mamelucco sopravvissuto. Molti di costoro fuggirono quindi per rifugiarsi sotto le armi britanniche, mentre altri s'impadronirono di Minya.\nIn questo quadro politico-istituzionale assai confuso e agitato, Husrev Pasci\u00e0 lasci\u00f2 i suoi soldati (\"bashi-bazuk\") albanesi senza paga. Ci\u00f2 indusse costoro all'insurrezione, che comport\u00f2 l'abbandono del Cairo da parte di Husrev Pasci\u00e0. Nel seguente periodo di disordine che ne segu\u00ec, la Sublime porta invi\u00f2 in Egitto Mehmet Ali Pasci\u00e0.\nQuesti assunse il potere delleyalet\" d'Egitto, proclamandosene governante e rapidamente consolid\u00f2 il suo potere in modo sostanzialmente indipendente da Istanbul. Dopo ripetuti e falliti tentativi di rimuoverlo dalla carica e di ucciderlo, la Porta riconobbe ufficialmente Mehmet Ali nel 1805 \"W\u0101l\u012b\" d'Egitto. A dimostrazione delle sue grandi ambizioni, Mehmet Ali Pasci\u00e0 rivendic\u00f2 per se stesso il titolo pi\u00f9 rilevante di Chediv\u00e8 (Vicer\u00e9), governando in tal modo l'autoproclamato (ma non riconosciuto) Chedivato di Egitto\"'.Elimin\u00f2 fisicamente i bey mamelucchi sopravvissuti nel 1811, consolidando in tal modo il pieno controllo del Paese. \u00c8 per questo ricordato come il vero fondatore del moderno Egitto, grazie anche alle incisive riforme militari che port\u00f2 a compimento, oltre ad altre importanti riforme nei campi dell'agricoltura, dell'economia e della cultura.\nL'invasione della Libia e del Sudan e la guerra d'indipendenza greca.\nNel 1820 Mehmet Ali inizi\u00f2 una campagna per la conquista della parte orientale della Libia, annettendosi in breve tempo l'oasi di Siwa, con l'intento di espandere i propri possedimenti verso sud e verso il Mar Rosso oltre che conquistare le ricche miniere d'oro del meridione d'Egitto.\nDi quest'operazione si occup\u00f2 Ism\u0101\u02bf\u012bl, figlio minore di Mehmet Ali che con 5.000 uomini nel giro di qualche mese prese la Nubia intera, mentre ordinava a Muhammad Bey Khusraw di conquistare il Kordofan, fondando la citt\u00e0 di Khartum e ottenendo i preziosi porti mercantili di Suakin e Massaua.\nDurante gli anni '20 dell'Ottocento l'Egitto diede il suo contributo alla campagna intrapresa dal sultano turco Mahmud II contro gli insorgenti in Grecia, regione all'epoca parte dell'Impero ottomano.\nMahmud stava contemporaneamente pianificando delle riforme sul modello degli Stati occidentali e Mehmet Ali non aveva fatto di meno, preparandosi a dovere sia per difesa personale sia per incrementare la sua forza al servizio del sultano. Con lo scoppio della Guerra d'indipendenza greca nel 1821, il sultano turco richiese l'intervento degli egiziani, come da tempo Mehmet Ali prevedeva, offrendogli come ricompensa i pascialati di Morea e Siria. Mehmet Ali era gi\u00e0 dal 1821 governatore di Creta, isola che era stata occupata per mano di una piccola forza militare. Nell'autunno del 1823 una flotta di 60 navi da guerra egiziane, con un carico di 17.000 uomini, si concentr\u00f2 nella Baia di Suda e nel marzo successivo il comandante Ibr\u0101h\u012bm sbarc\u00f2 in Morea.\nMalgrado le vittorie navali dettate dalla superiorit\u00e0 della flotta egiziana, le truppe di terra non riuscirono nel loro intento dal momento che la presenza di molte bande di insorgenti greci che bene conoscevano il loro territorio rese difficile organizzare uno scontro in campo aperto come le truppe egiziane erano state abituate ad affrontare.\nLe guerre contro i turchi.\nAnche se Mehmet Ali aveva ottenuto il solo titolo di \"W\u0101l\u012b\", egli si era autoproclamato \"chediv\u00e8\", ovvero vicer\u00e9 ereditario, gi\u00e0 durante il suo periodo di incarico. Il governo ottomano, sebbene irritato, non fece nulla per contrastare questo potere sin quando Mehmet Ali non invase la Siria governata dagli ottomani nel 1831. La Siria era stata promessa a Mehmet dal Sultano ottomano Mahmud II per la sua assistenza durante la Guerra d'indipendenza greca, ma dopo la conclusione nefasta della guerra il territorio non gli era stato corrisposto come da contratto. Questo fatto port\u00f2 ad un'alleanza degli ottomani con gli inglesi per il contrattacco del 1839.\nNel 1840, gli Inglesi bombardarono Beirut e le forze anglo-ottomane sbarcarono ad Acri. Gli egiziani vennero costretti a ritirarsi verso l'Egitto e la Siria torn\u00f2 ad essere nuovamente una provincia ottomana. Come risultato della Convenzione di Londra del 1840, Mehmet Ali rinunci\u00f2 a tutte le conquiste ad eccezione del Sudan e in cambio vide riconosciuto dal sultano turco il titolo di governatore ereditario dell'Egitto per s\u00e9 e per i propri eredi.\nI successori di Mehmet Ali.\nDal 1848, per Mehmet Ali ormai vecchio ed affetto da demenza senile, il figlio Ibr\u0101h\u012bm chiese le dimissioni da governatore e promosse la sua ascesa al trono. Il sultano ottomano accett\u00f2 questa richiesta e Mehmet Ali venne rimosso dal potere. Ad ogni modo, Ibr\u0101h\u012bm mor\u00ec di tubercolosi il mese successivo, mentre suo padre morir\u00e0 poi nel 1849.\nA Ibr\u0101h\u012bm succedette suo nipote \u02bfAbb\u0101s I che venne poi assassinato da due suoi schiavi nel 1854 e lasci\u00f2 la successione al quarto figlio di Mehmet Ali, Sa\u02bf\u012bd. Questi port\u00f2 avanti molti dei progetti iniziati da suo padre ma il suo fu un regno secondario e non denso di eventi come quello del genitore.\nSa\u02bf\u012bd govern\u00f2 per soli nove anni, e suo nipote Ism\u0101\u02bf\u012bl, altro nipote di Mehmet Ali, gli succedette alla sua morte. Nel 1867, il sultano ottomano consent\u00ec a Ism\u0101\u02bf\u012bl l'uso del titolo di chediv\u00e8.\nIl governo del Chedivato (1867-1914).\nL'influenza europea.\nDal regno di Ism\u0101\u02bf\u012bl, il governo egiziano, capeggiato dal Primo ministro Nubar Pasci\u00e0, era divenuto difatti dipendente da Regno Unito e Francia per quanto riguarda l'aspetto economico che era vitale per il paese. Ism\u0101\u02bf\u012bl tent\u00f2 di porre fine alla predominanza europea, mentre allo stesso tempo inizi\u00f2 una politica domestica aggressiva. Sotto Ism\u0101\u02bf\u012bl, 112 canali e 400 ponti vennero costruiti sul territorio egiziano.\nPer i suoi sforzi finalizzati all'ottenimento dell'indipendenza economica dalle potenze europee, Ism\u0101\u02bf\u012bl divenne molto impopolare presso i diplomatici francesi e britannici, tra i quali Evelyn Baring e Alfred Milner, che lo accusarono di \"portare alla rovina l'Egitto\".\nNel 1869 il completamento del Canale di Suez dette al Regno Unito una via pi\u00f9 veloce per raggiungere l'India. Questo per\u00f2 da un lato apr\u00ec anche uno spiraglio sul ruolo chiave dell'Egitto per il Regno Unito e i suoi traffici commerciali. Ism\u0101\u02bf\u012bl non fece sforzi per riconciliarsi con le potenze europee che pure facevano pressione sul sultano ottomano perch\u00e9 lo rimuovesse dalla sua posizione.\nL'occupazione britannica.\nNel 1882 l'opposizione al controllo europeo fece crescere le tensioni tra i notabili egiziani. Una grande dimostrazione militare nel settembre del 1881 aveva forzato il chediv\u00e8 Tawf\u012bq ad allontanare il suo Primo ministro. Nell'aprile del 1882 Francia e Regno Unito inviarono delle navi da guerra ad Alessandria, col pretesto di calmare il clima turbolento del chedivato, infondendo per\u00f2 il terrore di un'invasione nel paese da parte di potenze straniere.Dal giugno di quell'anno l'Egitto era nelle mani dei nazionalisti che si opponevano al dominio europeo nel paese. Un bombardamento navale di Alessandria ad opera dei britannici ebbe poco effetto e perci\u00f2 il Regno Unito invi\u00f2 un contingente da sbarco nell'area del Canale di Suez nell'agosto del 1882. I britannici riuscirono a sconfiggere l'esercito egiziano a Tell el-Kab\u012br nel settembre di quell'anno e presero \"de facto\" il controllo del paese, ricollocando Tawf\u012bq sul trono. Quella che era stata vista come un'invasione si tramut\u00f2 dunque formalmente in una missione pacificatrice che nulla aveva tolto all'Egitto indipendente, anche se di fatto il Regno Unito, garante del governo del chediv\u00e8, divenne l'effettiva e pervasiva padrona delle sorti egiziane.\nL'occupazione britannica termin\u00f2 nominalmente con la deposizione dell'ultimo chediv\u00e8 \u02bfAbb\u0101s \u1e24ilm\u012b II il 5 novembre 1914 e la fondazione del protettorato britannico in Egitto con l'insediamento del sultano \u1e24usayn K\u0101mil il 19 dicembre 1914.\nTawf\u012bq e la perdita del Sudan.\nA Ism\u0101\u02bf\u012bl succedette il figlio primogenito Tawf\u012bq il quale, a differenza dei fratelli minori, non era stato educato in Europa. Egli port\u00f2 avanti una politica di strette relazioni con Gran Bretagna e Francia ma la sua autorit\u00e0 venne minata nel 1882 dalla ribellione guidata dal ministro della Guerra, \u02bfOr\u0101b\u012b Pasci\u00e0. \u02bfOr\u0101b\u012b prese a pretesto le rivolte popolari scoppiate ad Alessandria per prendere il controllo del governo e deporre temporaneamente Tawf\u012bq.\nLe forze navali britanniche presero il controllo di Alessandria e un corpo spedizionario sotto il comando del generale sir Garnet Wolseley venne approntato per partire alla volta dell'Egitto. L'esercito britannico sbarc\u00f2 in Egitto poco dopo e sconfisse l'armata egiziana nella Battaglia di Tell al-Kebir. \u02bfOr\u0101b\u012b venne accusato di alto tradimento e messo a morte, pena poi commutata nell'esilio. Dopo la rivolta, l'esercito egiziano venne riorganizzato sul modello di quello britannico e comandato da ufficiali britannici. L'Egitto in pratica dal 1882 divenne un protettorato britannico e il comandante in capo britannico dell'Esercito Egiziano aveva il grado di Sirdar.\nNel frattempo, in Sudan era scoppiata una ribellione religiosa guidata da Muhammad Ahmad che si era autoproclamato Mahdi. I ribelli mahdisti assediarono la capitale locale di Kordofan ed annientarono due spedizioni britanniche appositamente inviate per risolvere la situazione. Il soldato ed avventuriero inglese Charles George Gordon, ex governatore del Sudan, venne inviato nella capitale sudanese, Khartum, con l'ordine di evacuare la minoranza di europei ed egiziani dalla citt\u00e0, Invece di evacuare la citt\u00e0, Gordon prepar\u00f2 la citt\u00e0 all'assedio che ebbe luogo nel 1884-85. Malgrado per\u00f2 gli sforzi, Khartum cadde e Gordon fin\u00ec ucciso dagli insorti.\nLa spedizione per la ripresa del controllo dell'area da parte dei britannici port\u00f2 a molte battaglie e non fu in grado comunque di raggiungere Khartum e salvare Gordon. La caduta di Khartum port\u00f2 alla proclamazione di uno Stato a forte caratterizzazione religiosa, governato dapprima dal Mahdi e poi dal suo successore, il \"califfo\" Abdullahi.\nLa riconquista del Sudan.\nNel 1896, durante il regno del figlio di Tawf\u012bq, \u02bfAbb\u0101s \u1e24ilm\u012b II, una massiccia forza anglo-egiziana sotto il comando del generale Herbert Kitchener, inizi\u00f2 la riconquista del Sudan. I mahdisti vennero sconfitti nelle battaglie di Abu Hamid e Atbara. La campagna si concluse con la vittoria degli anglo-egiziani nella battaglia di Omdurman, la capitale mahdista.\nIl \"califfo\" (nel senso di \"successore\" del Mahd\u012b) venne rintracciato ed ucciso nel 1899, nel corso della Battaglia di Umm Diwaykarat, il che port\u00f2 ad un definitivo restauro del governo condominiale anglo-egiziano del Sudan.\nLa fine del chedivato.\n\u02bfAbb\u0101s \u1e24ilm\u012b II divenne particolarmente ostile ai britannici col proseguire del suo regno e nel 1911 arriv\u00f2 a temere che gli inglesi volessero deporlo per porre al suo posto Lord Kitchener.\nNel 1914, quando scoppi\u00f2 la Prima guerra mondiale, l'Impero ottomano ader\u00ec agli Imperi centrali che combattevano contro il Regno Unito. Dal momento che l'Egitto era ancora nominalmente uno stato vassallo dell'Impero ottomano, gli Inglesi proclamarono il Sultanato d'Egitto indipendente dall'Impero ottomano ed abolirono il chedivato il 5 novembre 1914. \u02bfAbb\u0101s \u1e24ilm\u012b II, che aveva supportato le Potenze Centrali, era a Vienna per una visita di stato quando apprese di essere stato deposto dal proprio trono e gli venne pertanto vietato di fare ritorno in patria. Egli venne succeduto da suo zio \u1e24usayn K\u0101mil, che ottenne il titolo di sultano il 19 dicembre 1914. \u02bfAbb\u0101s \u1e24ilm\u012b II infine accett\u00f2 il nuovo ordine delle cose e formalmente abdic\u00f2 il 12 maggio 1931, trascorrendo il resto della sua vita a Ginevra, in Svizzera, sino alla sua morte avvenuta il 19 dicembre 1944 (il giorno del 30\u00ba anniversario di regno di \u1e24usayn K\u0101mil).\nEconomia.\nMonetazione.\nDurante il chedivato, la moneta standard egiziana era la lira (o pound) d'Egitto. Per la graduale influenza europea sull'economia egiziana, il chedivato adott\u00f2 sistema aureo nel 1885.\nAdozione dello stile europeo nelle industrie.\nAnche se l'adozione delle moderne tecniche industriali in Egitto era gi\u00e0 iniziato sotto il regno di Mehmet Ali all'inizio del XIX secolo, la politica venne continuata sotto i regni dei suoi successori.\nNumerosi macchinari vennero importati in Egitto, e, con l'abolizione del chedivato nel 1914, l'industria tessile era divenuto uno dei campi manifatturieri pi\u00f9 importanti della nazione."}
{"id": "4209143", "revid": "1543377", "url": "https://it.wikipedia.org/wiki?curid=4209143", "title": "RW Cephei", "text": "RW Cephei \u00e8 una stella ipergigante arancione che si trova nella costellazione di Cefeo, ed \u00e8 una delle stelle pi\u00f9 grandi conosciute, con un raggio che \u00e8 stato stimato essere da 1260 a 1650 volte quello del Sole.\nSe fosse al posto del Sole RW Cephei arriverebbe quasi all'orbita di Giove.\nRW Cephei \u00e8 anche una stella variabile semiregolare; la sua magnitudine varia da +6,0 a +7,3 con un periodo primario di circa 346 giorni. Negli ultimi 50-70 anni pare che la stella sia passata dalla classe G8 alla classe M0 senza regolarit\u00e0 distinguibili. Se come sembra fa parte dell'associazione stellare Cepheus OB1 la sua distanza \u00e8 stimata essere in circa 11.000 anni luce, nonostante ci\u00f2 restano dei dubbi sulla reale distanza della stella."}
{"id": "4209146", "revid": "339392", "url": "https://it.wikipedia.org/wiki?curid=4209146", "title": "Khedivato dell'Egitto", "text": ""}
{"id": "4209147", "revid": "339392", "url": "https://it.wikipedia.org/wiki?curid=4209147", "title": "Khedivato egiziano", "text": ""}
{"id": "4209148", "revid": "110157", "url": "https://it.wikipedia.org/wiki?curid=4209148", "title": "Sklen\u00e9 (Pardubice)", "text": "Sklen\u00e9 \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4209149", "revid": "229244", "url": "https://it.wikipedia.org/wiki?curid=4209149", "title": "Sase", "text": ""}
{"id": "4209152", "revid": "767487", "url": "https://it.wikipedia.org/wiki?curid=4209152", "title": "Lucas Rios Marques", "text": ""}
{"id": "4209153", "revid": "767487", "url": "https://it.wikipedia.org/wiki?curid=4209153", "title": "42 - La vera storia di una leggenda americana", "text": "42 - La vera storia di una leggenda americana (\"42\") \u00e8 un film del 2013 scritto e diretto da Brian Helgeland.\nIl film narra la storia veramente accaduta nel campionato di baseball statunitense negli anni quaranta, quando Jackie Robinson fu il primo giocatore afroamericano a giocare nella Major League Baseball.\nTrama.\nNel 1945, l'autobus dei Kansas City Monarchs si ferma in una stazione di servizio. L'inserviente nega l'ingresso nei bagni a Jackie Robinson e questi, indignato, esce dal bagno. Sulla porta, incontra un talent scout che gli propone un contratto con i Brooklyn Dodgers: al mese e alla firma del contratto. Robinson accetta ma gli viene intimato di dover controllare la propria tempra se vuole partecipare al campionato.\nDurante l'allenamento primaverile, Robinson si unisce al ritiro dei Dodgers a Montreal. Dopo una strepitosa stagione e un altro allenamento a Panama, viene portato in prima squadra. La maggior parte della squadra firma una petizione rifiutandosi di giocare con Robinson, ma l'allenatore Leo Durocher insiste per farlo giocare. Durocher viene sospeso dall'incarico (per azioni commesse nella propria vita privata) e lascia i Dodgers senza allenatore per l'inizio della stagione. La squadra verr\u00e0 allora affidata a Burt Shotton, allenatore a riposo ma di indubbie capacit\u00e0.\nDurante la partita contro i Philadelphia Phillies, Ben Chapman insulta Robinson che, dopo essere stato eliminato, per la rabbia spezza la propria mazza. Incoraggiato da Branch Rickey, Robinson torna in campo e batte una valida, ruba la seconda base e, grazie a un errore degli avversari, raggiunge la terza base; riesce infine, a segnare il punto decisivo. Il comportamento di Chapman si traduce in una cattiva pubblicit\u00e0 per la squadra dei Phillies e, per questo motivo, il presidente della squadra gli intima di posare con Robinson per i quotidiani e le riviste sportive.\nPee Wee Reese, compagno di squadra di Robinson, comincia a capire che tipo di pressione stia affrontando il giocatore di colore e gli dimostra la sua solidariet\u00e0 abbracciandolo e facendo ammutolire il pubblico ostile di Cincinnati.\nDurante la partita contro i St. Louis Cardinals, Enos Slaughter, per conquistare una base, gli provoca \"accidentalmente\" un taglio ad una gamba con i tacchetti della scarpa.\nIl fuoricampo di Robinson contro Fritz Ostermueller, lanciatore dei Pittsburgh Pirates, che lo aveva precedentemente colpito alla testa, far\u00e0 qualificare i Dodgers per le World Series, che perderanno contro i New York Yankees.\nProduzione.\nCast.\nPer il ruolo di Branch Rickey furono considerati vari attori, tra cui Robert Redford, ma poi venne scelto Harrison Ford.\nRiprese.\nLe riprese si sono svolte tra il 14 maggio e il 18 luglio 2012 nelle citt\u00e0 di Chattanooga (Tennessee), Macon (Georgia), e Birmingham (Alabama).\nPromozione.\nIl primo trailer del film \u00e8 stato distribuito il 20 settembre 2012.\nDistribuzione.\nLa pellicola \u00e8 stata distribuita nei cinema statunitensi a partire dal 12 aprile 2013.\nIn Italia, il film \u00e8 stato distribuito direttamente in digital download in HD su iTunes."}
{"id": "4209154", "revid": "599013", "url": "https://it.wikipedia.org/wiki?curid=4209154", "title": "Lucas Marques", "text": ""}
{"id": "4209156", "revid": "110157", "url": "https://it.wikipedia.org/wiki?curid=4209156", "title": "Slatina (Svitavy)", "text": "Slatina \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4209157", "revid": "729019", "url": "https://it.wikipedia.org/wiki?curid=4209157", "title": "Isole Yaeyama", "text": "Le costituiscono un arcipelago nella Prefettura di Okinawa, in Giappone. Sono la parte meridionale del grande arcipelago delle isole Ry\u016bky\u016b e si trovano in una delle zone pi\u00f9 remote del paese. Comprendono Hateruma, l'isola abitata pi\u00f9 a sud del Giappone, e Yonaguni, la pi\u00f9 ad ovest, situata a 110\u00a0km dalle coste orientali di Taiwan. Formano il piccolo arcipelago delle Sakishima insieme al gruppo delle isole Miyako.\nAmministrazione.\nI territori delle Yaoyama sono suddivisi in 3 municipalit\u00e0: le cittadine di Taketomi e Yonaguni, che formano il Distretto di Yaeyama, e la citt\u00e0 di Ishigaki. Quest'ultima amministra anche le Senkaku, un arcipelago di remote isole che non fanno geograficamente parte delle Yaoyama.\nIsole principali.\nDi seguito l'elenco delle principali isole, suddivise per unit\u00e0 amministrative:\nCultura.\nNelle Yaoyama vengono parlati principalmente due idiomi indigeni fecenti parte delle lingue ryukyuane, anche se con tutti gli altri idiomi delle Ry\u016bky\u016b e con il giapponese non sono mutuamente intelligibili:\nTutti gli abitanti delle Yaoyama parlano la lingua giapponese, che viene insegnata nelle scuole.\nFestival di Mushaama.\nIl 14 luglio ha luogo il festival di Mushaama, in cui si celebra il raccolto durante la festivit\u00e0 nazionale chiamata \"Obon\". La caratteristica principale dell'evento \u00e8 la sfilata della dea della fertilit\u00e0 \"Miroku\" (versione giapponese della divinit\u00e0 buddhista \"Maitreya\") e dei suoi bambini chiamati \"shishi\". Si svolgono anche danze folcloristiche, tra cui quella del leone.\nTurismo.\nSituate nei pressi del Tropico del Cancro, le Yaeyama hanno sviluppato l'industria del turismo grazie alle acque cristalline del mare e alla bellezza delle spiagge, molte delle quali sono protette da barriere coralline. Negli ultimi anni sono diventate una importante meta per gli appassionati di immersioni subacquee e di snorkeling e per chi vuole rilassarsi lontano dalle spiagge affollate. Gli unici aeroporti sono quelli di Ishigaki e di Yonaguni, mentre le altre isole sono collegate con un efficiente servizio di traghetti. Altri traghetti a lunga percorrenza collegano Ishigaki con Naha, nell'isola di Okinawa, e con Taiwan.\nFlora e fauna.\nLe isole sono caratterizzate da un clima tropicale e subtropicale che danno vita a una lussureggiante vegetazione. Frequenti in riva al mare sono le mangrovie e gli alberi di pandanus.\nCaratteristici delle isole sono il cavallo di Yonaguni ed il gatto di Iriomote \"(Prionailurus iriomotensis)\", un felino che vive esclusivamente nell'isola omonima ed \u00e8 a rischio estremamente alto di estinzione. Le acque di Yonaguni sono ricche di marlin, un pesce molto pregiato, ed ogni luglio si danno convegno nell'isola numerosi appassionati per dar vita ad una competizione di pesca sportiva."}
{"id": "4209158", "revid": "729019", "url": "https://it.wikipedia.org/wiki?curid=4209158", "title": "Guerra dei Despenser", "text": "Il conflitto noto come guerra dei Despenser fu uno scontro fra le forze dei baroni capitanate da Isabella di Francia, regina d'Inghilterra, Ruggero Mortimer, I conte di March e da Tommaso Plantageneto contro re Edoardo II d'Inghilterra ed i suoi favoriti, Hugh le Despenser, I conte di Winchester ed il figlio Ugo Despenser il giovane scoppiato fra il 1321 e il 1322. Lo scontro venne rinfocolato dall'atteggiamento oppositivo che i baroni adottarono contro il giovane Despenser e dopo la campagna estiva dei rivoltosi del 1321 Edoardo riusc\u00ec a ritagliarsi qualche tempo in pace per rimpolpare le proprie file di sostenitori cos\u00ec che quando le ostilit\u00e0 ripresero in inverno nel sud del Galles i realisti vinsero definitivamente alla battaglia di Boroughbridge del 16 marzo 1322 che di fatto chiuse le ostilit\u00e0. Edoardo rimase quindi al potere fino al 1327 anno in cui Mortimer insieme all'amante e moglie del re Isabella di Francia non lo deposero.\nLa rivalit\u00e0 con i Signori delle Marche.\nL'iniziale successo dei ribelli nella loro lotta era dovuta al grande potere dei Signori delle Marche, fin da quando Edoardo I d'Inghilterra aveva conquistato il Galles il loro potere non era diminuito di un centimetro e privi di un nemico da combattere in Galles diressero la loro attenzione alle lotte politiche interne all'Inghilterra.\nL'inizio della guerra si pu\u00f2 rintracciare con la morte avvenuta nel 1314 di Gilberto di Clare, VIII conte di Gloucester, egli era perito senza figli alla battaglia di Bannockburn e la sua scomparsa creava non solo un grande vuoto di potere, ma anche una gran quantit\u00e0 di terre che andavano redistribuite. La potente Signoria di Glamorgan and\u00f2 quindi a sua sorella Eleonora de Clare che altri non era che la moglie di Ugo Despenser il giovane, che, di fatto, ne entr\u00f2 in possesso.\nI lord Ordainers che detenevano il monopolio del potere baronale nelle Marche, capitanati da Tommaso Plantageneto ebbero di che risentirsi poich\u00e9 ritenevano che tale concessione ai Despenser fosse da imputarsi all'incredibile influenza che essi esercitavano sul re. Le Ordinanze emanate nel 1311 erano nate per riformare il sistema della corte inglese, per ridimensionare le prerogative del re, sovrintendere all'economia e quando, anni prima, a corte era in auge l'altro favorito Pietro Gaveston, marito di Margaret de Clare (ottobre 1293-aprile 1342), sorella di Eleonora de Clare, avevano fatto sentire la propria voce costringendolo all'esilio ed infine condannandolo a morte nel giugno 1312.\nRuggero Mortimer e Tommaso Plantageneto non erano i soli nemici dei Despenser, anche Humphrey de Bohun, IV conte di Hereford e Roger Mortimer di Chirk, zio di Ruggero, non erano da meno, d'altro canto il giovane Despenser avendo sposato una De Clare aveva avuto grandi doni, diverse propriet\u00e0 e rendite nelle Marche. Quando poi egli entr\u00f2 in possesso della Signoria di Glamorgan provoc\u00f2 le ire dei suoi due cognati, Roger d'Amory (1290 circa-prima del 14 marzo 1321 o 1322) e Hugh de Audley, I conte di Gloucester (1291 circa - 10 novembre 1347), marito della vedova di Gaveston sentendo che veniva defraudati di una propriet\u00e0 che spettava loro di diritto. Quando poi i Despenser iniziarono a fregiarsi del titolo di Signori di Glamorgan le ostilit\u00e0 precipitarono.\nLa vittoria ingannevole.\nNel febbraio 1321 Mortimer, Hereforfd e il Plantageneto si accordarono per attaccare i Despenser nelle loro terre in Galles. Edoardo rispose nel mese di marzo mobilitando le forze che aveva nella regione e dimostrando di ritenere ogni attacco fatto ai Despenser come uno fatto alla corona e quindi passabile di tradimento. Edoardo and\u00f2 fino a Gloucester e chiese ai Signori delle Marche di unirsi a lui, Mortimer ed Hereford declinarono, adunando ancora altri uomini il re marci\u00f2 fino a Bristol dove ripet\u00e9 il suo invito dando maggio come data per adunarsi, ancora una volta esso cadde nel vuoto.\nA quel punto Mortimer ed Hereford attaccarono i Despenser, Newport, Cardiff e Caerphilly furono messe sotto assedio in una campagna che dur\u00f2 otto giorni prima di saccheggiare Gloucester, il Glamorgan e procedendo quindi verso nord per raggiungere il Plantageneto a Pontefract.\nIn giugno i baroni si riunirono a Sherburn-in-Elmet, nello Yorkshire, giurando un'alleanza reciproca e promettendo di destituire i Despenser per il bene di tutti.\nEdoardo nel frattempo torn\u00f2 a Londra dove convoc\u00f2 il Parlamento per decidere quale strategia usare nella guerra, intanto Mortimer spinse i suoi uomini verso est, in direzione di Londra, raggiungendo St Albans nel tardo mese di luglio. La capitale si rifiut\u00f2 di concedere a Mortimer il diritto di entrare ed egli la mise sotto assedio, il Plantageneto lo raggiunse in agosto e la situazione si tese ulteriormente quando il giovane Despenser minacci\u00f2 i ribelli da una nave sul Tamigi cos\u00ec che i baroni minacciarono di distruggere tutte le propriet\u00e0 del re e le sue terre fuori Londra se Ugo non avesse smesso.\nAymer de Valence, II conte di Pembroke un potente conte con parecchi contatti in Francia intervenne per tentare di pacificare gli animi e tentare anche di convincere il re a ridimensionare il proprio \"affetto\" per i Despenser. I suoi tentativi rimasero lettera morta, Edoardo non acconsent\u00ec ne a esiliare i propri favoriti ne a negoziare con i baroni, tanto che alla fine preg\u00f2 la regina Isabella di inginocchiarsi pubblicamente di fronte al marito per chiedergli di porli in esilio. Questo gli diede l'opportunit\u00e0 di farlo salvando anche la faccia asserendo che acconsentiva per evitare la crisi, ma fu chiaro a tutti che aveva intenzione di richiamarli dall'esilio appena possibile.\nLa vittoria del re.\nA dispetto dell'esilio dei Despenser nell'autunno del 1321 la tensione fra i baroni, guidati dal Plantageneto ed il re era ancora molto alta, tanto che sui confini delle Marche entrambi gli schieramenti tenevano posizionati i propri uomini. In quel periodo Isabella comp\u00ec un pellegrinaggio alla Cattedrale di Canterbury deviando dal percorso canonico per fermarsi al Castello di Leeds una fortificazione comandata da Bartholomew de Badlesmere, I barone Badlesmere (1275-14 aprile 1322) che era stato attendente di Edoardo, ma che in quell'anno si era unito ai ribelli. Egli era per\u00f2 assente e gli storici credono che la regina cercasse un pretesto per fornire un Casus belli infatti la moglie di lui Margaret de Clare si rifiut\u00f2 di far entrare la sovrana e fra gli uomini di Isabella e quelli di Margaret scoppi\u00f2 una scaramuccia. Edoardo reag\u00ec prontamente andando a mettere il castello sotto assedio e don\u00f2 alla moglie il \"Great Seal of the Realm\" e le diede il controllo dell'Alta Corte di Giustizia (Inghilterra). Edoardo riguadagn\u00f2 anche parte dell'appoggio popolare per quell'affronto fatto alla loro regina, i baroni che erano di impronta pi\u00f9 moderata tornarono entro il seno reale e molti volontari si unirono al suo esercito. L'assedio termin\u00f2 in ottobre, gli assediati furono severamente puniti ed Edoardo si trov\u00f2 in una posizione abbastanza forte da permettergli di richiamare dall'esilio i Despenser. Mortimer, Hereford e il Plantageneto si ritrovarono per discutere la situazione e decisero una volta di pi\u00f9 di combattere loro ed il re, intanto attorno alle Marche gallesi si era verificata una rivolta popolare tanto che sia Mortimer che Hereford dovettero tornare a sud per risolvere la questione.\nIn dicembre Edoardo viaggi\u00f2 verso Cirencester preparandosi ad invadere i confini gallesi, intanto a nord il Plantageneto stava tentando di ottenere l'appoggio degli scozzesi nel tentativo di mettere insieme un maggior numero di uomini prima che il re riuscisse a riconquistare il sud del Galles.\nNel gennaio 1322 finalmente il sovrano pieg\u00f2 la resistenza dei ribelli presso il Severn e cominci\u00f2 ad avanzare entro le Marche, per Mortimer e suo zio Chirk la situazione divenne insostenibile tanto che dovettero arrendersi a Shrewsbury il 22 gennaio.\nAlla met\u00e0 di quel mese i Despenser erano tornati in Inghilterra e insieme a Edoardo si diressero verso nord, in febbraio il re adun\u00f2 le truppe presso Coventry, passarono il Trent e poco dopo venne combattuta la Battaglia di Burton Bridge, questa vide la vittoria dei realisti e meno di una settimana dopo essi vinsero di nuovo alla Battaglia di Boroughbridge. Ormai Edoardo aveva vinto, il Plantageneto venne catturato e ucciso poco dopo, Hereford mor\u00ec nella battaglia e Mortimer aveva gi\u00e0 dovuto cedere le armi, il controllo delle Marche rest\u00f2 in mano al re e ai Despenser.\nL'inaspettata conclusione.\nLa guerra contro i Despenser cambi\u00f2 del tutto la scena politica inglese, la vittoria di Edoardo fu un catalizzatore per la distruzione dell'Oligarchia dei baroni e diede al re l'opportunit\u00e0 di riappropriarsi di quelle prerogative che le Ordinanze gli avevano vietato.\nMortimer venne imprigionato presso la Torre di Londra da cui scapp\u00f2 nel 1323 andando a cercare asilo in Francia dove trov\u00f2 la regina Isabella, ufficialmente in missione di pace, ma in realt\u00e0 in cerca d'aiuto presso il fratello Carlo IV di Francia per liberarsi dei Despenser. I due si unirono, divennero amanti e ottennero l'aiuto desiderato nelle Fiandre e nel 1326 venne fatta partire l'Invasione dell'Inghilterra (1326), il tentativo ebbe successo, i due Despenser vennero catturati e uccisi, Edoardo fu deposto e ucciso poco dopo in circostanze poco chiare e Isabella e Ruggero divennero di fatto i Reggenti d'Inghilterra visto che il figlio del re Edoardo aveva solo quattordici anni. I due governarono fino al 1330 quando il giovane Edoardo III d'Inghilterra prese il potere, Mortimer venne squartato e la madre imprigionata."}
{"id": "4209164", "revid": "229178", "url": "https://it.wikipedia.org/wiki?curid=4209164", "title": "Lavoro salariato", "text": ""}
{"id": "4209165", "revid": "110157", "url": "https://it.wikipedia.org/wiki?curid=4209165", "title": "Sloupnice", "text": "Sloupnice \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4209168", "revid": "76963", "url": "https://it.wikipedia.org/wiki?curid=4209168", "title": "Jadrien Steele", "text": "Biografia.\nLaureato con lode a Princeton, ottenne un master in Cinematografia alla California University.\n\u00c8 figlio di due newyorkesi, Walanne e Jerry Steele (lei una broker, lui un accademico).\nOttenne un discreto successo interpretando uno dei Ryan nella serie tv omonima \"I Ryan\" (quando aveva soltanto dieci anni). Ma il ruolo a renderlo celebre fu quello di Jerry Fox in \"Mosquito Coast\", a fianco di Harrison Ford e River Phoenix. \u00c8 sposato con Sarah Elizabeth Bagley dal 2009."}
{"id": "4209169", "revid": "1573940", "url": "https://it.wikipedia.org/wiki?curid=4209169", "title": "Euagrus", "text": "Euagrus \u00e8 un genere di ragni appartenente alla famiglia Euagridae.\nDistribuzione.\nLe 22 specie note di questo genere sono diffuse prevalentemente in America centrale: ben 14 sono endemismi del Messico; 2 degli Stati Uniti e 1 del Guatemala. Infine gli esemplari classificati come Euagrus atropurpureus , sono stati reperiti in Africa meridionale, ma probabilmente vanno riclassificati altrove.\nTassonomia.\nIn alcune pubblicazioni questo genere \u00e8 citato come \"Evagrus\", ma va considerato un errore ortografico. Il genere non \u00e8 sinonimo anteriore di Allothele , come ha evidenziato un lavoro di Coyle del 1984, \"contra\" un analogo studio di Benoit del 1964.\nAttualmente, a dicembre 2020, si compone di 22 specie:"}
{"id": "4209171", "revid": "640277", "url": "https://it.wikipedia.org/wiki?curid=4209171", "title": "S Persei", "text": "S Persei \u00e8 una stella supergigante rossa situata nella costellazione di Perseo, a nord dell'ammasso NGC 869. Si tratta di una variabile semiregolare, la sua magnitudine varia da 7,9 a 12,8 in un periodo di circa 822 giorni\nS Persei \u00e8 una stella molto luminosa e con un raggio enorme; la stima del suo raggio va infatti da 780 a 1230 volte quello solare, mentre la sua magnitudine assoluta \u00e8 -6,36 in luce visibile, mentre se si considera anche la radiazione infrarossa che una stella cos\u00ec fredda emette, la magnitudine assoluta \u00e8 di -8,53."}
{"id": "4209173", "revid": "110157", "url": "https://it.wikipedia.org/wiki?curid=4209173", "title": "Star\u00e9 M\u011bsto (Pardubice)", "text": "Star\u00e9 M\u011bsto \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4209174", "revid": "287204", "url": "https://it.wikipedia.org/wiki?curid=4209174", "title": "Ceduna", "text": "Ceduna \u00e8 una citt\u00e0 dell'Australia Meridionale (Australia); essa si trova 630 chilometri a nord-ovest di Adelaide ed \u00e8 la sede della Municipalit\u00e0 di Ceduna. Al censimento del 2006 contava 2.304 abitanti, di cui poco meno di un quarto erano di origine aborigena."}
{"id": "4209177", "revid": "287204", "url": "https://it.wikipedia.org/wiki?curid=4209177", "title": "Kodai-ji", "text": ""}
{"id": "4209178", "revid": "87716101", "url": "https://it.wikipedia.org/wiki?curid=4209178", "title": "Cleve", "text": "Cleve \u00e8 una localit\u00e0 dell'Australia Meridionale (Australia); essa si trova 280 chilometri a nord-ovest di Adelaide ed \u00e8 la sede della Municipalit\u00e0 di Cleve. Al censimento del 2006 contava 738 abitanti."}
{"id": "4209179", "revid": "1404372", "url": "https://it.wikipedia.org/wiki?curid=4209179", "title": "TRT 3", "text": "TRT 3 \u00e8 un'emittente televisiva nazionale turca. \u00c8 stata lanciata dalla TRT nel 1989 con il nome 3. Kanal. \nIl palinsesto di TRT 3 \u00e8 composto da film, attualit\u00e0 e sport."}
{"id": "4209180", "revid": "110157", "url": "https://it.wikipedia.org/wiki?curid=4209180", "title": "Sta\u0161ov (Pardubice)", "text": "Sta\u0161ov \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4209181", "revid": "633110", "url": "https://it.wikipedia.org/wiki?curid=4209181", "title": "Lenticolare Minucciani", "text": "La lenticolare Minucciani fu una granata italiana nata per l'utilizzo con il lanciabombe Minucciani ed impiegata anche come bomba a mano dal Regio Esercito durante la prima guerra mondiale. Derivava dalla lenticolare M14 e fu introdotta in servizio nel 1916.\nTecnica.\nLa \"lenticolare Minucciani\" \u00e8 una granata dirompente offensiva, progettata per l'impiego tramite un lanciabombe rotativo automatico. La granta impiegava il corpo bomba della lenticolare M14, a forma di lente biconvessa, formato da due gusci in lamiera di ferro uniti per aggraffatura. Il tappo, con al centro il tubetto porta-miccia in rame, \u00e8 in ottone e si avvita ad una flangia fissata al foro sul semiguscio superiore; sugli esemplari pi\u00f9 tardi, \u00e8 invece in ferro e si fissa ad incastro tramite due o tre denti. A differenza della M14, il tappo non \u00e8 sporgente dal corpo bomba ma \u00e8 piatto per permettere lo scorrimento nel tubo del lanciabombe, mentre al centro del guscio inferiore si trova un piolo di ferro che funge da guida nel tubo stesso. Il sistema di accensione a miccia \u00e8 sostituito da una capocchia fosforosa sporgente dal tappo, che si accende automaticamente per sfregamento con il tubo del lanciabombe al momento del tiro ed \u00e8 collegata al detonatore da una miccia da 8 secondi di ritardo. Il tappo con la capocchia sono coperti, durante il trasporto, da un coperchio in lamierino incollato con paraffina. Mentre le M14 venivano distribuite vuote ai reparti, le Minucciani erano caricate direttamente in arsenale con 180 grammi di nitranite."}
{"id": "4209183", "revid": "516508", "url": "https://it.wikipedia.org/wiki?curid=4209183", "title": "Crna Gora", "text": ""}
{"id": "4209184", "revid": "697352", "url": "https://it.wikipedia.org/wiki?curid=4209184", "title": "Elliston (Australia Meridionale)", "text": "Elliston \u00e8 una citt\u00e0 dell'Australia Meridionale (Australia); essa si trova 440 chilometri a nord-ovest di Adelaide ed \u00e8 la sede della Municipalit\u00e0 di Elliston. Al censimento del 2006 contava 377 abitanti."}
{"id": "4209187", "revid": "110157", "url": "https://it.wikipedia.org/wiki?curid=4209187", "title": "Strakov", "text": "Strakov \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4209192", "revid": "287204", "url": "https://it.wikipedia.org/wiki?curid=4209192", "title": "Cowell", "text": "Cowell \u00e8 una citt\u00e0 dell'Australia Meridionale (Australia); essa si trova 230 chilometri a nord-ovest di Adelaide ed \u00e8 la sede della Municipalit\u00e0 di Franklin Harbour. Al censimento del 2006 contava 880 abitanti."}
{"id": "4209194", "revid": "287204", "url": "https://it.wikipedia.org/wiki?curid=4209194", "title": "Such\u00e1 Lhota", "text": "Such\u00e1 Lhota \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4209196", "revid": "287204", "url": "https://it.wikipedia.org/wiki?curid=4209196", "title": "Florencia Molinero", "text": "Vincitrice di sette titoli ITF in singolare e undici in doppio, fa parte della squadra argentina di Fed Cup."}
{"id": "4209197", "revid": "287204", "url": "https://it.wikipedia.org/wiki?curid=4209197", "title": "Sucha Lhota", "text": ""}
{"id": "4209198", "revid": "110157", "url": "https://it.wikipedia.org/wiki?curid=4209198", "title": "Museo d'arte Sh\u014d", "text": "Il Museo d'arte Sh\u014d , anche noto col nome in lingua inglese K\u014ddaiji Sh\u014d Museum, \u00e8 un piccolo museo che fa riferimento al tempio di K\u014ddai-ji, a Kyoto.\nDescrizione.\nIl nome del museo \u00e8 ripreso dal detto giapponese , ovvero \"un gioiello nel palmo di una mano\", poich\u00e9 pur essendo un edificio di ridotte dimensioni conserva un'importante collezione di preziosi reperti della cultura nipponica, provenienti in larga parte dal tempio di K\u014ddai-ji.\nAll'interno del museo sono conservati, tra gli altri, numerosi oggetti lavorati con la tecnica del maki-e, la laccatura giapponese a foglia d'oro su fondo nero."}
{"id": "4209199", "revid": "486946", "url": "https://it.wikipedia.org/wiki?curid=4209199", "title": "Kodaiji Sho Museum", "text": ""}
{"id": "4209201", "revid": "305330", "url": "https://it.wikipedia.org/wiki?curid=4209201", "title": "Agrobacterium rhizogenes", "text": "Agrobacterium rhizogenes \u00e8 un batterio gram negativo, capace di infettare le piante attraverso la trasmissione di un segmento di DNA, definito T-DNA, che penetra all'interno delle cellule vegetali integrandosi nel loro genoma. Il batterio possiede un plasmide, chiamato \"plasmide Ri\" (\"Root inducing\") che codifica il T-DNA e tutti i geni necessari a trasferirlo nella cellula vegetale.\n\u00c8 capace di infettare principalmente le dicotiledoni e causare in esse una patologia che comporta la crescita incontrollata (del tutto simile a una crescita tumorale) di radici sottili e filamentose dette \"hairy roots\" (radici pelose)."}
{"id": "4209202", "revid": "110157", "url": "https://it.wikipedia.org/wiki?curid=4209202", "title": "\u0160irok\u00fd D\u016fl", "text": "\u0160irok\u00fd D\u016fl \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4209203", "revid": "287204", "url": "https://it.wikipedia.org/wiki?curid=4209203", "title": "Siroky Dul", "text": ""}
{"id": "4209204", "revid": "287204", "url": "https://it.wikipedia.org/wiki?curid=4209204", "title": "Studlov", "text": ""}
{"id": "4209205", "revid": "287204", "url": "https://it.wikipedia.org/wiki?curid=4209205", "title": "Kimba (Australia)", "text": "Kimba \u00e8 una citt\u00e0 dell'Australia Meridionale (Australia); essa si trova 320 chilometri a nord-ovest di Adelaide ed \u00e8 la sede della Municipalit\u00e0 di Kimba. Al censimento del 2006 contava 636 abitanti."}
{"id": "4209207", "revid": "110157", "url": "https://it.wikipedia.org/wiki?curid=4209207", "title": "\u0160tudlov (Pardubice)", "text": "\u0160tudlov \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4209208", "revid": "767487", "url": "https://it.wikipedia.org/wiki?curid=4209208", "title": "Cummins (Australia)", "text": "Cummins \u00e8 una citt\u00e0 dell'Australia Meridionale (Australia); essa si trova 390 chilometri a nord-ovest di Adelaide ed \u00e8 la sede della Municipalit\u00e0 di Lower Eyre Peninsula. Al censimento del 2006 contava 705 abitanti."}
{"id": "4209209", "revid": "1305772", "url": "https://it.wikipedia.org/wiki?curid=4209209", "title": "Innovazione (partito politico)", "text": "Innovazione (in russo \"\u041f\u0440\u043e\u0440\u044b\u0432\", Pror'iv) \u00e8 un partito politico transnistriano."}
{"id": "4209211", "revid": "547034", "url": "https://it.wikipedia.org/wiki?curid=4209211", "title": "Una come te", "text": "Una come te \u00e8 il secondo singolo estratto dall'album \"La teoria dei colori\" di Cesare Cremonini, entrato nelle stazioni radiofoniche il 14 settembre 2012."}
{"id": "4209213", "revid": "585241", "url": "https://it.wikipedia.org/wiki?curid=4209213", "title": "Pror'iv", "text": ""}
{"id": "4209215", "revid": "585241", "url": "https://it.wikipedia.org/wiki?curid=4209215", "title": "Proriv", "text": ""}
{"id": "4209216", "revid": "599013", "url": "https://it.wikipedia.org/wiki?curid=4209216", "title": "Alex Tanguay", "text": "Statistiche.\n\"Statistiche aggiornate a luglio 2012.\""}
{"id": "4209217", "revid": "110157", "url": "https://it.wikipedia.org/wiki?curid=4209217", "title": "Telec\u00ed", "text": "Telec\u00ed \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4209219", "revid": "287204", "url": "https://it.wikipedia.org/wiki?curid=4209219", "title": "Teleci", "text": ""}
{"id": "4209220", "revid": "22356", "url": "https://it.wikipedia.org/wiki?curid=4209220", "title": "Ptycholepidae", "text": ""}
{"id": "4209228", "revid": "767487", "url": "https://it.wikipedia.org/wiki?curid=4209228", "title": "The Patchwork Girl of Oz", "text": "The Patchwork Girl of Oz \u00e8 un film muto del 1914 diretto da J. Farrell MacDonald. \u00c8 conosciuto anche con il titolo \"The Ragged Girl of Oz\". La sceneggiatura si basa su \"The Patchwork Girl of Oz\", romanzo di L. Frank Baum pubblicato a Chicago nel 1913.\nProduzione.\nIl film fu prodotto da The Oz Film Manufacturing Company (con il nome The Oz Film Company).\nDistribuzione.\nDistribuito dalla Paramount Pictures, usc\u00ec nelle sale cinematografiche statunitensi il 28 settembre 1914, dopo una premi\u00e8re tenuta il 6 agosto 1914 tenuta al Los Angeles Athletic Club.\nIl copyright del film, richiesto da L. Frank Baum, fu registrato il 5 ottobre 1914 con il numero LU4111.\nUna copia della pellicola, un positivo 35\u00a0mm, si trova negli archivi della Library of Congress (American Film Institute/Murray Glass collection); una negli archivi dell'UCLA di Los Angeles; un'altra, un 16\u00a0mm alla Glenn Film Supply e alcuni positivi in 16\u00a0mm in collezioni private. Nel 1919 ne venne fatta una riedizione che venne distribuita con il titolo di lavorazione del film, \"The Ragged Girl of Oz\"."}
{"id": "4209230", "revid": "339392", "url": "https://it.wikipedia.org/wiki?curid=4209230", "title": "Bucket dredger", "text": ""}
{"id": "4209232", "revid": "339392", "url": "https://it.wikipedia.org/wiki?curid=4209232", "title": "Dredge boat", "text": ""}
{"id": "4209233", "revid": "339392", "url": "https://it.wikipedia.org/wiki?curid=4209233", "title": "Floating dredge", "text": ""}
{"id": "4209234", "revid": "1305772", "url": "https://it.wikipedia.org/wiki?curid=4209234", "title": "Discografia di Serj Tankian", "text": "La discografia di Serj Tankian, cantautore rock statunitense, \u00e8 costituita da nove album in studio, due dal vivo, tre EP, otto colonne sonore e oltre venti singoli, pubblicati tra il 2007 e il 2021. Ad essi vanno aggiunti anche oltre trenta video musicali."}
{"id": "4209240", "revid": "1687355", "url": "https://it.wikipedia.org/wiki?curid=4209240", "title": "Andreea Mitu", "text": "Carriera.\nHa vinto 19 titoli ITF in singolare e 19 in doppio.\nAl Torneo di Wimbledon 2014 supera le qualificazioni battendo in serie Sachia Vickery, Luksika Kumkhum e Irina Falconi. Nel main draw viene sconfitta al primo turno dalla testa di serie numero 4 Agnieszka Radwa\u0144ska per 2-6, 1-6.\nAlla Family Circle Cup 2015 di Charleston, raggiunge il terzo turno battendo Varvara Lepchenko e Ajla Tomljanovi\u0107, per poi essere sconfitta dalla statunitense Madison Keys.\nIn Fed Cup, durante gli spareggi del World Group tra Romania e Canada, Andreea Mitu batte sorprendentemente la numero 6 del mondo Eugenie Bouchard con il punteggio di 4-6, 6-4, 6-1.\nAgli Open di Francia 2015, ottiene il miglior risultato di sempre in un torneo del Grande Slam, gli ottavi di finale. Al primo turno batte la wild-card francese Aliz\u00e9 Lim per 6-3, 6-2. Al secondo turno sconfigge a sorpresa la 12\u00aa testa di serie, la ceca Karol\u00edna Pl\u00ed\u0161kov\u00e1 in rimonta con il punteggio di 2-6, 7-65, 6-4. Al terzo turno ottiene un'altra grande vittoria, ha la meglio sulla ex vincitrice di questo torneo, l'italiana Francesca Schiavone, imponendosi con lo score di 7-5, 6-4. Agli ottavi, viene eliminata da un'altra sorpresa del torneo, la promettente giovane belga Alison Van Uytvanck, nettamente per 1-6, 3-6. Questo risultato le permette di migliorare ulteriormente il ranking, infatti, l'8 giugno \u00e8 posizionata al numero 68 del mondo, miglior piazzamento in carriera.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "4209249", "revid": "838137", "url": "https://it.wikipedia.org/wiki?curid=4209249", "title": "Streaky Bay", "text": "Steaky Bay \u00e8 una citt\u00e0 dell'Australia Meridionale (Australia); essa si trova 550 chilometri a nord-ovest di Adelaide ed \u00e8 la sede della Municipalit\u00e0 di Streaky Bay. Al censimento del 2006 contava 1.059 abitanti."}
{"id": "4209251", "revid": "767487", "url": "https://it.wikipedia.org/wiki?curid=4209251", "title": "Tumby Bay", "text": "Tumby Bay \u00e8 una citt\u00e0 dell'Australia Meridionale (Australia); essa si trova 350 chilometri ad ovest di Adelaide ed \u00e8 la sede della Municipalit\u00e0 di Tumby Bay. Al censimento del 2006 contava 1.351 abitanti."}
{"id": "4209254", "revid": "327773", "url": "https://it.wikipedia.org/wiki?curid=4209254", "title": "Wudinna", "text": "Wudinna \u00e8 una citt\u00e0 dell'Australia Meridionale (Australia); essa si trova 420 chilometri a nord-ovest di Adelaide ed \u00e8 la sede della Municipalit\u00e0 di Wudinna. Al censimento del 2006 contava 513 abitanti."}
{"id": "4209258", "revid": "1543377", "url": "https://it.wikipedia.org/wiki?curid=4209258", "title": "Gran Bretagna ai Giochi della II Olimpiade", "text": "Il Regno Unito di Gran Bretagna e Irlanda (con il nome di Gran Bretagna) partecip\u00f2 ai Giochi olimpici di Parigi dal 14 maggio al 28 ottobre 1900. In tutto i partecipanti britannici furono 102, i quali ottennero 15 medaglie d'oro, 6 d'argento e 9 di bronzo."}
{"id": "4209259", "revid": "767487", "url": "https://it.wikipedia.org/wiki?curid=4209259", "title": "Genesio Bozzoni", "text": "Carriera.\nClub.\nBozzoni inizi\u00f2 la sua carriera nel Brescia; con la formazione lombarda gioc\u00f2 una partita nella stagione 1921-1922, debuttando cos\u00ec in prima squadra; nei campionati seguenti fu prevalentemente il secondo di Giuseppe Trivellini (anche se nella Prima Divisione 1924-1925 fu lui a essere titolare, con Trivellini riserva), e nelle cinque stagioni giocate con il Brescia in massima serie mise insieme 37 presenze. Nel 1927-1928 fece parte della rosa dell'Atalanta, ma non scese mai in campo; passato alla Cremonese, ebbe modo di esordire anche nella neonata Serie A a girone unico, giocando il 17 novembre 1929 contro la Lazio: in quell'incontro sub\u00ec 6 reti. Nel 1931 fu messo in lista di trasferimento dalla Cremonese."}
{"id": "4209260", "revid": "99745781", "url": "https://it.wikipedia.org/wiki?curid=4209260", "title": "Campionati del mondo di ciclismo su strada 2004 - Gara in linea maschile Elite", "text": "La gara in linea maschile Elite dei campionati del mondo di ciclismo su strada 2004 si tenne il 3 ottobre 2004 a Verona. La gara fu vinta per la terza volta dallo spagnolo \u00d3scar Freire, che nella volata conclusiva precedette il tedesco Erik Zabel e l'italiano Luca Paolini, completando i 265,5\u00a0km di gara in 6h57'15\" alla media di 42,417\u00a0km/h.\nPartenza con 200 ciclisti, dei quali 88 completarono la gara."}
{"id": "4209262", "revid": "287204", "url": "https://it.wikipedia.org/wiki?curid=4209262", "title": "Galatasaray TV", "text": "Galatasaray TV \u00e8 un'emittente televisiva turca dedicata alla polisportiva Galatasaray SK."}
{"id": "4209266", "revid": "125923602", "url": "https://it.wikipedia.org/wiki?curid=4209266", "title": "Pietro Zegna", "text": "Produzione artistica.\nTra i suoi lavori si ricordano le statue per la cappella Mariani al Cimitero monumentale di Milano, per alcuni cimiteri del Cremasco e per il Santuario di Nostra Signora della Guardia di Ceranesi, nonch\u00e9 il portale centrale della Chiesa di Santa Giustina ad Affori, il monumento ai caduti di tutte le guerre a Luino, la statua di San Francesco di Paola a Montreal (Canada), e l'altare in marmo per il Sacrario ai caduti di tutte le guerre a Salonicco. Sue opere sono conservate presso il Museo Vito Mele di Santa Maria di Leuca."}
{"id": "4209272", "revid": "1494169", "url": "https://it.wikipedia.org/wiki?curid=4209272", "title": "Bessanese", "text": ""}
{"id": "4209273", "revid": "121204104", "url": "https://it.wikipedia.org/wiki?curid=4209273", "title": "Episodi di American Dad! (ottava stagione)", "text": "La ottava stagione di \"American Dad!\" \u00e8 stata originariamente trasmessa negli Stati Uniti dal 25 settembre 2011 al 13 maggio 2012 su Fox.\nIn Italia, l'ottava stagione \u00e8 stata trasmessa in prima visione assoluta dal 5 settembre al 7 novembre 2012 su Italia 2.\nAcqua calda.\nStan compra una vasca con l'idromassaggio, ma ben presto ne rester\u00e0 schiavo al punto di trascurare lavoro e famiglia. Il negoziante che gliel'ha venduta scopre che \u00e8 una vasca animata che uccide chi la trascura, ma quando cerca di avvertire Stan \u00e8 troppo tardi.\nUragano.\nA Langley arriva un uragano che rompe gli argini di una diga marittima e provoca l'inondazione del quartiere dove abitano gli Smith. Subito Stan si sente in dovere di ricoprire il ruolo di salvatore della famiglia, ma peggiora la situazione.\nQuesto episodio \u00e8 la terza ed ultima parte di un crossover con le serie \"I Griffin\" e \"The Cleveland Show\". Infatti alla fine dell'episodio i tre protagonisti delle rispettive serie, portati l\u00ec dall'uragano si puntano a vicenda le pistole in testa.\nTutore terrore.\nMentre Stan e Francine vanno in vacanza, Roger si fa nominare tutore di Steve, rendendogli la vita talmente impossibile da farlo scappare di casa. Il ragazzo ha per\u00f2 una particolare amicizia col preside e decide di scappare con lui, ma la fuga gli sar\u00e0 apparentemente fatale.\nLo Stan peggiore.\nStan ha un sogno segreto: fare da testimone di nozze. Decide quindi di convincere il preside Lewis a sposarsi. Ma l'arrivo di un vecchio compagno di cella del preside manda tutto all'aria.\nIn-Stan-bilit\u00e0 virtuale.\nAmareggiato per aver trascurato il figlio, Stan cerca un avatar dall'aspetto di sexy adolescente per esser vicino a Steve nel momento cruciale. Ma Francine scopre tutto e affronta l'avatar. Intanto Roger e Klaus diventano autisti di limousine.\nL'acchiappa alieni.\nStan ritrova una vecchia fiamma che lo mette in crisi, anche perch\u00e9 Roger, sobillato da Francine, ci prova con lei spudoratamente. Alla fine si scoprir\u00e0 che la donna \u00e8 una cacciatrice di alieni in cerca di Roger.\nRisse da festivit\u00e0.\nPeriodo natalizio. Per aver picchiato Roger, che aveva impersonato un Cristo blasfemo durante una sacra rappresentazione, Stan viene scomunicato dal suo parroco. Quando sapr\u00e0 che, per essere riammessi, bisogna uccidere l'Anticristo, non dovr\u00e0 faticare per cercarlo, perch\u00e9 se lo ritrova in casa: \u00e8 Nemo, figlio adottivo di Hayley e Jeff e proprio suo nipote.\nSteve, il non coraggioso.\nSteve \u00e8 disperato perch\u00e9 Stan lo crede un fifone e non riesce a dimostrargli il contrario.\nStan socio del Country Club.\nVisto che il terrorismo, col caldo, subisce un forte calo, Stan e i suoi colleghi vanno in vacanza per l'estate.\nRotella &amp; Segugio e il caso della chiave del nonno.\nSteve e Roger giocano ai detective e il loro ufficio \u00e8 il garage. Hanno un receptionist: Orso Svitato, un orsetto di peluche. Il caso del giorno lo porta un ragazzo che ha ricevuto in eredit\u00e0 dal nonno una chiave e vuole sapere cosa apre. Se lo scopriranno, il 50% del contenuto di qualsiasi cosa aprir\u00e0 sar\u00e0 loro. Stan si annoia a morte nel suo weekend lungo di riposo e chiede ai due di unirsi all'agenzia. Roger non vuole, ma Steve ha un problema: non riesce a dare a nessuno cattive notizie. Stan intanto, scoperto che Steve voleva \"licenziarlo\", architetta un finto rapimento accusando Orso Svitato, ma quando Steve scopre la verit\u00e0, Roger pensa davvero che sia opera del peluche e il ragazzo, stufo del fatto che il loro receptionist sia un peluche decide di smetterla, ma Roger decide d non giocare pi\u00f9 senza Svitato. Steve riesce anche a superare il suo blocco e d\u00e0 a tutti cattive notizie. Nel frattempo hanno scoperto il lascito del nonno del ragazzo: una cartellina, nella quale, quando viene aperta, si accende una lampadina.\nIl vecchio Stan scala la montagna.\nStan insulta un anziano signore in un negozio di escursionismo e questo gli fa un malocchio: Stan invecchier\u00e0 precocemente e cos\u00ec si render\u00e0 conto di cosa vuol dire essere anziani. La cosa avr\u00e0 del tragico, dato che Stan stava coltivando un sogno, quello di scalare il Kilimangiaro, ed era riuscito a coinvolgere i suoi due figli nell'impresa. L'invecchiamento, per\u00f2, non lo fermer\u00e0. Solo un equivoco: si convincer\u00e0 che Steve e Hayley vogliono sbarazzarsi di lui e per questo decider\u00e0 di assaltarli per primo. Una volta conquistata la vetta e tornato a valle, verr\u00e0 insultato pesantemente da un escursionista. A quel punto, il malocchio cesser\u00e0. Stan ha capito la lezione. Ma diventer\u00e0 nero. Si rende conto che, forse, in passato, potrebbe avere insultato anche una persona di colore.\nIl lottatore.\nSteve ha una pagella ottima, ma Stan la brucia perch\u00e9 non ci sono bei voti in attivit\u00e0 sportive. Per lui, solo i risultati nello sport preparano alla vita. Come lui, che al liceo stabil\u00ec il record statale di vittorie consecutive nella lotta. Per il figlio, decide di far rinascere la squadra di lotta a Pearl Bailey. Steve \u00e8 un disastro, come i suoi amici. Solo Barry si distingue, tanto che rischia di battere il record di Stan, sul quale ha costruito un museo. Stan decide di fermarlo. Ci prova in tutti i modi. Alla fine, sar\u00e0 Roger che, travestito da studente russo, lo sconfigger\u00e0 salvando il record di Stan. Ma poi, ci prender\u00e0 gusto e lo batter\u00e0 lui stesso combattendo proprio contro Stan. I due stabiliranno il record di abbraccio tra uomini in uno sport liceale.\nIl dottor Klaustus.\nTutta la famiglia Smith va in terapia da Roger nei panni del dottor Pinguino. Klaus \u00e8 furioso perch\u00e9 non \u00e8 d'accordo coi metodi di Roger e perch\u00e9 nessuno in famiglia lo ascolta. Roger \u00e8 anche il sergente Pepper, che si addestra per combattere per il paese. Klaus ha un'idea: gli manda una lettera e lo spedisce in Iraq, usando un finto sigillo del governo degli Stati Uniti. Roger finisce a pulire cessi mobili. Intanto, in famiglia c'\u00e8 il caos. Klaus ha deciso che la tecnica di ignorare i problemi e continuare a mentirsi reciprocamente di Roger \u00e8 da cambiare e svela i segreti di tutti, ma tutti finiscono per litigare. Tuttavia, nessuno vuole andare in terapia da Klaus. L'unica soluzione si rivela richiamare a casa Roger. Alla fine Klaus e Roger risolveranno ogni dissidio e Klaus verr\u00e0 finalmente preso in considerazione.\nIl migliore amico di Stan.\nSteve organizza una presentazione per chiedere per l'ennesima volta al padre di poter prendere un cane, ma Stan \u00e8 irremovibile. Dal suo dialogo con Francine, si scopre che da piccolo aveva avuto un cane, Freddy, che si era ammalato e che avevano dovuto sottoporre a eutanasia (in verit\u00e0 non era malato ma nel condominio in cui stavano per trasferirsi non erano ammessi i cani), e da allora non \u00e8 pi\u00f9 capace di amare altri cani. Ma Steve \u00e8 caparbio e prende lo stesso un cane, Kisses. Stan inizialmente \u00e8 irritato ma poi comincia ad amarlo. Il fato vuole che Kisses abbia un terribile incidente dal quale non ha speranze di riprendersi. Stan fa di tutto, anche l'impossibile per curarlo, ma non c'\u00e8 nulla da fare: dovranno ucciderlo. Allora Stan si fa aiutare da una curatrice che per\u00f2 lo trasforma in un cane orribile e spaventoso. Freddy per\u00f2, appare in sogno a Stan e lo solleva dal peso di una nuova riedizione della tragedia e fa esplodere Kisses con la dinamite dicendo che star\u00e0 molto meglio insieme a Freddy nel paradiso dei cani (che Stan immagina con Freddy che guida un motoscafo in un lago insieme a Kisses).\nUn mese da poveri.\nStan \u00e8 stanco di continuare ad avere in casa Haley e Jeff, considerandoli degli scrocconi, ma questi gli fanno notare che col poco che guadagnano (938 dollari al mese, il salario minimo) non posso vivere indipendentemente. Allora Stan fa una scommessa: se lui e Francine riusciranno a vivere per un mese intero con solo 938 dollari allora Jeff e Haley se ne sarebbero andati. Tuttavia, finiscono per spenderli tutti comprandosi prima un appartamento (nel quartiere peggiore) e poi una Pontiac Aztek (che gli viene requisita perch\u00e9 in sosta vietata). Francine ammette la sconfitta e torna a casa, ma Stan continua ostinatamente ad andare avanti, finendo prima per essere malmenato da un venditore di pizzette d'assaggio, poi inseguito dalla polizia per aver rubato delle scarpe e infine investito (da Steve e Roger, visti nella storia secondaria). Un ladro lo convince a compiere un furto e Stan lo conduce a casa sua. Scoperto, si convince finalmente che non si pu\u00f2 vivere col salario minimo.\nIntanto Steve e Roger vengono presi in giro da Klaus perch\u00e9 non hanno mai guidato una vera Ferrari. Allora vanno in un concessionario e, dopo che Roger riesce a convincere con la sua parlantina il proprietario, fanno una prova su strada davanti a Klaus, lasciando quest'ultimo sbigottito.\nLa killer dei reni.\nA Hayley serve un trapianto di reni e Stan sembra l'unico compatibile senonch\u00e9 ci sia la possibilit\u00e0 che non sia il vero padre dato che Francine, pochi giorni prima del matrimonio, si ubriac\u00f2 e lo trad\u00ec con uno sconosciuto in una discoteca, cos\u00ec i due viaggiano indietro nel tempo per scoprire chi potrebbe essere il padre. Scoprono il suo nome, Joel Larson, ma Stan in uno scatto di gelosia convince la giovane Francine a non farlo non permettendo probabilmente la nascita di Hayley. Avendo capito che la ragazza non lo far\u00e0 mai a mente lucida i due aiutano Gerald Yaya, alter ego del Roger del passato, a creare l'MDMA in cambio di una riscossione del debito in futuro. Drogata la Francine del passato e assicurata la nascita della figlia la coppia pu\u00f2 tornare nel presente dove, riscuotendo il debito con Roger, ottengono forzatamente il rene di Joel. Nel frattempo arriva l'esame del DNA che per\u00f2 Stan rifiuta di vedere chiedendo che sia asportato anche il suo rene perch\u00e9, bench\u00e9 potrebbe non essere la sua figlia biologica, \u00e8 stato lui a crescerla e per lei rimarr\u00e0 sempre suo padre.\nRicky Lo Spagnolo.\nRoger scopre che i suoi maglioni sono tutti bucati ed \u00e8 disperato: tutti i suoi travestimenti, infatti, prevedono l'uso di maglioni. Fortunatamente, nel perlustrare l'armadio, Roger si accorge di aver messo in un sacco della spazzatura un completo bellissimo. Decide di indossarlo e andare in citt\u00e0. Ben presto Roger si accorge che tutti lo guardano in cagnesco, finch\u00e9 scopre che il personaggio che sta interpretando \u00e8 Ricky Lo Spagnolo, ovvero un cattivo di rara crudelt\u00e0. In suo salvataggio accorre Steve, che lo convince a chiedere scusa a tutti per la sua mancanza di sensibilit\u00e0. La cosa sembra funzionare, almeno finch\u00e9 la natura intrinseca di Ricky Lo Spagnolo viene fuori spingendolo a ingannare Steve per fare un altro colpo.\nPazzo per i giocattoli.\nSteve non fa che inventare mondi immaginari con i suoi giocattoli. Stan \u00e8 preoccupato e decide di farlo diventare un uomo: lo porter\u00e0 da una prostituta in un bordello messicano. L'avventura si dimostra catastrofica: le donne sono orribili e gli incontri nauseabondi. I due restano bloccati, perch\u00e9 qualcuno gli ruba le ruote dell'auto. Vengono sequestrati da un cartello della droga. La situazione \u00e8 pessima e Stan si lascia andare e si abbrutisce. Ma l'immaginazione di Steve servir\u00e0 per ingannare le guardie e fuggire. Nel frattempo, Francine invita Roger a cena a mangiare bistecche. L'alieno vuole portare una bottiglia di Rain Duck, ma si accorge di non averne pi\u00f9. Va in enoteca, ma l'ultima bottiglia \u00e8 stata venduta a Terry e Greg. Sar\u00e0 un'impresa complessa, ma alla fine Roger riuscir\u00e0 ad appropriarsene. Come pure di entrambe le bistecche, eliminando Francine."}
{"id": "4209274", "revid": "1543377", "url": "https://it.wikipedia.org/wiki?curid=4209274", "title": "Russia ai Giochi della II Olimpiade", "text": "L'Impero russo partecip\u00f2 ai Giochi della II Olimpiade di Parigi. In tutto all'Olimpiade presero parte 4 atleti russi che non riuscirono a conquistare alcuna medaglia."}
{"id": "4209277", "revid": "22356", "url": "https://it.wikipedia.org/wiki?curid=4209277", "title": "Ganoidi", "text": ""}
{"id": "4209280", "revid": "474610", "url": "https://it.wikipedia.org/wiki?curid=4209280", "title": "Luis Ubi\u00f1as", "text": ""}
{"id": "4209281", "revid": "729019", "url": "https://it.wikipedia.org/wiki?curid=4209281", "title": "PZL.56 Kania", "text": "L'PZL P.56 Kania (aquilone, in lingua polacca) era un caccia monomotore ad ala bassa sviluppato dall'azienda polacca Pa\u0144stwowe Zak\u0142ady Lotnicze di Varsavia negli anni trenta e rimasto allo stadio di progetto.\nStoria.\nNel febbraio 1939 il prototipo dell'aereo da caccia PZL.50 Jastrz\u0105b, progettato dall'ingegner Wsiewo\u0142od Jakimiuk, si era rivelato un velivolo moderno, ma i primi collaudi effettuati evidenziarono che risultava nettamente sottopotenziato. Il propulsore installato sull'aereo, un PZL/Bristol Merkury VIII (una copia costruita su licenza del Bristol Mercury VIIIA britannico) erogava solamente 725 CV (541\u00a0kW), che in emergenza salivano a 840 CV (630\u00a0kW). Durante i primi collaudi del velivolo gli ingegneri della societ\u00e0 motoristica francese Hispano-Suiza annunciarono che una nuova linea di propulsori raffreddati a liquido, designata Hispano-Suiza 12Y, stava per essere immessa sul mercato. Il nuovo motore avrebbe erogato, entro due o tre anni, una potenza di 1\u00a0100 CV (820\u00a0kW). La potenza di questi propulsori sarebbe stata sufficiente per rimotorizzare il PZL.50 Jastrz\u0105b, o qualche altro progetto di aereo da caccia similare allora in fase di sviluppo in Polonia. Per preparare l'adozione dei nuovi propulsori, la direzione tecnica della Pa\u0144stwowe Zak\u0142ady Lotnicze organizz\u00f2 una competizione interna per ridisegnare la cellula del PZL.50, adattandola al pi\u00f9 piccolo propulsore in linea francese. Inoltre il governo polacco volle acquistare anche la licenza di produzione del nuovo motore Hispano-Suiza 12Z, erogante sulla carta 1\u00a0400-1\u00a0600 CV (1\u00a0030-1\u00a0177\u00a0kW), allora in fase di sviluppo.\nIl concorso interno fu vinto, nell'agosto 1939, dall'ingegner Wsiewo\u0142od Jakimiuk. Il progetto vincitore riguardava un aereo da caccia di costruzione interamente metallica, monoplano ad ala bassa, dotato di un carrello d'atterraggio triciclo posteriore completamente retrattile, con ruotino di coda. L'aereo sarebbe stato armato con un singolo cannone Hispano-Suiza HS.404 da 20\u00a0mm, sparante attraverso il mozzo dell'elica, e quattro mitragliatrici PWU Wz.36 da 7,9\u00a0mm poste nelle ali. Il disegno del velivolo permetteva anche la possibilit\u00e0 di trasportare 500 kg di bombe sotto le ali o sotto la carlinga. La velocit\u00e0 massima di progetto era superiore ai 500 km/h (310 mph).\nIl progetto in dettaglio del PZL.56 Kania fu terminato nell'agosto 1939 ma venne rifiutato dall'aviazione in favore del pi\u00f9 promettente PZL.55 disegnato da Jerzy D\u0105browski."}
{"id": "4209287", "revid": "767487", "url": "https://it.wikipedia.org/wiki?curid=4209287", "title": "Max Deubel", "text": "Carriera.\nInizi\u00f2 a correre nel 1955 con un sidecar gi\u00e0 appartenuto a Walter Schneider, con Horst H\u00f6hler come passeggero. Due anni dopo, in occasione del \"Neunkircher Dreieckrennen\", ottenne la sua prima vittoria.\nIn occasione del GP di Germania 1959 Deubel fece il suo esordio iridato, tagliando il traguardo al terzo posto. L'anno seguente ottenne il sostegno ufficiale da parte della BMW: a fine stagione fu sesto, con due quarti posti come miglior risultato.\nIl 1961 fu l'anno del primo titolo iridato per il tedesco: con Emil H\u00f6rner come passeggero, e approfittando dell'assenza forzata di Helmut Fath, Deubel vinse tre GP (Germania, TT e Olanda) battendo la concorrenza dello svizzero Fritz Scheidegger. In quell'anno l'equipaggio Deubel/H\u00f6rner vinse anche il primo dei suoi cinque titoli nazionali consecutivi della categoria.\nIl dominio di Deubel sul Mondiale sidecar continu\u00f2 anche nelle stagioni 1962, 1963 e 1964, diventando il primo pilota nella storia della categoria a vincere quattro titoli mondiali consecutivi. Degno di nota il Tourist Trophy 1962, nel quale il tedesco stabil\u00ec il record sul giro a oltre 90 miglia orarie, primo sidecarista a superare questa barriera.\nMeno fortunate furono le stagioni 1965 e 1966, terminate entrambe al secondo posto dietro a Scheidegger. A fine 1966 Deubel si ritir\u00f2 dalle competizioni, gestendo fino al 1972 l'albergo da lui aperto nella sua citt\u00e0 natale; successivamente si dedic\u00f2 all'organizzazione di eventi sportivi e di direttore di gara. Nel 1986 divenne membro della commissione FIM per le gare su strada, di cui fu nominato vicepresidente nel 1990."}
{"id": "4209295", "revid": "767487", "url": "https://it.wikipedia.org/wiki?curid=4209295", "title": "Acido perxenico", "text": "L'acido perxenico, \u00e8 il composto inorganico di formula H4XeO6, dove lo xeno ha numero di ossidazione +8. L'acido perxenico \u00e8 un acido debole poliprotico che non \u00e8 mai stato isolato allo stato puro. Si possono invece ottenere alcuni suoi sali, detti perxenati.\nSintesi e propriet\u00e0.\nSoluzioni diluite di acido perxenico si ottengono acidificando soluzioni di perxenati. L'acido puro non pu\u00f2 essere isolato, perch\u00e9 in soluzione acida si decompone rapidamente formando triossido di xeno e ossigeno gassoso:\nH4XeO6 risulta un acido debole. Sono stati misurati i seguenti valori delle costanti di dissociazione acida:\nH4XeO6 \u00e8 un ossidante molto forte in soluzione acida:\nmentre in soluzione basica il potenziale di riduzione si abbassa a +0,99 V.\nPerxenati.\nI perxenati sono i sali dell'acido perxenico e contengono l'anione XeO64\u2013 (ossoanione di XeVIII). Questo anione si forma in soluzione alcalina per disproporzione degli xenati, o per idrolisi di XeF6:\nAlcuni perxenati solidi sono stati isolati. Alcuni esempi sono Na4XeO6\u20226H2O, Na4XeO6\u20228H2O e Ba2XeO6\u20221,5H2O. Questi sali sono solidi incolori, termicamente stabili fino oltre 200\u00a0\u00b0C. Studi di cristallografia a raggi X e di spettroscopia Raman hanno mostrato che l'anione XeO64\u2013 \u00e8 ottaedrico. Gli angoli O\u2013Xe\u2013O sono compresi tra 87\u00b0 e 93\u00b0, e la distanza di legame Xe\u2013O \u00e8 di 187,5 pm.\nAnche l'anione XeO64\u2013 \u00e8 un forte ossidante in soluzione acida, e si riduce a xenato:\nTrattando Na4XeO6 o Ba2XeO6 con acido solforico concentrato si ottiene XeO4."}
{"id": "4209296", "revid": "775372", "url": "https://it.wikipedia.org/wiki?curid=4209296", "title": "Iliesa Delana", "text": " \nAppartiene alla categoria F42, in quanto perse una gamba all'et\u00e0 di tre anni in seguito ad un incidente stradale.\nPrese parte ai Giochi paralimpici di Londra 2012 conquistando la medaglia d'oro e battendo di un centimetro il record oceaniano della sua categoria nel salto in alto (equivalente a 1,73\u00a0m, ottenuto dallo stesso Delana l'anno prima)."}
{"id": "4209297", "revid": "354397", "url": "https://it.wikipedia.org/wiki?curid=4209297", "title": "XeF6", "text": ""}
{"id": "4209298", "revid": "354397", "url": "https://it.wikipedia.org/wiki?curid=4209298", "title": "Perxenati", "text": ""}
{"id": "4209299", "revid": "173617", "url": "https://it.wikipedia.org/wiki?curid=4209299", "title": "Jean Eug\u00e8ne Robert-Houdin", "text": "\u00c8 stato il pi\u00f9 famoso illusionista francese del XIX secolo, soprannominato \"il rinnovatore dell'arte magica\". Considerato uno dei pi\u00f9 grandi illusionisti e prestigiatori di tutti i tempi e ampiamente accettato come padre della magia da palcoscenico moderna. A lui si \u00e8 ispirato Ehrich Weisz nello scegliere il suo nome d'arte Harry Houdini.\nBiografia.\nJean Eug\u00e8ne Robert, nacque il 6 dicembre 1805, un giorno dopo quanto diceva la sua autobiografia, a Blois, in Francia. Suo padre, Prosper Robert, era uno dei migliori orologiai di Blois. Talentuoso artigiano e duro lavoratore, il sogno di Prosper era quello di sostenere la sua famiglia, ma anche quello di far raggiungere a suo figlio i gradini pi\u00f9 alti della scala sociale. La madre di Jean Eug\u00e8ne, Marie-Catherine Guillon, mor\u00ec quando lui era ancora un bambino. All'et\u00e0 di undici anni, Prosper lo mand\u00f2 all'Universit\u00e0 di Orl\u00e9ans. Sette anni dopo si diplom\u00f2 e torn\u00f2 a Blois. Suo padre voleva farlo diventare un avvocato, ma Jean Eug\u00e8ne voleva seguire le orme di suo padre e lavorare come orologiaio. \nAveva un'ottima grafia, e questo gli valse il posto di assistente nell'ufficio di un avvocato. Ma invece di studiare legge, aggiustava oggetti meccanici. Il suo datore di lavoro lo rimand\u00f2 da suo padre. Gli fu detto che gli si confaceva meglio il lavoro di orologiaio che quello di avvocato, ma suo padre aveva gi\u00e0 abbandonato l'attivit\u00e0, cos\u00ec divenne apprendista da suo cugino che possedeva un negozio di orologeria. Cos\u00ec per un breve periodo, Jean fu un orologiaio. Intorno alla met\u00e0 degli anni venti Jean acquist\u00f2 un set di due volumi sull'orologeria chiamato \"Trait\u00e9 de l'horlogerie \"e scritto da Ferdinand Berthoud.\nQuando tornato a casa apr\u00ec la confezione con i libri, fu sorpreso nello scoprire che non erano i due volumi di Berthoud, ma i due volumi del \"Dictionnaire Encyclopedique des Amusemens des Sciences\" (1792) di Lacombe (conservati oggi presso la \"Maison de la Magie\" di Blois)\". \"La curiosit\u00e0 lo tent\u00f2 e, invece di riportare indietro i libri, li tenne per s\u00e9. Da quei due volumi apprese le basi della magia. Si allenava tutto il giorno.\nDa quando ricevette questi libri sulla prestigiazione, divenne molto interessato a quest'arte. Era turbato dal fatto che i libri spiegavano solo come il gioco funzionava e non come andava eseguito. Scopr\u00ec, infatti, che apprendere dai libri di quel tempo era difficile a causa della mancanza di spiegazioni dettagliate, ma i libri stimolarono il suo interesse per quest'arte. Cos\u00ec Jean inizi\u00f2 a prendere lezioni da un prestigiatore dilettante della zona. Pag\u00f2 10 franchi per una serie di lezioni da un uomo di Blois che si chiamava Maous. Maous era un podologo, ma faceva anche l'intrattenitore a fiere e feste esibendosi come mago. Era competente nella tecnica ed insegn\u00f2 a Jean come fare il giocoliere per coordinare occhi e mani. Gli insegn\u00f2 anche le basi del gioco dei bussolotti. Disse al giovane Jean che la destrezza di mano si acquisiva con l'allenamento e, per questo, Jean si allenava costantemente.\nLa magia era il suo passatempo, nel frattempo continuava i suoi studi da orologiaio e quando sent\u00ec di essere pronto, si trasfer\u00ec a Tours e apr\u00ec un'attivit\u00e0 di orologeria, continuando a praticare la magia. La maggior parte di ci\u00f2 che sappiamo su Robert-Houdin viene dalle sue biografie - i suoi scritti erano intesi pi\u00f9 per divertire che come cronache reali, rendendo cos\u00ec difficile separare la realt\u00e0 dalla finzione. Ci\u00f2 che si sa \u00e8 che inizi\u00f2 ad esibirsi molto presto, quando si un\u00ec ad una compagnia teatrale amatoriale. Successivamente si esib\u00ec come mago professionale per alcune feste. Durante una di queste feste incontr\u00f2 la figlia di un orologiaio parigino, Monsieur Jacques Fran\u00e7ois Houdin, anche lui proveniente da Blois. Il nome della figlia era Jos\u00e8phe Cecile Houdin e Jean si innamor\u00f2 di lei fin dal primo incontro. Il giorno 8 luglio 1830 si sposarono. Egli cambi\u00f2 il suo cognome unendo con un trattino il cognome di sua moglie al suo, modificandolo cos\u00ec in Robert-Houdin.\nSi trasfer\u00ec a Parigi e lavor\u00f2 nel negozio di vendita all'ingrosso di suo suocero. Jacques Fran\u00e7ois era uno degli ultimi orologiai a usare antiche tecniche di artigianato per ogni singolo pezzo e sfrutt\u00f2 la passione per la meccanica di suo genero. Mentre Mr. Houdin lavorava nel negozio principale, Jean tentava di riparare giocattoli meccanici e automi. Lui e Jos\u00e8phe ebbero otto figli, dei quali solo tre sopravvissero; cosa abbastanza normale per quel periodo.\nNonostante il suo lavoro nel negozio, Jean continuava a praticare la magia. Quasi per caso, camminando in un negozio su Rue Richelieu, scopr\u00ec che questo vendeva materiale per prestigiatori. Visit\u00f2 il negozio che apparteneva a P\u00e8re Roujol. L\u00ec incontro diversi prestigiatori, sia dilettanti che professionisti, che lo coinvolsero in discussioni sull'arte della magia. Incontr\u00f2 anche un aristocratico di nome Jules de Rov\u00e8re, che coni\u00f2 il termine \"\"prestidigitation\" \"per descrivere il grande utilizzo della \"misdirection \"da parte dei prestigiatori.\nAl negozio di P\u00e8re Roujol, Robert-Houdin impar\u00f2 i dettagli di molti giochi meccanici di quel tempo ed anche il modo in cui migliorarli. Da quel momento Jean costru\u00ec i suoi propri apparati meccanici, come un uccello che canta, un funambolo su una corda e un automa capace di eseguire il gioco dei bussolotti. Il suo automa pi\u00f9 popolare poteva scrivere e disegnare. Il 19 ottobre 1843, la sua amata moglie, dopo essere stata malata per mesi; mor\u00ec all'et\u00e0 di trentadue anni. Alla sua morte lasci\u00f2 a Jean tre giovani bambini di cui prendersi cura; per occuparsi di questo compito si rispos\u00f2 nell'agosto dello stesso anno con Fran\u00e7oise Marguerite Olympe Braconnier, una donna dieci anni pi\u00f9 giovane di lui.\nRobert-Houdin amava vedere i grandi spettacoli di magia che venivano a Parigi. Sognava di poter aprire un proprio teatro. In quel periodo fu assunto da un suo amico, Count de l'Escalopier, per esibirsi in feste private. Avendo del tempo libero, cominci\u00f2 a costruire attrezzatura per uso personale invece di venderla agli altri. I guadagni dal negozio e dalle sue nuove invenzioni gli diedero abbastanza soldi per costruire attrezzature con il vetro che erano (o almeno apparivano) senza alcun tipo di trucco. Per il suo teatro immaginava un palcoscenico che fosse elegante come i salotti dove era chiamato ad esibirsi. Pensava inoltre che un prestigiatore dovesse vestirsi con i tradizionali abiti da sera.\nOttenne un aiuto finanziario da Count de l'Escalopier, che gli diede i 15.000 franchi per realizzare il suo sogno. Noleggi\u00f2 alcune stanze sopra il portale ad arco dei giardini del Palais Royal, un tempo appartenente al Cardinale Richelieu. Assunse degli operai per ridisegnare l'insieme delle stanze in un teatro. Le finiture furono colorate di color oro. Fu appeso un elegante sipario, raffinati candelabri furono posizionati ovunque e l'arredamento era nello stile di Luigi XV.\nLa prima del suo teatro, che aveva duecento posti, fu messa in scena il 3 luglio 1845 e rappresentava una delle sue \"\"Soir\u00e9es Fantastiques\". \"Il suo spettacolo non fu analizzato dalla critica, ma nelle sue memorie, Robert-Houdin dice che il suo spettacolo fu un disastro. Soffr\u00ec la paura da palcoscenico che lo fece parlare troppo veloce e in modo monotono. Dice che non sapeva cosa stava dicendo o facendo e fu tutto una confusione. Egli credeva che un mago non deve presentare un effetto fino a che non lo ha perfezionato meccanicamente per essere certo di evitare errori, questo fece s\u00ec che Jean si allen\u00f2 moltissimo.\nDopo il primo spettacolo stava per avere un esaurimento nervoso. Chiuse il teatro con l'intenzione di chiuderlo del tutto, ma un suo amico gli disse che era un'idea sciocca. Invece di ammettere l'errore Robert-Houdin, irritato dall'affronto del suo amico, riprese coraggio e continu\u00f2 a esibirsi per ancora molto tempo. Dopo non molto tempo il quarantenne Robert-Houdin acquis\u00ec la confidenza necessaria per esibirsi sul palco. Con ogni esibizione migliorava e cominci\u00f2 a ricevere approvazione da parte della critica. \"Le Charivari \"e \"L'illustration \"dissero entrambi che le sue meraviglie meccaniche e la sua magia creativa erano comparabili a quelle di Philippe e di Bosco. Nonostante tutto ci\u00f2, poche persone andavano al suo piccolo teatro durante i mesi estivi ed ebbe molte difficolt\u00e0 a tenerlo aperto. Per ottenere i soldi necessari, vendette tre case ereditate dalla madre.\nL'anno seguente, aggiunse un nuovo gioco al suo programma che divenne molto popolare. I posti al Palays Royal erano molto richiesti. Questo nuovo effetto era chiamato \"Second Sight. Second Sight \"portava il pubblico nel teatro piccolo e l\u00ec, esso poteva ammirare le altre meraviglie che Robert-Houdin aveva da offrire.\nRisultati pi\u00f9 importanti.\nSi dice che gli Arabi di Algeria venivano incitati dai loro capi religiosi a ribellarsi contro i colonialisti francesi per mezzo di pratiche magiche. Nel 1856, il Secondo Impero Francese di Napoleone III port\u00f2 l'ormai pensionato Robert-Houdin in Algeria, sperando che potesse eseguire giochi molto pi\u00f9 impressionanti, al fine di dissuadere i ribelli dall'idea di ribellione. Si dice che i giochi di Robert-Houdin soppressero l'influenza dei mullahs. Inoltre gli Arabi divennero terrorizzati da Robert-Houdin. In uno dei suoi effetti si fece sparare un proiettile addosso da un arabo, ma invece di ucciderlo, il proiettile fu trovato tra i suoi denti. Dopo questo, credevano potesse fare qualunque cosa. Robert-Houdin non era il primo illusionista a eseguire il \"bullet catch, \"e molti dopo lui crearono una propria versione dell'effetto.\nUs\u00f2 anche un altro gioco per provare che la magia francese era pi\u00f9 forte delle tecniche di stregoneria locali: mostr\u00f2 una scatola vuota con un fondo di metallo che nessuno riusciva ad alzare. Accendendo un elettromagnete nascosto sotto il pavimento, rendeva impossibile spostare la scatola, dimostrando cos\u00ec che, attraverso questo \"potere\", poteva far s\u00ec che essa fosse impossibile da alzare anche per i pi\u00f9 forti guerrieri algerini. Not\u00f2 che il gioco aveva un impatto maggiore sui suoi spettatori non quando affermava che poteva rendere la scatola pesantissima, ma quando diceva che poteva rendere debole un uomo molto forte, tanto che non sarebbe riuscito a sollevare neanche una scatola che anche un bambino sarebbe riuscito ad alzare.\nUn altro dei suoi risultati importanti \u00e8 il rinnovamento dell'arte magica, proprio per questo Robert-Houdin \u00e8 spesso considerato il \"padre della magia moderna\". Prima di lui i maghi si esibivano in mercati e fiere, lui invece si esibiva in teatri e a feste private. Scelse anche di indossare abiti eleganti, come quelli del suo pubblico. Ancora oggi molti maghi seguono questa usanza indossando il frac durante le loro esibizioni.\nIllusioni pi\u00f9 famose.\nRobert-Houdin pensava che ogni spettacolo dovesse essere programmato in modo che ogni gioco si sviluppasse a partire da quello precedente. Ogni sorpresa deve condurre a una sorpresa ancora pi\u00f9 grande. Molti degli effetti di Robert-Houdin sono diventati classici. Eccone alcuni.\nSecond Sight.\nQuando Robert-Houdin apr\u00ec il suo proprio teatro, poche persone andavano ai suoi spettacoli, Jean Eug\u00e8ne cap\u00ec che necessitava qualcosa di pi\u00f9 straordinario, che portasse il pubblico al suo teatro. Cos\u00ec pens\u00f2 di fare un esperimento di lettura del pensiero, inventando una storiella su come suo figlio Emile aveva creato un gioco del tipo \"nascondi un oggetto\" che poi Robert-Houdin aveva utilizzato come effetto per i suoi spettacoli.\nChiam\u00f2 il gioco \"Second Sight\", un nome gi\u00e0 utilizzato da alcuni prestigiatori come John Henry Anderson, ma il suo effetto era completamente diverso. Anderson utilizzava una scatola all'interno della quale venivano inseriti degli oggetti. Il medium avrebbe poi descritto il contenuto della scatola. Nella versione di Robert-Houdin, egli sceglieva degli oggetti del pubblico e poi il suo assistente bendato, che era suo figlio, li descriveva dettagliatamente. Questo gioco causava molto stupore e port\u00f2 molte persone ad assistere ai suoi spettacoli. \nAlcune volte Robert-Houdin cambiava la procedura: invece di chiedere al figlio cosa si trovava nelle sue mani, suonava una campanella. Questo sbalord\u00ec coloro che sospettavano l'utilizzo di un codice nel loro linguaggio. Alcuni spettatori non erano ancora convinti e provavano a far sbagliare Emile portando con s\u00e9 libri scritti in greco o strani attrezzi come ad esempio dei contafili.\nRobert-Houdin rendeva il gioco ancora pi\u00f9 difficile. Metteva un bicchiere d'acqua nelle mani di suo figlio e lui beveva dal bicchiere. Riusciva a percepire il sapore dei liquidi che gli spettatori dal pubblico stavano solo pensando.\nThe Ethereal Suspension.\nDurante il periodo di Robert-Houdin, tutta Parigi parlava entusiasticamente degli utilizzi dell'etere. Egli approfitt\u00f2 di questo, presentando un gioco che sembrava utilizzare questo misterioso liquido. Raccontava al pubblico di aver scoperto un nuovo straordinario utilizzo dell'etere: \"Se una persona in un momento di massima concentrazione inala questo liquido, il corpo di questa persona diventa, per qualche istante, leggero come un palloncino\" diceva Robert-Houdin.\nProcedeva poi col provare questa affermazione. Posizionava tre sgabelli su una panca di legno. Il figlio pi\u00f9 giovane, Eug\u00e8ne, si metteva in piedi sullo sgabello centrale. Seguendo le istruzioni del padre, distendeva le braccia. Robert-Houdin posizionava due bastoni sopra lo sgabello e li sistemava sotto le braccia del figlio. \nPrendeva una fiala di etere e la apriva. Il pubblico ne sentiva l'odore diffondersi nel teatro. Metteva la fiala sotto il naso del figlio e sembrava come se svenisse. In realt\u00e0 la fiala era vuota e l'odore che il pubblico percepiva veniva diffuso dal figlio Emile che spargeva del vero etere nel teatro.\nRobert-Houdin toglieva lo sgabello dai piedi del figlio ed egli rimaneva come appeso nell'aria. Toglieva uno dei bastoni e il figlio rimaneva appeso su un solo braccio, poi metteva la sua mano sotto la testa di Eug\u00e8ne. Tutto ci\u00f2 era gi\u00e0 abbastanza sorprendente. Poi continuava, in modo ancora pi\u00f9 sbalorditivo: metteva il figlio in posizione orizzontale utilizzando il solo dito mignolo. Poi lo lasciava e lui rimaneva sospeso a mezz'aria. Robert-Houdin si allontanava, lasciando il figlio in quella posizione sospesa, sorretto solamente dal suo gomito e da nessun altro tipo di sostegno.\nQuando l'effetto dell'etere stava per svanire, Robert-Houdin riportava il figlio in posizione verticale. Quando il figlio rinveniva, sembrava come se non fosse accaduto nulla. Ma lo spettacolo non era ancora finito: Robert-Houdin aumentava la sorpresa del pubblico gradualmente fino al momento finale, nel quale il figlio sembrava esplodere. A causa di questo molte persone scrissero lettere a Robert-Houdin pensando che stesse mettendo in serio pericolo la salute di suo figlio, anche se in realt\u00e0 l'etere non aveva nessun ruolo nel suo gioco.\nRobert-Houdin non era il primo ed esibirsi nella levitazione. Il primo in Europa \u00e8 stato Ching Lau Lauro tra il 1832 e il 1833.\nThe Marvelous Orange Tree.\nIn un tavolo di lato, Robert-Houdin teneva un uovo, un limone ed un'arancia. Andava in mezzo al pubblico e prendeva in prestito un fazzoletto da una signora. Lo arrotolava, facendolo diventare una palla. Poi strofinava questa palla tra le sue mani e il fazzoletto diventava sempre pi\u00f9 piccolo, fino a scomparire del tutto e a passare magicamente all'interno dell'uovo sul tavolo.\nPrendeva l'uovo dal tavolo. Il pubblico pensava che lo rompesse e aprendolo trovasse il fazzoletto della spettatrice. Invece, egli faceva scomparire anche l'uovo. Diceva poi ai suoi spettatori che l'uovo era passato all'interno del limone. La procedura veniva ripetuta con il limone e con l'arancia. Quando l'arancia scompariva, tutto ci\u00f2 che ne restava era una polvere molto sottile. Questa veniva messa in una fiala d'argento. Aggiungeva dell'alcol e metteva il tutto sul fuoco che si colorava di blu.\nUn piccolo arancio piantato in un vaso di legno veniva portato sul palco da un suo assistente. Il pubblico poteva notare che l'albero era spoglio di fiori e di frutti. La fiamma blu, che bruciava il liquido nella fiala veniva posizionata sotto il vaso. I vapori che la fiamma produceva facevano aprire le foglie e germogliare i fiori dell'arancio. Robert-Houdin prendeva la sua bacchetta e la agitava contro l'albero. I fiori sparivano e spuntavano delle arance.\nCoglieva le arance dall'albero e le lanciava al pubblico per controllare che si trattava di vere arance. Le lanciava tutte finch\u00e9 non ne rimaneva solo una. Agitava di nuovo la sua bacchetta, ma questa volta contro l'arancia rimasta. Questa si apriva in tre spicchi e al suo interno si intravedeva qualcosa di bianco. Due farfalle meccaniche apparivano da dietro l'albero. Le farfalle prendevano un angolo dell'oggetto bianco e lo aprivano, rivelando il fazzoletto della spettatrice.\nInvenzioni copiate.\nLe invenzioni di Robert-Houdin furono copiate dal suo meccanico di fiducia, Le Grand, che fu arrestato per aver costruito e venduto illusioni copiate. Molte di queste illusioni finirono nelle mani di alcuni suoi rivali come John Henry Anderson, Robin, Robert Heller e Compars Hermann. Non si sa se questi illusionisti comprarono le illusioni direttamente da Le Grand o se le ottennero da qualcun altro, ma ci\u00f2 che si sa \u00e8 che eseguirono questi giochi molto volentieri dopo aver saputo che erano stati inventati da Robert-Houdin.\nTributi.\nLa sua casa di Blois \u00e8 stata aperta al pubblico da suo nipote Paul Robert-Houdin nell'aprile del 1966. Ospita un museo ed un teatro ed \u00e8 chiamata \"La Maison de la Magie Robert-Houdin.\" \u00c8 l'unico museo in Europa a possedere, in un solo luogo, sia una collezione di magia che una struttura permanente per esibizioni. La creazione di una tale sito \u00e8 strettamente legata alla personalit\u00e0 di Robert-Houdin.\nNel dicembre del 1852, il Teatro di Robert-Houdin si spost\u00f2 dalla sua posizione originale, al Boulevard des Italiens. La propriet\u00e0 del teatro pass\u00f2 da Hamilton a Cleverman (Fran\u00e7ois Lahire) e poi al figlio di Robert-Houdin, Emile. Emile era per\u00f2 troppo impegnato per poter esibirisi al teatro, cos\u00ec affido il compito a Pierre Edouard Brunnet.\nDopo la sua morte, la vedova di Emile, vendette il teatro a Georges M\u00e9li\u00e8s nel 1888. M\u00e9li\u00e8s, anche lui prestigiatore ma meglio conosciuto come uno dei primi e dei migliori innovatori del cinema, present\u00f2 alcuni dei suoi film proprio nel teatro di Robert-Houdin. Egli scopr\u00ec accidentalmente i primi effetti speciali e present\u00f2 la sua creazione nel teatro. Uno dei suoi classici \u00e8 Viaggio nella Luna. \nIl teatro fu demolito nel 1924. "}
{"id": "4209303", "revid": "47767", "url": "https://it.wikipedia.org/wiki?curid=4209303", "title": "Old Gods", "text": ""}
{"id": "4209304", "revid": "345405", "url": "https://it.wikipedia.org/wiki?curid=4209304", "title": "Ferdinando de Lesseps", "text": ""}
{"id": "4209313", "revid": "174925", "url": "https://it.wikipedia.org/wiki?curid=4209313", "title": "K\u0101rik\u0101", "text": "K\u0101rik\u0101 \u00e8 un termine della lingua sanscrita traducibile con \"strofa\", \"stanza\", \"verso\".\nLa \"k\u0101rik\u0101\" pu\u00f2 essere definito un \"s\u016btra\" espresso in versi, spesso come \"\u015bloka\", verso di 32 sillabe.\nIn letteratura il termine viene spesso adoperato come suffisso di altre opere o teorie, o anche nomi di autori, a indicare cos\u00ec una sintesi o un commento. Ad esempio, la \"S\u0101\u1e43khyak\u0101rik\u0101\" di \u012a\u015bvarak\u1e5b\u1e63\u1e47a, \u00e8 una sintesi, in versi, della tradizione del S\u0101\u1e43khya; la \"Gau\u1e0dap\u0101dak\u0101rik\u0101\" di Gau\u1e0dap\u0101da \u00e8 il commento di questo autore alla \"M\u0101\u1e47\u1e0d\u016bkya Upani\u1e63ad\"; la \"Madhyamakak\u0101rik\u0101\" di N\u0101g\u0101rjuna \u00e8 la sintesi della dottrina Madhyamaka."}
{"id": "4209314", "revid": "481666", "url": "https://it.wikipedia.org/wiki?curid=4209314", "title": "Winifred Greenwood", "text": "Fu sposata, dal 1913 al 1918, con l'attore George Field.\nBiografia.\nDebutt\u00f2 sullo schermo nel 1910 interpretando il ruolo di Momba, la strega cattiva, ne \"Il mago di Oz\" di Otis Turner, una pellicola prodotta dalla Selig Polyscope. Per la Selig, Winifred Greenwood lavor\u00f2 fino al 1913, girando una sessantina di film, diretta da registi come Otis Turner, Hardee Kirkland e Francis Boggs.\nNella sua carriera, gir\u00f2 oltre duecento film, facendo a lungo coppia fissa sullo schermo con l'attore Edward Coxen.\nMor\u00ec a Woodland Hills il 23 novembre 1961 all'et\u00e0 di 76 anni."}
{"id": "4209315", "revid": "287204", "url": "https://it.wikipedia.org/wiki?curid=4209315", "title": "Karika", "text": ""}
{"id": "4209316", "revid": "287204", "url": "https://it.wikipedia.org/wiki?curid=4209316", "title": "Epsilon Phoenicis", "text": "Epsilon Phoenicis (\u03b5 Phe / \u03b5 Phoenicis) \u00e8 una stella della costellazione della Fenice. La sua magnitudine apparente \u00e8 +3,88 e dista 144 anni luce dalla Terra.\nOsservazione.\nSi tratta di una stella situata nell'emisfero australe celeste, e la sua posizione moderatamente australe fa s\u00ec che questa stella sia osservabile specialmente dall'emisfero sud, in cui si mostra alta nel cielo nella fascia temperata; dall'emisfero boreale la sua osservazione risulta invece pi\u00f9 penalizzata, specialmente al di fuori della sua fascia tropicale, e risulta invisibile pi\u00f9 a nord del parallelo 44\u00b0N. La sua magnitudine pari a 3,88 le consente di essere scorta anche dai piccoli centri urbani, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione nel cielo serale ricade nei mesi compresi fra luglio e novembre; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata in particolare durante i mesi autunnali boreali.\nCaratteristiche fisiche.\nEpsilon Phoenicis \u00e8 una gigante arancione di classe spettrale K0III; ha una massa del 34% superiore a quella solare ed un raggio 12 volte superiore. Con una temperatura superficiale di 4750 K \u00e8 67 volte pi\u00f9 luminosa del Sole e, come altre stelle di questa classe, \u00e8 entrata nell'ultima fase della propria esistenza, che si concluder\u00e0 quando diverr\u00e0 una piccola e densa nana bianca."}
{"id": "4209318", "revid": "123005744", "url": "https://it.wikipedia.org/wiki?curid=4209318", "title": "Ta\u00e7a Ribeiro dos Reis 1963-1964", "text": "La Ta\u00e7a Ribeiro dos Reis 1963-1964 fu la 3\u00aa edizione dell'omonima competizione creata in onore del giornalista sportivo Ant\u00f3nio Ribeiro dos Reis. La squadra vincitrice fu il Benfica.\nSquadre partecipanti e formula.\nIn questa edizione erano presenti 5 squadre di Primera Divis\u00e3o e 27 squadre di Segunda Divis\u00e3o. Le 32 squadre si sfidarono in quattro gironi da otto squadre in cui le prime avanzarono alle semifinali."}
{"id": "4209320", "revid": "92723", "url": "https://it.wikipedia.org/wiki?curid=4209320", "title": "Astral Media", "text": "Astral Media Inc. (chiamata semplicemente Astral dal maggio 2010) \u00e8 una compagnia televisiva canadese. \u00c8 la pi\u00f9 grande emittente radiofonica, (per numero di stazioni) con 83 stazioni radio in otto province ed \u00e8 la maggior proprietaria di Pay TV, come The Movie Network, Super \u00c9cran, Family Channel, Teletoon, Canal D, Canal Vie, VRAK.TV, S\u00e9ries+, Zt\u00e9l\u00e9 e altre. Astral Media \u00e8 anche proprietaria di cartelloni pubblicitari attraverso la divisione Astral Media Outdoor.\nIl 16 marzo 2012 \u00e8 stato annunciato che Astral ha accettato un'offerta da Bell Media, una filiale di BCE Inc., per l'acquisto della compagnia per $3.38 miliardi.\nMembri.\nI membri del consiglio di amministrazione di Astral Media sono: Austin Beutel, Paul Bronfman, Andr\u00e9 Bureau, Jack Cockwell, George Cohon, Paul Godfrey, Stephen Greenberg, Ian Greenberg, Sidney Greenberg, Sidney Horn, Mila Mulroney, Timothy Price, Phyllis Yaffe e Monique J\u00e9r\u00f4me-Forget.\nPropriet\u00e0 di Astral.\nRadio.\nSatellite radio.\nAstral possiede inoltre due canali televisivi trasmessi su Sirius Canada:"}
{"id": "4209322", "revid": "661526", "url": "https://it.wikipedia.org/wiki?curid=4209322", "title": "Astral Media Inc.", "text": ""}
{"id": "4209324", "revid": "755885", "url": "https://it.wikipedia.org/wiki?curid=4209324", "title": "Ricreazione (album)", "text": "Ricreazione \u00e8 il terzo album della cantante italiana Malika Ayane, pubblicato il 18 settembre 2012 dall'etichetta discografica Sugar Music.\nDescrizione.\n\"Ricreazione\" \u00e8 stato pubblicato a pi\u00f9 di due anni di distanza dal precedente album della cantante \"Grovigli\" ed a quasi due dalla riedizione dello stesso. L'album \u00e8 stato anticipato dal singolo \"Tre cose\" che \u00e8 stato reso disponibile in rotazione radiofonica e sul portale musicale di iTunes a partire dal 27 luglio 2012.\nL'album vanta il contributo artistico di autori affermati e giovani di talento: Paolo Conte, Pacifico, Tricarico, Alessandro Raina, Boosta, The Niro ed un brano inedito (parte musicale) di Sergio Endrigo ed \u00e8 il primo in cui Malika Ayane \u00e8 produttrice artistica.\nIl titolo \"Ricreazione\", scelto dalla cantante su suggerimento della discografica Caterina Caselli, nasce da uno stato di maggiore leggerezza e piacere emotivo, che le permette di abbandonarsi alla parte pi\u00f9 ludica della musica.\nLa copertina.\nLa copertina di \"Ricreazione\" \u00e8 stata ideata dalla stessa cantante che ha dichiarato in merito ad essa:\nNella cover sono ritratti molteplici invitati festosi e partecipi\u2026 tra loro il marito di Malika, Federico Brugia, Caterina Caselli (con il bassotto Charlie), il pubblicitario Gianpietro Vigorelli, il trombonista Mauro Ottolini e la stessa cantante.\nRicreazione tour.\nIl Ricreazione Tour \u00e8 un tour di Malika Ayane per la promozione di Ricreazione."}
{"id": "4209326", "revid": "339392", "url": "https://it.wikipedia.org/wiki?curid=4209326", "title": "Captain Tsubasa (videogioco NES)", "text": ""}
{"id": "4209328", "revid": "2043215", "url": "https://it.wikipedia.org/wiki?curid=4209328", "title": "Ceccarelli", "text": ""}
{"id": "4209331", "revid": "599013", "url": "https://it.wikipedia.org/wiki?curid=4209331", "title": "Jan de Boer", "text": "Carriera.\nA livello di club, Jan de Boer ha giocato tra le file della squadra della sua citt\u00e0 natale: l'.\nHa giocato anche 5 partite con la nazionale olandese, subendo in totale 4 goal; l'esordio \u00e8 avvenuto il 29 aprile 1923, nella capitale olandese, contro il Belgio. Ha preso parte anche alle Olimpiadi di Parigi 1924 e di Amsterdam 1928."}
{"id": "4209332", "revid": "1924342", "url": "https://it.wikipedia.org/wiki?curid=4209332", "title": "Opposites", "text": "Opposites \u00e8 il sesto album in studio del gruppo alternative rock Biffy Clyro.\nL'album.\nComposto da due dischi, intitolati rispettivamente \"The Sand at the Core of Our Bones\" e \"The Land at the End of Our Toes\", \u00e8 un album che d\u00e0 spazio alla sperimentazione, infatti tra le tracce emergono un'orchestra mariachi (Spanish radio),una cornamusa (Stingin' belle), l'uso dell'elettronica (Skylight). \"Opposites\" \u00e8 il primo album dei Biffy Clyro ad aver raggiunto il primo posto nella classifica UK.\nIl primo brano estratto dall'album ad essere pubblicato \u00e8 stato \"Stingin' Belle\", singolo promozionale accompagnato da un video che mostra la band negli studi di registrazione di Santa Monica e durante la loro performance al Festival dell'Isola di Wight del 2012. L'album \u00e8 stato pubblicato il 29 gennaio 2013 in Italia. La notte del 23 ottobre 2012 la band, ospite a BBC Radio 1, ha presentato per la prima volta \"Sounds Like Balloons\" nella versione registrata in studio. Il 12 dicembre 2012 viene pubblicato il primo video ufficiale di \"Black Chandelier\", brano scelto come primo singolo e pubblicato il 14 gennaio 2013. Dall'album \u00e8 stato estratto come secondo singolo \"Biblical\", pubblicato il 1\u00ba aprile 2013. Il terzo singolo, \"Opposite\", \u00e8 uscito il 24 giugno 2013, seguito dal quarto singolo \"Victory Over the Sun\", pubblicato ufficialmente l'8 settembre 2013."}
{"id": "4209336", "revid": "2021733", "url": "https://it.wikipedia.org/wiki?curid=4209336", "title": "Nicole Minetti", "text": "Biografia.\nDiplomatasi al liceo classico a Rimini, si \u00e8 poi trasferita a Milano, dove ha conseguito la laurea di I livello in igiene dentale presso l'Universit\u00e0 Vita-Salute San Raffaele; successivamente ha conseguito la laurea di II livello in \"Scienze delle professioni sanitarie tecnico-assistenziali\".\nCarriera.\nEsperienze televisive.\nDal settembre 2007 al giugno 2008 \u00e8 stata valletta di \"Scorie\", trasmissione satirica condotta da Nicola Savino su Rai 2. Sempre su Rai 2 \u00e8 stato il suo debutto come inviata per \"Stelle e note di Natale\" sotto la direzione artistica di Luciano Silighini. Inoltre nella primavera del 2009 ha partecipato al programma \"Colorado Caf\u00e8\" su Italia 1, sempre diretta da Silighini, nel ruolo di \"Hit Model\".\nCarriera politica.\nMinetti viene eletta consigliere regionale in Lombardia nel 2010, in virt\u00f9 della sua candidatura nel listino del Presidente Roberto Formigoni; infatti l'inserimento in questo listino garantiva alla rosa di candidati l'automatica elezione in caso di vittoria del candidato Presidente a cui erano collegati.\nViene asserito che la sua candidatura in questo listino sia stata \u00abvoluta a ogni costo\u00bb dall'allora Presidente del Consiglio Silvio Berlusconi che l'aveva conosciuta presso gli stand Publitalia, dove Minetti lavorava come hostess, e che, secondo le dichiarazioni della donna, le avrebbe regalato in seguito dei bracciali. Le strade di Minetti e Berlusconi si incrociano di nuovo in occasione dell'aggressione subita dal presidente del Consiglio in piazza Duomo: durante il ricovero di Berlusconi a seguito delle lesioni subite, Minetti lavorava come igienista dentale al San Raffaele di Milano dove egli fu curato.\nMinetti \u00e8 salita per la prima volta alla ribalta della cronaca politica e mediatica nell'inverno del 2010 proprio per l'anomala candidatura che le ha permesso di bruciare le tappe nonostante l'assenza di qualsiasi precedente esperienza politica. All'epoca non furono poche le lamentele all'interno del PdL, di cui alcuni membri osteggiarono l'inserimento nel listino blindato.\nProcedimenti giudiziari.\nCoinvolgimento nel caso Ruby.\n\u00c8 tornata poi a far parlare di s\u00e9 alla fine di ottobre 2010 in occasione del coinvolgimento nel cosiddetto \"caso Ruby\" (o \"Rubygate\"), il caso della diciassettenne marocchina finita in questura per un sospetto di furto e poi, nel giro di poche ore, rimessa in libert\u00e0 grazie a una telefonata di Silvio Berlusconi in persona. Minetti \u00e8 indagata dalla procura milanese per favoreggiamento della prostituzione. Oltre a lei, figurano nel registro degli indagati l'allora direttore del TG4 Emilio Fede e il manager e talent scout Lele Mora, gi\u00e0 coinvolto con Fabrizio Corona nello scandalo Vallettopoli.\nNella notte del 27 maggio 2010 Minetti, su richiesta del Premier, si rec\u00f2 nella questura milanese per sottoscrivere l'affido di Ruby, allora minorenne, in quel momento trattenuta dalle forze dell'ordine poich\u00e9 sospettata di furto. Minetti ha preso le distanze dalla minorenne affermando che Ruby \u00e8 solo una sua conoscente, non un'amica: giustifica la sua andata a notte fonda in questura per prelevarvi la ragazza come un favore richiestole direttamente dal premier. Nonostante l'affido familiare della minore ottenuto dal giudice minorile, Minetti nega di aver mai garantito ospitalit\u00e0 alla ragazza.\nFavoreggiamento alla prostituzione.\nNel luglio 2013 Minetti, assieme agli altri due imputati, viene condannata in primo grado dal Tribunale di Milano nell'ambito del processo \"Ruby bis\" a 5 anni di reclusione e all'interdizione dai pubblici uffici per 5 anni con l'accusa di favoreggiamento alla prostituzione. Nel 2014 la corte d'appello riduce la pena a 3 anni di reclusione, concedendo di fatto alla stessa la possibilit\u00e0 di chiedere una misura alternativa alla detenzione presso la magistratura di sorveglianza. Il 22 settembre 2015 la Corte suprema di cassazione accoglie il suo ricorso e annulla la sentenza del \"Ruby bis\" a carico di Emilio Fede e Nicole Minetti, rinviando ad un nuovo processo d'appello, respingendo al contempo il ricorso della procura di Milano che voleva condanne pi\u00f9 elevate. Il 7 maggio 2018 il nuovo processo d'appello si conclude con la conferma della condanna, ma con una lieve riduzione della pena che passa a 2 anni e 10 mesi. L'11 aprile 2019 la Cassazione conferma la condanna a 2 anni e 10 mesi in via definitiva.\nRimborsopoli.\nNel luglio 2021, nel processo di secondo grado svoltosi presso la Corte d'Appello di Milano nell'ambito del quale era stata rinviata a giudizio, ha patteggiato una condanna a 1 anno e 1 mese di reclusione. Nel 2015 i giudici, su richiesta del pubblico ministero, avevano rinviato a giudizio Nicole Minetti e altri politici con le imputazioni di peculato e truffa per le presunte spese \"allegre\" effettuate con i rimborsi del Consiglio regionale della Lombardia.\nVita privata.\nNel 2012 ha fatto coming out affermando di aver avuto delle relazioni anche con donne. Successivamente la showgirl Marysthell Garcia Polanco, anch'essa coinvolta nel caso Ruby, ha confermato di avere avuto rapporti con la Minetti.\nNel 2013 la Minetti si \u00e8 trasferita ad Ibiza, dove oggi risiede e svolge il lavoro di DJ."}
{"id": "4209340", "revid": "767487", "url": "https://it.wikipedia.org/wiki?curid=4209340", "title": "Friuladria Cr\u00e9dit Agricole Tennis Cup 2012", "text": "Il Friuladria Cr\u00e9dit Agricole Tennis Cup 2012 \u00e8 stato un torneo professionistico di tennis giocato sulla terra battuta. \u00c8 stata la 9\u00aa edizione del torneo che fa parte dell'ATP Challenger Tour nell'ambito dell'ATP Challenger Tour 2012. Si \u00e8 giocato a Cordenons in Italia dal 13 al 19 agosto 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che hanno ricevuto un entry come special exempt:\nGiocatori passati dalle qualificazioni:"}
{"id": "4209341", "revid": "729019", "url": "https://it.wikipedia.org/wiki?curid=4209341", "title": "PZL.53 Jastrz\u0105b II", "text": "Il PZL.53 Jastrz\u0105b II era un caccia monomotore ad ala bassa sviluppato dall'azienda polacca Pa\u0144stwowe Zak\u0142ady Lotnicze di Varsavia negli anni trenta e rimasto allo stadio di progetto.\nStoria del progetto.\nNel febbraio 1939 il prototipo dell'aereo da caccia PZL.50 Jastrz\u0105b, progettato dall'ingegner Wsiewo\u0142od Jakimiuk, si era rivelato un velivolo moderno, ma i primi collaudi effettuati evidenziarono che risultava nettamente sottopotenziato. Con il precipitare della situazione politica europea, all'inizio dell'estate del 1939, l'ufficio tecnico della Pa\u0144stwowe Zak\u0142ady Lotnicze elabor\u00f2 due nuovi progetti di aerei da caccia, il PZL.55 progettato dall'ingegner Jerzy D\u0105browski e il PZL.56 Kania elaborato dell'ingegner Jakimiuk. Le autorit\u00e0 militari scelsero per la produzione in serie il pi\u00f9 innovativo progetto PZL.55, ma l'ingegner Jakimiuk non si diede per vinto ed elabor\u00f2 la proposta PZL.53 Jastrz\u0105b II, relativa ad un'evoluzione del precedente PZL.50 Jastrz\u0105b.\nIl progetto prevedeva l'utilizzo di potenti propulsori radiali e la riprogettazione dell'ala e dell'impennaggio di coda. Le modifiche avevano lo scopo di migliorare le prestazioni del PZL.50, in particolare la velocit\u00e0 massima raggiungibile, che si era rivelata assolutamente insufficiente, e la scarsa manovrabilit\u00e0 del velivolo. I propulsori stellari inizialmente considerati dall'ingegner Jakimiuk per l'installazione sul nuovo aereo da caccia furono: Gnome-Rh\u00f4ne GR.14R-4 erogante una potenza di 1\u00a0500-1\u00a0700\u00a0hp (1103-1250\u00a0kW), Bristol Hercules II (prodotto su licenza dalla PZL) da 1\u00a0300 CV (956\u00a0kW) e il nazionale PZL Waran da 1\u00a0200\u00a0hp (882\u00a0kW).\nIl disegno del PZL.53 Jastrz\u0105b II riguardava un aereo da caccia di costruzione interamente metallica (in alluminio anodizzato), monoplano ad ala bassa a sbalzo, dotato di un carrello di atterraggio triciclo posteriore completamente retrattile, con ruotino di coda, anch'esso retrattile. L'aereo era un monoposto, dotato di cabina di pilotaggio completamente chiusa e riscaldata. Il velivolo sarebbe stato armato con due cannoni FK wz. 38D calibro 20\u00a0mm e quattro mitragliatrici PWU Wz.36 calibro 7,9\u00a0mm. La nuova configurazione permetteva la possibilit\u00e0 di trasportare 300 chilogrammi di bombe, poste sotto le ali o sotto la carlinga, invece dei 100\u00a0kg trasportabili dal PZL.50. La velocit\u00e0 massima di progetto era superiore ai 570\u00a0km/h. La possibilit\u00e0 di produrre su licenza i potenti propulsori radiali Gnome-et-Rh\u00f4ne 14R-4 suscit\u00f2 l'interesse del Comando Supremo dell'aeronautica militare polacca.\nLa progettazione in dettaglio dell'aereo fu completata da Jakimiuk nell'agosto 1939, poco prima dello scoppio della guerra. Anche questa sua proposta venne per\u00f2 rifiutata dall'aviazione militare in favore del pi\u00f9 promettente PZL.55 disegnato da Jerzy D\u0105browski."}
{"id": "4209345", "revid": "1243", "url": "https://it.wikipedia.org/wiki?curid=4209345", "title": "Societ\u00e0 Italiana Autotrasporti", "text": ""}
{"id": "4209349", "revid": "767487", "url": "https://it.wikipedia.org/wiki?curid=4209349", "title": "Karshi Challenger 2012", "text": "Il Karshi Challenger 2012 \u00e8 stato un torneo professionistico di tennis giocato sul cemento. \u00c8 stata la 6\u00aa edizione del torneo che fa parte dell'ATP Challenger Tour nell'ambito dell'ATP Challenger Tour 2012. Si \u00e8 giocato a Qarshi in Uzbekistan dal 13 al 19 agosto 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:"}
{"id": "4209352", "revid": "2091899", "url": "https://it.wikipedia.org/wiki?curid=4209352", "title": "Henry Percy, II conte di Northumberland", "text": "Biografia.\nInfanzia.\nEra figlio di Henry Percy e di Elizabeth Mortimer e discendente di Edoardo III d'Inghilterra.\nSuo padre e suo nonno parteciparono a varie rivolte contro la corona. Henry Percy mor\u00ec nella battaglia di Shrewsbury nel 1403. Il conte di Northumberland invece scapp\u00f2 in Scozia portando con s\u00e9 il nipotino, che poi affid\u00f2 al duca di Albany Roberto Stuart; nel 1405 mor\u00ec nella battaglia di Bramham Moor lasciando Henry erede del titolo.\nIl giovane Percy rimase in Scozia fino all'ascesa al trono nel 1413 di Enrico V d'Inghilterra, a cui si rivolse per far valere i diritti successori. In suo aiuto corse la zia del re Joan Beaufort, la quale organizz\u00f2 il matrimonio tra il giovane e sua figlia Eleonor. Enrico V fu alla fine spinto a riabilitare i Percy a causa della loro influenza nel nord dell'Inghilterra e nel 1416 Henry pot\u00e9 divenire il secondo conte di Northumberland.\nAl servizio della corona.\nNegli anni seguenti, Northumberland serv\u00ec in varie occasioni Enrico V nelle guerre in Francia. Si un\u00ec al re in una spedizione sul continente nel 1416 e mando un piccolo contingente di soldati l'anno successivo.\nIl suo compito principale, tuttavia, era difendere i confini scozzesi e il 16 dicembre 1416 fu nominato Sovrintendente della Marca dell'est.\nNell'agosto del 1417 la Scozia invase il nord dell'Inghilterra; mentre Albany pose l'assedio al castello di Berwick, il conte di Douglas si occup\u00f2 di prendere il castello di Roxburgh. Percy tolse l'assedio a Berwick e spinse oltre i confini sia Albany che Douglas. Al tempo stesso, egli fu anche coinvolto negli affari politici nazionali e fece da sovrintendente all'incoronazione di Caterina di Valois il 24 febbraio 1421.\nQuando Enrico V mor\u00ec nel 1422, Northumberland fu nominato membro del consiglio incaricato della reggenza per il piccolo re Enrico VI. In tali vesti partecip\u00f2 come ambasciatore al Concilio di Siena nel 1423 ma il suo incarico principale rimase la difesa dei confini a nord.\nAll'interno del consiglio, egli sembr\u00f2 appartenere alla cerchia del vescovo Henry Beaufort, che segu\u00ec per negoziare la pace a Berwick nel 1429. Come sovrintendente della marca dell'est fu costantemente occupato a trovare la pace e a difendere il nord del paese; le sue trattative di pace tuttavia venivano regolarmente non approvate dalla corona e nel 1434 diede le dimissioni. L'anno seguente Richard Neville, conte di Salisbury, ugualmente esasperato dalla mancanza di un supporto reale e smise il suo ruolo incarico di sovrintendente della Marca dell'ovest.\nNorthumberland fu nominato sovrintendente per un anno di entrambe le marche insieme al Conte di Huntingdon. Durante questo periodo bench\u00e9 subisse la sconfitta da parte del conte di Angus nella battaglia di Piperdean, fu capace di reprimere l'assedio a Roxburgh posto da Giacomo I di Scozia. Nel 1440 egli fu ancora una volta nominato sovrintendente della marca dell'ovest e ricopr\u00ec questo incarico fino alla morte.\nL'ostilit\u00e0 con la famiglia Neville.\nInizialmente le relazioni di Percy con l'altra grande famiglia del nord, i Neville, furono amichevoli. Egli era gi\u00e0 legato ai Neville conti di Westmorland attraverso il suo matrimonio con Eleanor Neville. Nel 1426 Percy fece annullare il matrimonio di sua sorella Elizabeth con il giovane Ralph Neville, II conte di Westmorland. Nel 1440 Northumberland fu coinvolto in altre dispute. Una disputa sul terreno dell'arcivescovo di York provoc\u00f2 dei conflitti armati. Il re intervenne a favore dell'arcivescovo.\nNel 1450 le relazioni tra la famiglia Percy e i Salisbury \u2013 che appartenevano ad un ramo cadetto della famiglia Neville di Westmorland \u2013 iniziarono a deteriorarsi. Ci\u00f2 che innesc\u00f2 il conflitto fu il matrimonio tra Thomas, figlio di Salisbury, e Maud Stanhope, nipote ed erede di Lord Cromwell. Da questo matrimonio, il Castello di Wressle, tradizionalmente in possesso della famiglia Percy, sarebbe passata ai Neville.\nAl tempo stesso, il matrimonio Neville-Cromwell aveva portato Huntingdon (ora duca di Exeter) ad unirsi alla causa dei Percy, a causa di una disputa territoriale con Cromwell. Northumberland, che era vicino ai sessant'anni, non prese parte direttamente all'azione ma uno dei suoi figli.\nThomas Percy era stato creato barone Egremont nel 1449, titolo legato ai suoi possedimenti nella contea di Cumberland, di dominio dei Neville. Il 24 agosto 1453 Thomas sferr\u00f2 un attacco alla festa di matrimonio dei Neville-Cromwell a Heworth, vicino a York, con un esercito di settecento uomini. Nessuno rimase ucciso nella schermaglia e la festa prosegu\u00ec.\nIl conflitto, tuttavia, continu\u00f2 negli anni seguenti. L'8 ottobre Northumberland e Salisbury furono convocati a corte e gli venne ordinato di interrompere il conflitto. Gli avvertimenti per\u00f2 vennero ignorati.\nInfatti le forze dei Percy e dei Neville si raccolsero nelle loro roccaforti, rispettivamente, di Topcliffe e Sand Hutton, lontani tra loro solo poche miglia. Entrambe le fazioni avevano ignorato l'ordine reali e la battaglia sembrava inevitabile, ma ne segu\u00ec una tregua e gli eserciti si dispersero. Poi nell'ottobre del 1454 Thomas Percy e suo fratello Richard vennero catturati da Neville nella battaglia di Stamford Bridge. Il conflitto si stava intensificando e stava convergendo in eventi di politica nazionale.\nVerso la guerra civile.\nIl malcontento stava diffondendosi in Inghilterra contro il governo personale di Enrico VI, che era stato dichiarato maggiore di et\u00e0 nel 1437. I maggiori antagonisti erano Riccardo Plantageneto, III duca di York ed Edmund Beaufort, II duca di Somerset.\nSomerset godeva di una grande influenza presso il re e quando Enrico cadde malato di mente nel 1453, York venne nominato tutore nel 1454.\nI Neville furono da questo momento strettamente legati agli York cos\u00ec la naturale scelta per Northumberland fu di stare dalla parte di Somerset e del re. Furono fatti tentativi per riconciliare Northumberland e Salisbury ma poco venne concluso. In dicembre il re miglior\u00f2 sufficientemente per riprendere il controllo del governo e il periodo di tutoraggio di York termin\u00f2. Con Somerset tornato al centro del potere, la guerra civile sembr\u00f2 imminente.\nNel maggio 1455, Northumberland stava viaggiando col re e Somerset per partecipare ad una riunione nel Leicester quando il corteo venne intercettato da York e i Neville. Il 22 maggio 1455, nella Prima battaglia di St Albans, l'esercito reale si scontr\u00f2 con quello del duca di York dando cos\u00ec il via alla guerra delle due rose. La battaglia fu una completa vittoria per la fazione York e comport\u00f2 un capovolgimento della situazione politica. Il re venne catturato e Somerset ucciso. Tra le vittime rimase anche Northumberland che venne sepolto nella vicina Cattedrale di St Albans.\nFamiglia.\nDal matrimonio con Eleonor Neville nacquero dieci figli:"}
{"id": "4209353", "revid": "118530", "url": "https://it.wikipedia.org/wiki?curid=4209353", "title": "Sistemi partecipativi di garanzia", "text": ""}
{"id": "4209360", "revid": "767487", "url": "https://it.wikipedia.org/wiki?curid=4209360", "title": "Una donna per la vita", "text": "Una donna per la vita \u00e8 un film del 2012, scritto, diretto ed interpretato da Maurizio Casagrande insieme a Sabrina Impacciatore, Neri Marcor\u00e8 e Margareth Mad\u00e8. Il film \u00e8 stato distribuito nelle sale italiane il 21 settembre 2012.\nTrama.\nMaurizio Cardella lavora come addetto alla reception in un Hotel a 5 stelle sul lungomare partenopeo. L'uomo \u00e8 fidanzato da 9 anni con Marina, ragazza disordinata e costantemente in ritardo ad ogni appuntamento. I due devono partire con l'auto per un fine settimana e in questa occasione Maurizio si cimenta nel discorso da fare a Marina per lasciarla. Quest'ultima cercando invano nella borsa l'orologio del padre di Maurizio, il quale pretende di averlo sempre con s\u00e9 in quanto unico ricordo di suo padre, si distrae ed automaticamente fa distrarre anche Maurizio il quale perde il controllo del veicolo e causa un incidente. Dopo il risveglio in ospedale Maurizio si fa negare in ogni modo da Marina la quale lo perseguita ininterrottamente. Durante una seduta di riabilitazione fisica Maurizio conosce Nadine che oltre ad essere una bravissima chiropratica \u00e8 anche una bellissima donna. I due si piacciono subito ed iniziano cos\u00ec a frequentarsi. Fin quando un bel giorno Nadine riceve la risposta positiva di una domanda da lei inoltrata tempo prima ad una grandissima e famosa struttura riabilitativa che si trova all'estero. Maurizio accetta l'invito di seguirla in questa avventura. \u00c8 pronto a lasciare tutto, amici, lavoro, Napoli, pur di seguirla, ma all'aeroporto spunta per l'ennesima volta la sua ormai ex fidanzata e... finale a sorpresa.\nProduzione.\nL'hotel dove sono state girate delle scene \u00e8 il Grand Hotel Vesuvio di Napoli."}
{"id": "4209362", "revid": "1543377", "url": "https://it.wikipedia.org/wiki?curid=4209362", "title": "Open Castilla y Le\u00f3n 2012", "text": "L'Open Castilla y Le\u00f3n 2012 \u00e8 stato un torneo professionistico di tennis giocato sul cemento. \u00c8 stata la 27\u00aa edizione del torneo che fa parte dell'ATP Challenger Tour nell'ambito dell'ATP Challenger Tour 2012. Si \u00e8 giocato a Segovia in Spagna dal 21 al 27 agosto 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:"}
{"id": "4209363", "revid": "287204", "url": "https://it.wikipedia.org/wiki?curid=4209363", "title": "Chevrolet Lumina", "text": "La Lumina \u00e8 un'autovettura mid-size prodotta dalla Chevrolet dal 1990 al 2001 per il mercato nordamericano, e assemblata dalla Holden dal 1998 per il Medio Oriente ed il Sudafrica.\nIl contesto.\nLa Lumina sostitu\u00ec la Celebrity berlina e la Monte Carlo coup\u00e9. Fu la risposta della General Motors alla Ford Taurus. Nello stesso anno del lancio della Lumina, il gruppo automobilistico menzionato inizi\u00f2 a produrre un modello quasi omonimo, la monovolume Lumina APV. La Lumina era invece commercializzata in due versioni, berlina e coup\u00e9, che erano assemblate a Oshawa. La Lumina APV era invece fabbricata a Sleepy Hollow. La Lumina era il modello dotato di maggior lunghezza tra quelli installati sul pianale W della General Motors.\nI consumatori vennero fondamentalmente confusi dal fatto di avere due vetture differenti (la Lumina berlina/coup\u00e9 e la Lumina APV monovolume) che condividevano lo stesso nome, e ci\u00f2 ebbe fine quando la Lumina APV fu sostituita nel 1997 dalla Chevrolet Venture.\nIl nome \"Chevrolet Lumina\" fu poi utilizzato dalla Holden per denominare le Holden Commodore vendute in Medio Oriente ed in Sudafrica.\nLa prima serie: 1990\u20131994.\nLa Lumina offerta in nordamerica era basata sul pianale W della General Motors, che condivideva con la Pontiac Grand Prix, la Oldsmobile Cutlass Supreme, la Oldsmobile Intrigue, la Buick Regal e la Buick Century (dopo il 1996).\nLa Lumina vendette bene fin dall'inizio, ma la General Motors fu largamente criticata dalla stampa specializzata per avere introdotto il modello, come concorrente della Ford Taurus, relativamente tardi. La prima generazione della Lumina fu tolta dal mercato gi\u00e0 nel 1994, e per questo il modello stabil\u00ec un record. Infatti, la prima serie della Lumina fu la generazione di vettura, tra i modelli che erano basati sulla prima serie del pianale W, che fu per meno tempo in commercio. Il motore era montato anteriormente, e la trazione era all'avantreno.\nGi\u00e0 nel 1989, un anno prima del lancio della vettura prodotta in serie, il nome \"Lumina\" era utilizzato dalle Chevrolet che partecipavano alle gare NASCAR.\nQuesta serie di Lumina \u00e8 stata assemblata ad Oshawa, in Canada.\nLa Lumina Z34.\nLe versioni ad alte prestazioni della Lumina furono la \"Z34\" (la coup\u00e9) e la Euro \"3.4\" (la berlina). Oltre a sospensioni performanti, sulle versioni citate era installato un motore \"LQ1\" V6 a doppio albero a camme in testa da 3,4 L di cilindrata. Esso erogava 210 CV di potenza a 5.200 giri al minuto, e 292 N\u2022m di coppia a 4.400 giri al minuto. Questo propulsore poteva essere accoppiato sia con un cambio automatico a quattro rapporti, che con un cambio manuale a cinque marce. Quest'ultimo, un Getrag 284, venne realizzato appositamente per il modello.\nMontati unicamente su questo modello ad alte prestazioni, furono lo spoiler, delle modanature, un cofano con prese d'aria ed un volante speciale. La calandra assomigliava a quella della Ford Taurus SHO.\nConsiderando che il modello era a trazione anteriore, le prestazioni erano notevoli. L'accelerazione da 0 a 97 km/h era di 7,5 secondi, mentre la velocit\u00e0 massima raggiunta dal modello era di 209,21\u00a0km/h.\nEsemplari prodotti.\nGli esemplari prodotti della prima serie della Lumina furono:\nLa seconda serie: 1995\u20132001.\nNel 1995, la Lumina fu oggetto di un restyling che coinvolse la linea della carrozzeria e le dimensioni, che furono aumentate. Il nome Monte Carlo fu riutilizzato per denominare la versione a due porte che in precedenza era venduta come Lumina coup\u00e9. La seconda serie della Lumina, quindi, fu commercializzata solo in versione berlina quattro porte. A differenza dei modelli omologhi montati sul pianale W, la Lumina us\u00f2 lo stesso telaio installato sulle vetture prodotte dal 1990 al 1994. L'allestimento \"Euro\" fu rinominato \"LS\". Il motore V6 \"LH0\" fu tolto dall'offerta, e fu sostituito dal propulsore V6 \"L82\", conosciuto anche come \"3100 SFI\", che erogava 20 CV in pi\u00f9, nonostante i due motori avessero la medesima cilindrata. La potenza aggiuntiva fu ottenuta grazie alla revisione dei collettori d'aspirazione ed alla modifica della testata. Questa serie di Lumina fu anche venduta come auto della polizia e come taxi, e ci\u00f2 fu dovuto alla fine della produzione della Chevrolet Caprice dopo il model year 1996.\nIl motore era montato anteriormente, e la trazione era all'avantreno. Questa generazione di Lumina fu costruita sulla versione \"1.5\" del pianale W della General Motors.\nAll'inizio vennero offerti due allestimenti, \"base\" e \"LS\". Tra gli \"optional\", erano offerti il tettuccio elettrico, i sedili singoli rivestiti in pelle, gli alzacristalli elettrici, i sedili regolabili elettricamente, la radio AM/FM ed il lettore CD.\nL'allestimento \"LTZ\" fu introdotto nel 1997 per colmare, almeno in parte, il vuoto creatosi con l'uscita di produzione della Impala SS e della Caprice. Tra l'equipaggiamento di serie erano presenti i cerchioni in alluminio da 16 pollici, degli pneumatici radiali, delle sospensioni speciali, un motore V6 da 3,1 L che erogava 160 CV di potenza e 251 N\u2022m di coppia (o un propulsore opzionale da 3,4 L, 210 CV e 300 N\u2022m), uno spoiler posteriore, il contagiri e la leva del cambio montata sul pavimento.\nNel 1998 il motore V6 da 3,4 L fu sostituito da un propulsore della serie 3800 da 3,8 L che erogava 200 CV e 305 N\u2022m. Nonostante la coppia erogata dal motore fosse stata aumentata, il motore da 3,8 L dell'allestimento LTZ dimostrava delle prestazioni leggermente inferiori rispetto a quelle del predecessore, e questo fu dovuto alla minore potenza sviluppata. L'accelerazione da 0 a 97\u00a0km/h era di 7,5 secondi, contro i 7,2 secondi dell'LQ1. Il modello possedeva un limitatore di velocit\u00e0 che non permetteva alla vettura di superare i 172\u00a0km/h, ed un limitatore di giri che non consentiva al motore di superare i 5.800 giri al minuto.\nSempre nel 1998, la Lumina ricevette un nuovo sistema di airbag. Nel 2000, la Chevrolet Impala, che era a trazione anteriore, fu introdotta come sostituta della Lumina, sebbene quest'ultima venne prodotta fino al model year 2001. L'ultimo anno venne esclusivamente venduta alle compagnie come auto aziendale. La vendita al pubblico termin\u00f2 nel 1999 in Canada e negli Stati Uniti l'anno successivo. L'ultima Lumina usc\u00ec dalle catene di montaggio il 26 aprile 2001. In alcune nazioni asiatiche, la Lumina continu\u00f2 ad essere prodotta come versione rimarchiata della Buick Century/Regal.\nGli allestimenti.\nLa seconda serie di Lumina fu disponibile nei seguenti allestimenti:\nMotorizzazioni e cambi.\nI motori disponibili furono:\nI cambi invece offerti furono due, entrambi automatici a quattro rapporti: il 4T60-E ed il 4T65-E\nTest di sicurezza.\nL'IIHS, nel 1995, prov\u00f2 un esemplare del modello in un crash test. La vettura ricevette il giudizio di \"buono\" nella prova di urto frontale, dato che il manichino non sub\u00ec danni.\nLa terza serie: 1998\u20132006.\nDal 1998 la Holden Commodore fu venduta come Chevrolet Lumina in Medio Oriente ed in Sudafrica. Una versione coup\u00e9, basata sulla Holden Monaro, venne venduta in Medio Oriente come \"Chevrolet Lumina Coupe\".\nLa quarta serie: 2006\u2013.\nLa Holden ha rivisitato la Commodore nel 2006. Prodotta in Australia, la nuova Commodore VE \u00e8 esportata dal paese oceanico come nuova serie della Lumina. Dal 2011 non \u00e8 pi\u00f9 offerta in Medio Oriente, e quindi \u00e8 in commercio solo in Sud Africa.\nIn Sud Africa, la Holden Ute \u00e8 anche disponibile come \"Lumina Ute\".\nIn Arabia Saudita, la Lumina venne offerta in quattro allestimenti: LS, LTZ, S ed SS. Le versioni LTZ ed S erano disponibili con un motore \"Alloytec\" V6 da 3,6 L, e con cambio automatico a sei rapporti (per il primo allestimento) o a quattro velocit\u00e0 (per il secondo). Come \"optional\" era possibile avere un motore V8 \"Alloytec\" con \"Active Fuel management\", cio\u00e8 un dispositivo che consentiva di migliorare l'afflusso di carburante nel motore, in modo da evitare sprechi e ottimizzare i consumi. Sulla versione SS era standard un cambio manuale a sei rapporti, con il cambio automatico a sei velocit\u00e0, che era offerto come \"optional\". L'allestimento LTZ aveva caratteristiche lussuose, mente gli allestimenti S ed SS erano sportiveggianti.\nLe Lumina vendute in Sud Africa sono state oggetto di un restyling per il model year nel 2011. Questi cambiamenti sono stati introdotti in occasione del lancio della seconda serie della Holden Commodore VE. Questi cambiamenti includono dei nuovi paraurti, una modanatura cromata sotto la targa posteriore, un nuovo disegno dei cerchioni in lega. \u00c8 stato introdotto anche un nuovo allestimento, l'SSV."}
{"id": "4209367", "revid": "287204", "url": "https://it.wikipedia.org/wiki?curid=4209367", "title": "Vasojevici", "text": ""}
{"id": "4209369", "revid": "619191", "url": "https://it.wikipedia.org/wiki?curid=4209369", "title": "Chang-Sat Bangkok Open 2012", "text": "Il Chang-Sat Bangkok Open 2012 \u00e8 stato un torneo professionistico di tennis maschile giocato sul cemento. \u00c8 stata la 4\u00aa edizione del torneo, facente parte dell'ATP Challenger Tour nell'ambito dell'ATP Challenger Tour 2012. Si \u00e8 giocato a Bangkok in Thailandia dal 27 agosto al 2 settembre 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:"}
{"id": "4209378", "revid": "1305772", "url": "https://it.wikipedia.org/wiki?curid=4209378", "title": "Al-Ansar Club 1987-1988", "text": "Questa voce raccoglie le informazioni riguardanti l'Al-Ansar nelle competizioni ufficiali della stagione 1987-1988.\nStagione.\nNella prima stagione calcistica del massimo campionato libanese disputata dopo tredici anni, l'Al-Ansar vinse il suo primo titolo nazionale dominando la classifica, ottenendo l'accesso al Campionato d'Asia per club. Nella stessa stagione la squadra ebbe modo di imporsi anche in coppa nazionale sconfiggendo in finale lo Shabab Al-Sahel, grazie a un gol di Jamal Taha.\nRisultati.\nPremier League.\nRisultato assegnato a tavolino in seguito al ritiro del Safa Beirut dal campionato."}
{"id": "4209379", "revid": "767487", "url": "https://it.wikipedia.org/wiki?curid=4209379", "title": "Citt\u00e0 di Como Challenger 2012", "text": "Il Citt\u00e0 di Como Challenger 2012 \u00e8 stato un torneo professionistico di tennis maschile giocato sulla terra battuta. \u00c8 stata la 7\u00aa edizione del torneo, facente parte dell'ATP Challenger Tour nell'ambito dell'ATP Challenger Tour 2012. Si \u00e8 giocato a Como in Italia dal 27 agosto al 2 settembre 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che hanno ricevuto un entry come alternate:\nGiocatori che sono passati dalle qualificazioni:"}
{"id": "4209380", "revid": "801494", "url": "https://it.wikipedia.org/wiki?curid=4209380", "title": "Woody (film)", "text": ""}
{"id": "4209392", "revid": "109883523", "url": "https://it.wikipedia.org/wiki?curid=4209392", "title": "Granducato di Francoforte", "text": "Il Granducato di Francoforte fu uno stato satellite del Primo impero francese nell'area della moderna Germania esistente dal 1810 al 1813.\nStoria.\nLo stato venne creato nel 1810 grazie all'unione dei territori dell'arcivescovato di Magonza e della Libera Citt\u00e0 di Francoforte stessa.\nFrancoforte aveva gi\u00e0 perso il proprio status di libera citt\u00e0 imperiale col crollo del Sacro Romano Impero nel 1806. La citt\u00e0 venne pertanto garantita all'ultimo arcivescovo di Magonza, Karl Theodor von Dalberg, il quale costitu\u00ec sotto l'egida di Napoleone il principato di Francoforte. Quando nel 1810 Dalberg dovette cedere il principato di Ratisbona al Regno di Baviera, egli combin\u00f2 i territori rimanenti di Aschaffenburg, Wetzlar, Fulda, Hanau e Francoforte nel nuovo Granducato di Francoforte.\nSebbene la capitale del nuovo stato fosse Francoforte, Dalberg prefer\u00ec risiedere ad Aschaffenburg, e malgrado tutto il territorio era retto pi\u00f9 da commissari imperiali francesi che dallo stesso arcivescovo, al punto che quando Dalberg si dimise dalla sua carica, il granducato pass\u00f2 al figlio adottivo di Napoleone, Eug\u00e8ne de Beauharnais.\nDalberg abdic\u00f2 in favore di Eugenio il 26 ottobre 1813, dopo la sconfitta di Napoleone nella Battaglia di Lipsia. Il granducato cess\u00f2 di esistere dopo il dicembre del 1813, quando la citt\u00e0 venne occupata dalle truppe alleate della confederazione antinapoleonica. Mentre Francoforte riottenne a questo punto il suo status secolare di Libera Citt\u00e0, i restanti territori vennero suddivisi tra le potenze vincitrici e gran parte and\u00f2 al Regno di Baviera."}
{"id": "4209397", "revid": "287204", "url": "https://it.wikipedia.org/wiki?curid=4209397", "title": "Kappa Phoenicis", "text": "Kappa Phoenicis (\u03ba Phe / \u03ba Phoenicis) \u00e8 una stella della costellazione della Fenice. La sua magnitudine apparente \u00e8 +3,90 e dista 78 anni luce dalla Terra.\nOsservazione.\nSi tratta di una stella situata nell'emisfero australe celeste, e la sua posizione moderatamente australe fa s\u00ec che questa stella sia osservabile specialmente dall'emisfero sud, in cui si mostra alta nel cielo nella fascia temperata; dall'emisfero boreale la sua osservazione risulta invece pi\u00f9 penalizzata, specialmente al di fuori della sua fascia tropicale, e risulta invisibile pi\u00f9 a nord del parallelo 46\u00b0N . La sua magnitudine pari a 3,90 le consente di essere scorta anche dai piccoli centri urbani, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione nel cielo serale ricade nei mesi compresi fra luglio e novembre; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata in particolare durante i mesi autunnali boreali.\nCaratteristiche fisiche.\nEpsilon Phoenicis \u00e8 una subgigante bianca di classe spettrale A5IVn, anche se altri studi la classificano di classe A7V, dunque di sequenza principale. Come suggerisce la lettera \"n\" nella sua classificazione, la stella \u00e8 circondata da un disco circumstellare, cos\u00ec come Fomalhaut e Vega, o da una cintura asteroidale, come inferibile da un eccesso nella radiazione infrarossa che la stella emana. Questa cintura, secondo modelli teorici, \u00e8 situata a circa 28 UA dall'astro, una distanza piuttosto bassa data l'et\u00e0 della stella, e ci\u00f2 viene attribuito all'effetto Poynting-Robertson. \nLa stella ha una massa 2,9 volte quella solare ed un raggio 1,7 volte superiore ed \u00e8 12 volte pi\u00f9 luminosa del Sole. Come altre stelle di questa classe ha un'alta velocit\u00e0 di rotazione, equivalente a 245\u00a0km/s."}
{"id": "4209404", "revid": "110157", "url": "https://it.wikipedia.org/wiki?curid=4209404", "title": "Monte Cacume", "text": "Il monte Caccume (secondo la topografia IGM) o \"Cacume\" (nome usato localmente) (1.095 ) \u00e8 una montagna dei monti Lepini nell'Antiappennino laziale. Si trova nel Lazio nella provincia di Frosinone (comune di Patrica) e confina con il comune di Giuliano di Roma \ne con la provincia di Latina.\nCitazioni.\nAlcuni ritengono che il Caccume venga citato da Dante Alighieri nel quarto canto del Purgatorio nella \"Divina Commedia\"."}
{"id": "4209405", "revid": "767487", "url": "https://it.wikipedia.org/wiki?curid=4209405", "title": "L'orologio del campanile", "text": "L'orologio del campanile (\"Clock Cleaners\") \u00e8 un film del 1937 diretto da Ben Sharpsteen. \u00c8 un cortometraggio d'animazione della serie \"Mickey Mouse\", distribuito negli Stati Uniti dalla RKO Radio Pictures il 15 ottobre 1937. Nel 1994 si \u00e8 classificato al 27\u00ba posto nel libro \"The 50 Greatest Cartoons\". \u00c8 noto anche coi titoli Tre sul campanile, L'orologio della torre, I pulitori di orologi e Pulitori di orologi.\nTrama.\nTopolino, Paperino e Pippo hanno il compito di pulire una torre dell'orologio. Topolino pulisce la facciata dell'orologio con una scopa, mentre Pippo lava gli ingranaggi con un grande spazzolino da denti. Invece Paperino, ignorando i vari segnali di pericolo, si occupa della molla principale, cos\u00ec incastra la scopa nella molla e la fa scattare. Nel frattempo Topolino, facendo pulizia all'interno dell'orologio, si imbatte in una cicogna addormentata, e tentando invano di spostarla rimane appeso a una corda al di fuori della torre. All'interno, Paperino non riesce a sistemare la molla e, dopo averci litigato, rimane con la testa incastrata in un bilanciere. Quando se ne \u00e8 liberato, il suo corpo continua a muoversi per l'oscillazione.\nIntanto Pippo pulisce la campana esterna cantando \"Asleep in the Deep\". Durante la pulizia dell'interno della campana, arrivano le ore 4.00 e cos\u00ec due statue meccaniche (che hanno l'aspetto di Padre Tempo e della Statua della Libert\u00e0) arrivano da dentro la torre e suonano la campana a turno quattro volte. Dopo essere stato sorpreso dai primi tre rintocchi, Pippo si prepara ad affrontare l'avversario, ma quando vede che si tratta di una \"donna\" si inchina prendendosi un gran colpo sulla testa che lo fa rimanere intontito. Mentre barcolla in giro come un ubriaco, Pippo rischia pi\u00f9 volte la vita venendo salvato da Topolino, finch\u00e9 i due volano attraverso una finestra e atterrano sulla molla che Paperino \u00e8 finalmente riuscito a mettere di nuovo a posto. Tutti e tre rimbalzano finendo sullo stesso bilanciere in cui era stato bloccato in precedenza Paperino, subendone gli stessi effetti.\nDistribuzione.\nEdizione italiana.\nIl corto fu distribuito in Italia nel 1938 in lingua originale. Il primo doppiaggio conosciuto fu eseguito nel 1979 dalla DEFIS originariamente per il film di montaggio \"Buon compleanno, Topolino\" (1978), ma fu poi impiegato anche per la trasmissione televisiva del corto singolo. In tale occasione, Paperino fu doppiato in oversound mentre i dialoghi della molla rimasero in inglese. Nel settembre 1989 il corto fu incluso nella VHS \"Topolino &amp; soci\" con un nuovo doppiaggio ad opera della Royfilm con dialoghi di Andrea De Leonardis; anche in questo caso la molla non fu doppiata, e nemmeno la parte cantata di Paperino. Tale doppiaggio fu utilizzato in home video fino al 2010, quando la stessa societ\u00e0 ne ha eseguito un altro per la trasmissione nel programma \"Topolino che risate!\", diretto da Leslie La Penna; quest'ultimo doppiaggio, che ha sostituito in toto i precedenti, presenta i dialoghi della molla in italiano (gli altri sono perlopi\u00f9 uguali a quelli della versione precedente). La direzione musicale di quest'ultimo doppiaggio \u00e8 di Ermavilo e i testi delle canzoni (inclusa quella di Paperino, in questo caso doppiata) sono di Lorena Brancucci.\nEdizioni home video.\nDVD.\nUna volta restaurato, il cortometraggio fu distribuito in DVD nel secondo disco della raccolta \"Topolino star a colori\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. Fu incluso anche nella prima edizione DVD di \"Basil l'investigatopo\", uscita in America del Nord il 23 luglio 2002 e in Italia il 23 gennaio 2003. In Italia il corto \u00e8 incluso, senza i titoli di testa e di coda, anche nell'antologia VHS e DVD \"Il mio eroe Topolino\" (uscita il 23 marzo 2004), mentre in America del Nord nel DVD \"Funny Factory with Goofy\", uscito il 21 novembre 2006. \u00c8 stato successivamente inserito, con un nuovo restauro, nel secondo volume della collana dedicata al programma \"Topolino che risate!\", uscito in America del Nord il 26 ottobre 2010 e in Italia il 19 gennaio 2011.\nCensura.\nNegli anni novanta l'organizzazione cristiana fondamentalista American Family Association persuase la Walmart a interrompere la vendita della VHS \"Fun on the Job!\" che includeva \"L'orologio del campanile\", lamentando la presenza di un linguaggio volgare da parte di Paperino durante il suo litigio con la molla. Bench\u00e9 le risposte della molla (che fanno eco alle parole di Paperino) smentiscano tali accuse, le proteste furono sufficienti perch\u00e9 la Disney, restaurando il corto per la raccolta DVD \"Topolino star a colori\", sostituisse le due battute incriminate con clip audio provenienti dal corto \"Pattinaggio\" (1935). \"L'orologio del campanile\" ha conservato tali censure fino al nuovo restauro del 2010, che ha ripristinato i dialoghi originari (cos\u00ec come i titoli d'epoca)."}
{"id": "4209406", "revid": "125436422", "url": "https://it.wikipedia.org/wiki?curid=4209406", "title": "Stadium (Genova)", "text": "Lo Stadium, noto anche come Stadium di Piazza Verdi o Stadium Brignole, \u00e8 stato uno stadio di Genova, presso la stazione di Genova Brignole.\nStoria.\nEdificato nel 1913 per l\"'Esposizione Internazionale dell'Igiene, della Marina e delle Colonie\" dell'anno successivo. La struttura era in stile liberty e fu utilizzata per incontri ufficiali di calcio nella stagione 1914-15 dal a causa della squalifica per un mese dello Stadio comunale di Via del Piano, l'attuale \"Luigi Ferraris\". Prima vi furono disputati solo incontri amichevoli, tra cui uno tra gli studenti del liceo Andrea D'Oria e del liceo Cristoforo Colombo\nIl primo incontro disputatovisi fu - del 29 novembre 1914, terminato per 2-1 a favore dei liguri. All'incontro assistettero circa 5.000 persone, per un incasso totale di oltre 5.000 lire. Lo stadio fu utilizzato anche per il successivo incontro che vide i \"rossoblu\" contrapporsi al ."}
{"id": "4209407", "revid": "119140981", "url": "https://it.wikipedia.org/wiki?curid=4209407", "title": "Kees van der Zalm", "text": "Carriera.\nA livello di club, Kees van der Zalm ha giocato tra le file della squadra del VUC Den Haag.\nHa giocato anche 3 partite con la Nazionale olandese, l'esordio \u00e8 avvenuto il 12 giugno 1927, a Copenaghen, contro la Danimarca, quando \u00e8 subentrato a Harry D\u00e9nis. Con gli Oranje ha preso parte anche alle Olimpiadi di Amsterdam 1928."}
{"id": "4209409", "revid": "149485", "url": "https://it.wikipedia.org/wiki?curid=4209409", "title": "Yusuf Kabir e Usman Sani", "text": ""}
{"id": "4209411", "revid": "599013", "url": "https://it.wikipedia.org/wiki?curid=4209411", "title": "Henk Poppe", "text": "Professionista nel 1974 e nel 1975, vinse una tappa al Tour de France 1974.\nCarriera.\nDa junior fu campione nazionale nel 1969, mentre da dilettante fu quindicesimo ai campionati del mondo 1971 e campione nazionale militari 1972.\nPass\u00f2 professionista nel 1974 con la squadra olandese Frisol; proprio nel 1974 debutt\u00f2 al Tour de France vincendo la tappa di Plymouth, prima storica frazione della \"Grande Boucle\" nel Regno Unito. Nella stagione successiva partecip\u00f2 invece alla Vuelta a Espa\u00f1a ed al Giro d'Italia, ottenendo un terzo posto nella tappa di Fiorano Modenese.\nAbbandon\u00f2 l'attivit\u00e0 \"pro\" al termine della stagione 1975. Negli anni 2000 il figlio Jeroen ha anch'egli svolto l'attivit\u00e0 di ciclista, ma solo a livello dilettantistico."}
{"id": "4209412", "revid": "52769519", "url": "https://it.wikipedia.org/wiki?curid=4209412", "title": "Codice del commercio del 1865", "text": ""}
{"id": "4209413", "revid": "124670339", "url": "https://it.wikipedia.org/wiki?curid=4209413", "title": "Citt\u00e0 libera di Francoforte", "text": "Per quasi cinque secoli, la citt\u00e0 tedesca di Francoforte sul Meno fu a capo di due differenti stati:\nFrancoforte era la principale citt\u00e0 del Sacro Romano Impero, essendo sede delle elezioni imperiali sin dal Medioevo e citt\u00e0 predisposta per le incoronazioni imperiali dal 1562 (in precedenza gli imperatori venivano incoronati ad Aquisgrana) al 1792. Francoforte venne dichiarata Citt\u00e0 libera dell'Impero (\"Reichsstadt\") nel 1372, atto che la rese immediatamente soggetta all'imperatore, evitando che cadesse nelle mani di governanti regionali o aristocratici locali.\nPer questa sua importanza, Francoforte sopravvisse alla mediatizzazione del 1803. A seguito dello scioglimento del Sacro Romano Impero nel 1806, Francoforte pass\u00f2 sotto il dominio di Napoleone, che l'affid\u00f2 all'arcivescovo Karl Theodor von Dalberg che, a sua volta, la elev\u00f2 a principato. Nel 1810, a quello di Francoforte vennero uniti il principato di Aschaffenburg, la contea di Wetzlar, Fulda e Hanau a formare il granducato di Francoforte. Dopo la sconfitta di Napoleone ed il collasso della Confederazione del Reno, Francoforte torn\u00f2 al suo status pre-napoleonico con il Congresso di Vienna del 1815 e divenne una nuova citt\u00e0-stato sovrana come membro della Confederazione tedesca.\nAnche durante questo periodo, Francoforte continu\u00f2 ad essere una delle principali citt\u00e0 dell'area. L'organo principale di governo della Confederazione, la Dieta federale (in tedesco \"Bundestag\" o \"Bundesversammlung\", Assemblea Federale), aveva sede nel palazzo dei Thurn und Taxis, nel centro cittadino. Durante le rivoluzioni del 1848, il parlamento di Francoforte venne costituito nel tentativo (poi fallito) di unificare la Germania per vie democratiche. Fu in questa occasione che il re di Prussia, Federico Guglielmo IV, rifiut\u00f2 l'offerta della corona della \"piccola Germania\".\nNel 1866, il regno di Prussia entr\u00f2 in guerra contro l'impero austriaco per il governo dello Schleswig-Holstein, causando lo scoppio della guerra austro-prussiana, e Francoforte decise di rimanere fedele alla Confederazione Germanica. A seguito della vittoria prussiana, Francoforte venne annessa ai domini della Prussia nella da poco costituita Provincia d'Assia-Nassau.\nStoria.\nLo sviluppo della citt\u00e0.\nLa fortuna della citt\u00e0 di Francoforte ebbe inizi\u00f2 con la Bolla d'Oro del 1356 che la confermava luogo fisso per l'incoronazione dei re dei Romani (poi titolo sussidiario imperiale). Dal 1562, la citt\u00e0 venne designata definitivamente quale luogo di elezione degli imperatori e qui venne eletto l'ultimo di questi, nel 1792, Francesco II d'Asburgo.\nDal XIV secolo, dunque, il nucleo della citt\u00e0-stato \u00e8 andato costituendosi attorno al \"Ro\u00dfmarkt\", non lontano dal fiume Meno, dove la popolazione ricca della citt\u00e0 (costituita inizialmente da mercanti divenuti poi patrizi) inizi\u00f2 a costruire case spaziose progettate da architetti di rilievo come Salins de Montfort e Friedrich Rumpf. Come una vera e propria repubblica, nel corso dei secoli la citt\u00e0 si dot\u00f2 di tutte le strutture di pubblica fruibilit\u00e0 disponibili, come la biblioteca statale, che venne realizzata nel 1825 dall'architetto municipale Johann Friedrich Christian Hess, attirando ben presto l'interesse di molti artisti come Bertel Thorvaldsen, Philipp Veit, Eduard von Steinle e Moritz von Schwind.\nLe guerre napoleoniche ed il Congresso di Vienna.\nDopo la mediatizzazione di molte citt\u00e0 del Sacro Romano Impero nel 1803, Francoforte mantenne la propria indipendenza come prestigiosa sede storica e citt\u00e0 libera, ma solo sino al 1806. In quell'anno, infatti, il 12 luglio, la citt\u00e0 venne ceduta da Napoleone all'ultimo arcivescovo di Magonza, Karl Theodor von Dalberg, gi\u00e0 principe di Aschaffenburg ed ora granduca di Francoforte. Questi era stato posto al ruolo di primate della Confederazione del Reno e con il dominio sulla citt\u00e0 aveva assicurato un valido stato-cuscinetto tra Germania e Francia, cedendolo nel 1810 al figliastro del Bonaparte, Eug\u00e8ne de Beauharnais.\nDurante il periodo del proprio governo Dalberg riusc\u00ec ad introdurre una serie di riforme all'ormai obsoleta costituzione medievale della citt\u00e0. Venne innanzitutto abolito il \"Ratsverfassung\", che dal 1614 assicurava la supremazia nel governo della citt\u00e0 ad un'oligarchia di patrizi locali, giungendo poi a riformulare anche il codice legislativo sul modello di quello francese. L'uguaglianza venne estesa anche al diritto di voto, che divenne a suffragio universale maschile, per la determinazione dei 28 rappresentanti cittadini al parlamento dello stato. Il 28 dicembre 1811 venne introdotta una norma con la quale venne imposto agli ebrei della citt\u00e0 di pagare una forte tassa per ottenere i pieni diritti civili, abolendo nel contempo anche la schiavit\u00f9 negli otto villaggi rurali che circondavano Francoforte. Nel 1804 erano state inoltre iniziate le nuove fortificazioni della citt\u00e0.\nDopo la battaglia di Lipsia del 18 ottobre 1813, la cittadinanza urbana si rivolt\u00f2 contro le forze francesi, percepite ormai come occupanti, al punto da riuscire a scacciare le truppe napoleoniche che si ritirarono il 1\u00ba novembre di quell'anno, ponendo in esilio il granduca. Il 6 novembre, gli alleati della coalizione antinapoleonica entrarono a Francoforte. Con il ripristino dello \"status quo\" precedente al periodo napoleonico, nel dicembre del 1813 l'amministrazione del governo statale venne affidata al barone vom Stein. Malgrado questo, molte altre potenze straniere confinanti, come l'impero austriaco, il regno di Baviera ed il ducato di Nassau, chiedevano di integrare la citt\u00e0 nei loro territori, ponendo fine alla tradizionale indipendenza della citt\u00e0-stato tedesca. Fu solo dopo molti e difficili negoziati diplomatici che il Congresso di Vienna, il 9 giugno 1815, decise di far fede all'articolo essenziale della costituzione di Francoforte: \"la ville de Francfort, avec son territoire, tel qu'il se trouvait en 1803, est d\u00e9clar\u00e9e libre et fera partie de la Ligue Germanique\". Dal momento che non vi era pi\u00f9 alcun imperatore del Sacro Romano Impero, la citt\u00e0 ottenne dunque la qualifica di Libera Citt\u00e0 e divenne completamente indipendente da influssi esterni, cos\u00ec come da altri stati tedeschi. Il 9 luglio 1815 la citt\u00e0 riottenne tutti i diritti all'autogoverno.\nUn importante centro di commercio e trasporto.\nFrancoforte divenne nota nel corso dei secoli come sede di una grande corporazione di mercanti, al pari di molte citt\u00e0 olandesi e baltiche che nel medesimo periodo prosperavano con forme di autogoverno municipale. Francoforte si distinse ben presto come uno dei pi\u00f9 importanti centri bancari della Germania, grazie soprattutto alla sede della banca Rothschild presente in citt\u00e0, dalla quale poi si svilupparono filiali di grande importanza in tutta Europa.\nLa citt\u00e0 prosper\u00f2 indisturbata sino alla ricostituzione dello stato a seguito del Congresso di Vienna. Nell'Ottocento, infatti, numerosi tentativi vennero fatti da parte del governo prussiano per minare la prosperit\u00e0 economica di Francoforte, sino alla costituzione nel 1834 dello \"Zollverein\" a cui la Citt\u00e0 Libera decise di non aderire, trovandosi ben presto esclusa dalla maggioranza dei commerci dell'area tedesca, limitandosi al commercio locale con Offenbach, H\u00f6chst e Bockenheim. Nel 1836, dato l'impoverimento imminente, la citt\u00e0 di Francoforte dovette aderire allo \"Zollverein\". Malgrado queste costrizioni, gi\u00e0 dal 1832 il Regno Unito aveva siglato con la citt\u00e0 un contratto di libero commercio.\nLa citt\u00e0 era nota anche come centro nevralgico per le comunicazioni e fu tra le prime in Germania a dotarsi di una moderna ferroviaria, poich\u00e9 i banchieri locali supportarono largamente questa iniziativa per permettere un pi\u00f9 veloce scambio delle merci.\nNero-rosso-oro.\nFrancoforte durante l'Ottocento fu uno dei centri principali del movimento rivoluzionario \"Vorm\u00e4rz\". Il giornalista Ludwig B\u00f6rne fu una delle figure pi\u00f9 illustri in questa fase della storia di Francoforte, divenendo poi una delle figure prominenti della \"Giovane Germania\". Dopo la ricostituzione dello stato a seguito del Congresso di Vienna, la repubblica locale era divenuta pi\u00f9 stringente nei confronti degli spiriti rivoluzionari, ancora di pi\u00f9 dopo la rivoluzione del luglio del 1830 che, pur non investendo direttamente la citt\u00e0, port\u00f2 studenti e ufficiali dell'esercito a concentrarsi in citt\u00e0 ed a dare vita al \"Frankfurter Wachensturm\", un movimento che inizi\u00f2 ad attaccare essenzialmente le stazioni di polizia. Il movimento venne brutalmente spazzato via dall'esercito locale con l'aiuto di rinforzi austriaci e prussiani, il che ebbe un effetto negativo nei confronti della borghesia locale, dal momento che in citt\u00e0 stazionarono 2.500 soldati stranieri.\nNegli anni '40 dell'Ottocento, Francoforte si distinse ancora una volta per essere un centro di nuove idee: lo scultore Ludwig Schwanthaler diede espressione al nazionalismo tedesco locale creando un famoso monumento alla memoria di Goethe, la cui scopertura nel 1844 divenne un evento per tutte le organizzazioni patriottiche della citt\u00e0.\nNei primi giorni del marzo del 1848, lo spirito rivoluzionario pass\u00f2 dalla Francia alla Germania e, come in molti altri luoghi dell'area, Francoforte pretese i diritti fondamentali propugnati dai rivoluzionari: libert\u00e0 d'assemblea, ugugaglianza per tutti i cittadini, amnistia per i detenuti politici, diritto per tutti i cittadini di portare le armi. Il 3 marzo 1848, il Senato della citt\u00e0 decise di concedere tutti questi diritti alla popolazione, ma non si pronunci\u00f2 favorevolmente all'emancipazione degli ebrei. Venne stabilito inoltre che tutti i cittadini potessero essere eletti membri dell'assemblea costituente per la citt\u00e0, assemblea chiamata a redigere la nuova costituzione in sostituzione della vecchia, presente ma di rado applicata.\nIl 9 marzo 1848 sul tetto del Palazzo Thurn und Taxis, nel centro cittadino, venne issata una bandiera nera-rossa-oro che diverr\u00e0 poi l'emblema nazionale della Germania intera. Il 31 marzo di quell'anno, il cosiddetto \"pre-parlamento\" tenne un incontro nella \"Paulskirche\", che in quell'anno era stata convertita da luogo di culto a sede del parlamento. I muri e le finestre della chiesa vennero decorati con bandiere nazionali, il pulpito ricoperto con un grande telo e l'organo mascherato da un grande arazzo di Philipp Veit rappresentante la Germania nell'atto di tenere una bandiera nazionale ed una spada, il tutto accompagnato da corone d'alloro e versi patriottici. Venne posta una cattedra per il presidente in luogo dell'altare maggiore.\nNel maggio del 1849, un'insurrezione per imporre la costituzione venne sedata con la forza delle armi e l'aiuto delle truppe prussiane. Sul campo morirono 30 ribelli e 12 soldati. Il 30 maggio 1849 il Parlamento della \"Paulskirche\" venne sciolto e venne proclamata una nuova rinascita della citt\u00e0-stato.\nLa fine della Citt\u00e0 Libera.\nDopo l'abbattimento dell'Assemblea Nazionale ed il ristabilimento del \"Bundestag\" nel 1850, l'opposizione democratica continu\u00f2 comunque ad avanzare le proprie richieste che, pur continuando a non venire ascoltate in toto, portarono ad ogni modo ad una riforma graduale dell'antica costituzione. Nel 1853 venne varata una riforma elettorale che port\u00f2 al voto anche i contadini. Escludendo i senatori dal ricoprire ruoli nei tribunali, la riforma giudiziaria ed amministrativa del 1856 prepar\u00f2 la citt\u00e0 alla separazione dei poteri.\nL'ambasciatore prussiano Otto von Bismarck rappresent\u00f2 gli interessi della Prussia al Bundestag tedesco a Francoforte dal 1851 al 1859. Il liberalismo della classe borghese di Francoforte e la libert\u00e0 di stampa erano le problematiche essenziali alle quali Bismarck si opponeva. Il 14 aprile 1853 egli scrisse al ministro von Manteuffel: \"Per quanto riguarda lo spirito democratico presente in citt\u00e0 e nelle regioni confinanti... sono convinto sar\u00e0 possibile sopprimerlo unicamente con una dittatura di stampo militare, non tenendo in considerazione le norme giudiziarie volte a preservare lo status delle cose attuali\".\nPer sedare le posizioni che stavano ormai scaldandosi, l'Austria istitu\u00ec il \"Frankfurter F\u00fcrstentag\", una riunione di tutti i principi ed i capi di stato della Germania che si tenne nell'agosto del 1863 proprio a Francoforte e che doveva avere l'intento di portare alla risoluzione dell'opposizione generale alla Prussia senza passare per un'ulteriore guerra. Purtroppo questo vertice fall\u00ec, in quanto gran parte della popolazione simpatizzava per l'Austria, vedendo nella Prussia un nemico per tutti.\nDopo anni di conflitti, ci\u00f2 che rimaneva del sistema medievale delle corporazioni scomparve definitivamente nel 1864. La libert\u00e0 economica riusc\u00ec a prevalere e vennero abolite anche le ultime restrizioni circa i diritti degli ebrei.\nDurante la guerra austro-prussiana del 1866, Francoforte si schier\u00f2 apertamente dalla parte austriaca e persino la stampa cittadina si dimostrava spiccatamente anti-prussiana, in particolare il \"Frankfurt Ober-Postamts-Zeitung\", fondato nel 1617, ed il \"Journal de Francfort\", oltre all\"'Handelszeitung\", fondati nel 1856. Nel giornale satirico \"Frankfurt Lantern\", pubblicato per la prima volta nel 1860, l'editore Friedrich Stoltze critic\u00f2 la politica di Bismarck con caricature e barzellette.\nMalgrado questo, molti abitanti di Francoforte credevano nella \"missione prussiana\" di formare l'unit\u00e0 nazionale della Germania. La voce di questo movimento era il liberale \"Frankfurter Journal\", che era finanziato segretamente dai prussiani. Il console generale prussiano a Francoforte era il rispettatissimo banchiere Moritz von Bethmann, che poi diede le proprie dimissioni in contrasto con la politica di Bismarck.\nQuando la guerra inevitabilmente scoppi\u00f2 nell'estate del 1866, la citt\u00e0 rimase fedele alla Confederazione tedesca, secondo il proprio motto \"fede nella legge federale\". Il 14 giugno 1866 la citt\u00e0 vot\u00f2 contro le azioni della Prussia, dichiarando contemporaneamente che la citt\u00e0 non avrebbe preso parte alla guerra civile. La Prussia vide sempre questa lealt\u00e0 come un'aperta dichiarazione di ostilit\u00e0.\nIl 16 luglio 1866 l'indifesa citt\u00e0 di Francoforte venne occupata dalle truppe prussiane al comando del generale Edward Vogel von Falckenstein, che subito impose pesanti restrizioni alla citt\u00e0. Il giorno successivo, il 17 luglio, il governo prussiano impose alla citt\u00e0 il pagamento di 5,8 milioni di fiorini come danni di guerra.\nEdwin von Manteuffel, che venne nominato successore di Falckenstein il 20 luglio, lev\u00f2 una seconda richiesta per un contributo di 25 milioni di fiorini. Questo contributo doveva essere pagato dai 35.000 cittadini della citt\u00e0, dei quali soltanto circa 8.000 erano abilitati al pagamento delle tasse, in quanto molti altri membri delle classi agiate trovarono un accomodamento differente. I cittadini inoltre dovevano provvedere cavalli e armi, vino e sigari al comando dell'armata prussiana. Tutti i giornali opposti alla politica prussiana vennero chiusi. Molti cittadini di Francoforte fuggirono all'estero, come lo stesso Friedrich Stoltze, che fugg\u00ec a Stoccarda e lo scienziato naturalista Eduard R\u00fcppell, che pass\u00f2 in Svizzera.\nL'inclusione nella Prussia.\nNonostante la \"Realpolitik\" e la certezza che ormai la piccola repubblica di Francoforte si presentava come un anacronismo nell'Ottocento, la perdita della libert\u00e0 e della rilevanza politica come citt\u00e0 federale port\u00f2 Francoforte stessa in una profonda depressione.\nAll'umiliazione si aggiungeva il timore della rovina economica, a causa delle continue richieste di contributi da parte della Prussia, come nel caso dei contributi di guerra che molti commercianti chiedevano fossero restituiti, trovando l'appoggio del governatore civile Patow e del parlamento prussiano, ma incontrando l'opposizione del ministro delle finanze. Sul fatto intervenne ancora una volta Bismarck, che impose definitivamente il pagamento, introducendo per\u00f2 il concetto di separazione tra beni statali e beni comunali.\nNel marzo del 1869, quindi, il regno di Prussia avvi\u00f2 le trattative, assumendo per s\u00e9 terreni e immobili statali, ferrovie, esercito, poste e telegrafi, l'archivio di stato e la gestione delle strade e dei ponti. La citt\u00e0 di Francoforte mantenne le finanze interne, che ammontavano a introiti di 200.000 fiorini annui, dovendo per\u00f2 pagare nel 1872 altri 2 milioni di fiorini al re prussiano come prezzo per questa libert\u00e0.\nUn ulteriore gesto conciliante da parte del re di Prussia fu il suo sostegno alla ricostruzione della cattedrale imperiale bruciata il 15 agosto 1867, il che consent\u00ec di ritrovare spazio anche per le maestranze locali con nuovo lavoro disponibile. La cattedrale venne ricostruita e consacrata alla presenza delle pi\u00f9 alte autorit\u00e0 della citt\u00e0, tra cui il sindaco Mayer Carl von Rothschild, e pass\u00f2 sotto il diretto patronato del re Guglielmo di Prussia.\nNel 1871 venne siglato il trattato di Francoforte, un'importantissima pietra miliare per la riconciliazione tra la citt\u00e0 e la Prussia.\nTerritorio.\nLa Citt\u00e0 Libera di Francoforte era una citt\u00e0-stato che si estendeva su entrambe le rive del fiume Meno e gli ultimi mutamenti al suo centro storico vennero apportati nel XV secolo. Lo stato della citt\u00e0 di Francoforte confinava con il granducato d'Assia a sud (provincia di Starkenburg) ed a nord (provincia dell'Alta Assia), con l'Elettorato d'Assia (distretto di Hanau) a nord e ad est, con il langraviato d'Assia-Homburg a nord-ovest e con il ducato di Nassau ad ovest.\nIl territorio statale comprendeva l'attuale citt\u00e0 di Francoforte sul Meno ed il suo distretto cittadino, consistente in otto villaggi che costituivano il distretto rurale ed un distretto della foresta.\nIl distretto urbano.\nIl distretto urbano consisteva essenzialmente nella \"Altstadt\", ossia la \"citt\u00e0 vecchia\", risalente all'epoca degli Staufer, e la \"Neustadt\", o \"citt\u00e0 nuova\", fondata nel XIV secolo. Entrambe le parti della citt\u00e0 si trovavano entro le mura della citt\u00e0 costruite all'inizio del XIX secolo.\nPi\u00f9 di 40.000 abitanti risiedevano in un'area di circa 2 chilometri quadrati. Questo numero venne portato a 70.000 al censimento del 1866. 5000 persone, in gran parte artigiani e borghesi, vivevano nel distretto urbano di Sachsenhausen sulla riva sinistra del Meno.\nL'area che si estendeva per 3-4 chilometri nel raggio esterno alle mura cittadine era utilizzata per l'agricoltura, mentre proprio attorno alle mura della citt\u00e0 si trovavano giardini e vigneti. La periferia della citt\u00e0, corrispondente all'attuale \"Alleenring\", era coltivata con il vecchio metodo tedesco del \"Flurzwang\", che traeva le proprie origini dalla rotazione delle colture medievale. Una parte della terra era coltivata con colture primaverili, mentre l'altra con colture invernali, in modo da poter disporre sempre di cibo per la citt\u00e0. Tra queste due parti vi erano delle piccole aree boschive, tra cui il \"Knoblauchsfeld\" (campo d'aglio) nel distretto di Nordend, che fungeva anche da riserva idrica cittadina, implementata con un grande lavoro ingegneristico tra il 1827 ed il 1834, che si distinse come l'ultima delle grande opere pubbliche della citt\u00e0 durante il periodo della sua auto-amministrazione.\nIl distretto della foresta.\nIl distretto della foresta di Francoforte corrispondeva a 22.123 morgen (4480 ettari). La foresta cittadina, appartenente a Francoforte sin dal 1372, era la parte pi\u00f9 importante dei distretti esterni alla citt\u00e0. Situata sulle rive del fiume Meno, si estendeva per circa 40 chilometri quadrati. La Riederwald, collocata a sud di Bornheim, cos\u00ec come l'exclave di Hohemark in Taunus, che era appartenuta a Niedererlenbach, Bonames, Niederursel e Dortelweil, apparteneva sempre al distretto della foresta di Francoforte. Quando l'uso della foresta per il pascolo dei maiali diminu\u00ec di importanza, la coltivazione delle piante da legno divenne uno dei principali fattori economici della citt\u00e0 in crescita. Sempre nella foresta si svolgeva anche una delle pi\u00f9 importanti sagre paesane della citt\u00e0.\nEsercito.\nL'esercito della Citt\u00e0 Libera di Francoforte consisteva di 579 uomini posti al comando di un tenente colonnello, oltre ad un numero variabile di mercenari provenienti dalla Germania meridionale. Quando la citt\u00e0 venne occupata il 16 luglio 1866, l'esercito era tutto asserragliato nelle locali caserme e dopo l'occupazione della citt\u00e0 l'esercito ottenne i pieni onori militari da parte dei prussiani. Dieci giorni dopo, il 26 luglio 1866, il battaglione venne dissolto ed i soldati vennero dismessi dai loro incarichi, ricevendo una pensione corrispettiva. Molti di questi entrarono nella Legione straniera francese.\nNel periodo della sua massima espansione, l'esercito cittadino contava il seguente ordine:\nMonetazione e unit\u00e0 di misura.\nMonetazione.\nLa moneta di Francoforte era il Gulden, che nel 1837, con il trattato di Monaco per le monetazioni tedesche, venne fissato al cambio di 24 Gulden per marco. Un Gulden conteneva 9,545 once di puro argento. Le monete erano coniate dalla zecca di Francoforte e rappresentavano su un lato l'aquila di Francoforte, mentre sul retro riportavano la scritta \"1 Gulden\" e l'anno di coniazione, il tutto circondato da una corona d'alloro.\nIl Gulden era suddiviso in 60 Kreuzer, suddivisi in monete da 24, 20 e 12 Kreuzers. Il Batzen corrispondeva a 4 Kreutzer.\nA partire dal 1857, vennero coniati anche dei Vereinsthaler con un valore di 14 talleri per marco d'argento. Due talleri equivalevano a \u00bd Gulden. Sul retro queste monete riportavano la scritta \"Francofurtia\" con una figura femminile allegorica disegnata dallo scultore August von Nordheim, il cui modello fu l'attrice Fanny Janauschek. Sul retro della moneta si trovava la scritta circolare \"Ein Vereinstaler - XXX ein Pfund fein\".\nUnit\u00e0 di misura.\nQuelle che seguono erano le misure comuni nella Citt\u00e0 Libera di Francoforte:\nPopolazione.\nLa Citt\u00e0 Libera di Francoforte e le sue aree suburbane ebbero la seguente popolazione nel corso degli anni:"}
{"id": "4209417", "revid": "224230", "url": "https://it.wikipedia.org/wiki?curid=4209417", "title": "Leo Jogiches", "text": "Biografia.\nNacque a Vilnius, contemporaneo di Feliks \u0116dmundovi\u010d Dzer\u017einskij. Ben poco si sa dei suoi anni giovanili, a causa della sua abitudine alla segretezza acquisita negli anni di attivit\u00e0 cospirativa. Si un\u00ec a un circolo di operai socialdemocratici prima di essere costretto all'esilio. Nel 1893 collabor\u00f2 alla fondazione della Socialdemocrazia del Regno di Polonia (SDKP, poi SDKPiL) insieme a Rosa Luxemburg. Jogiches e Luxemburg si innamorarono l'uno dell'altra e il loro amore dur\u00f2 tutta la loro vita, attraversando molteplici difficolt\u00e0, anche se non furono mai una vera e propria coppia. Non \u00e8 facile distinguere l'opera dei due: in linea di massima, Jogiches era l'organizzatore, Luxemburg la teorica.\nPartecip\u00f2 alla rivoluzione russa del 1905, fu arrestato a Varsavia nel 1906 e condannato a 8 anni di lavori forzati. Riusc\u00ec ad evadere e trov\u00f2 riparo in Germania, continuando a dirigere dall'estero il partito socialdemocratico polacco. Nel 1914 fu tra coloro che si opposero al deflagrare della prima guerra mondiale: svolse propaganda antimilitarista e per questo motivo fu costretto a passare in clandestinit\u00e0.\nJogiches fu un membro fondatore della Lega di Spartaco, un'organizzazione della sinistra rivoluzionaria del Partito Socialdemocratico di Germania: essa fu costituita all'inizio della prima guerra mondiale da Karl Liebknecht, Rosa Luxemburg, Franz Mehring e altri. Il 1\u00ba gennaio 1919 la Lega si trasform\u00f2 nel Partito Comunista di Germania (KPD).\nLa Lega di Spartaco fu alla testa della rivolta spartachista del gennaio 1919, che fall\u00ec dopo che Luxemburg e Liebknecht furono assassinati dalle truppe governative. Jogiches fu ucciso a Berlino mentre cercava di indagare sull'omicidio di Luxemburg e Liebknecht."}
{"id": "4209421", "revid": "473173", "url": "https://it.wikipedia.org/wiki?curid=4209421", "title": "Il pelo nell'uovo", "text": ""}
{"id": "4209424", "revid": "473173", "url": "https://it.wikipedia.org/wiki?curid=4209424", "title": "Dormi", "text": ""}
{"id": "4209426", "revid": "124145114", "url": "https://it.wikipedia.org/wiki?curid=4209426", "title": "Maria Santissima dell'Udienza", "text": "Maria Santissima dell'Udienza \u00e8 una scultura in marmo realizzata dallo scultore rinascimentale Antonello Gagini, agli inizi del 1500. Attualmente \u00e8 custodita all'interno dell'abside della navata centrale del Santuario di Maria Santissima dell'Udienza a Sambuca di Sicilia.\nLa notte della terza domenica di maggio la statua viene portata in processione per le principali vie del centro storico, sorretta a spalla dai componenti della Confraternita, i quali, fino ad alcuni anni fa, erano vestiti con particolari abiti ricamati in seta e oro.\nStoria.\nLa scultura raffigurante la Madonna con il Bambino Ges\u00f9 risale ai primi anni del sedicesimo secolo. Appartenne a famiglie mazaresi che la portarono a Sambuca di Sicilia nei terreni su cui sorgeva la torre Cellaro. Lasciata nascosta per tanti anni all'interno di un'intercapedine di un forno delle cucine della torre, fu ritrovata da un contadino sambucese nel 1575. In quel periodo a Sambuca imperversava la peste. I contadini sambucesi pertanto decisero di rubare la statua e farla passare attraverso il quartiere dell'Infermeria, area del paese dedicata alle cure dei lebbrosi, nella speranza che la Madonna facesse un miracolo. Cos\u00ec fu, i lebbrosi guarirono e da quel momento la statua prese il nome di Madonna dell'Udienza, in quanto aveva dato ascolto alle preghiere degli ammalati.\nSi decise che ogni anno si doveva portare in processione il simulacro per le vie del paese, e ogni dieci anni la Madonna doveva passare per il quartiere Infermeria. Ancora oggi vige questa tradizione.\nFesta di Maria Santissima dell'Udienza.\nDal 1575, anno in cui la statua entr\u00f2 nel centro abitato di Sambuca, si celebra annualmente la festa di Maria Santissima dell'Udienza, comunemente denominata festa della Madonna. \nSi tratta di una festa molto caratteristica. Durante la festa ha luogo la secolare e commovente processione del simulacro della Madonna dell'Udienza, che passa per le principali vie del centro storico portato a spalla dai componenti della Confraternita di Maria Santissima dell'Udienza, abbigliati con particolari abiti ricamati in seta e oro. Prima della processione, nel pomeriggio, ha luogo dentro la chiesa la discesa della Madonna (popolarmente chiamata \"la scinnuta\") dalla nicchia in cui giace verso il simulacro (in siciliano \"la vara\") che la accoglier\u00e0 per tutta la processione.\nLa discesa \u00e8 accompagnata da preghiere e canti religiosi e popolari.\nL'uscita della statua di Maria Santissima dell'Udienza, chiamata comunemente \"nisciuta di la Madonna,\" \u00e8 un momento di grande commozione popolare. La processione, accompagnata dalla banda musicale di Sambuca e da cittadini sambucesi, delle localit\u00e0 vicine e turisti, si protrae fino all'alba del luned\u00ec e culmina trionfalmente con fuochi d'artificio. Durante la notte il simulacro si ferma sotto le undici corone dei diversi quartieri sambucesi. Queste soste sono un momento utile affinch\u00e9 i fratelli possano rifocillarsi dopo la grande fatica della processione e affinch\u00e9 si possano ammirare i fuochi d'artificio.\nDurante l'intera settimana, la festa \u00e8 arricchita da numerosi tipi di festeggiamenti, quali Palio dei Quartieri, sfilate, concerti di bande musicali e luminarie notturne.\nIl Palio dell'Udienza fino all'anno 2005 fu svolto con le famose corse dei cavalli, uno tra i pi\u00f9 antichi pali d'Italia. Testimoniate con foto del 18 maggio 1913.\nEvento collaterale \u00e8 la sagra della Minna di virgini (Seno di vergine), con degustazioni del famoso dolce tipico dell'antica pasticceria della citt\u00e0 dell'emiro Zabut."}
{"id": "4209432", "revid": "74801", "url": "https://it.wikipedia.org/wiki?curid=4209432", "title": "William Tans'ur", "text": "Biografia.\nNato nel 1706, William Tans'ur si spos\u00f2 nel 1730 con Elizabeth Butler e si stabil\u00ec a Ewell, vicino Epsom. Insegn\u00f2 salmodia in vari luoghi nel sud-est dell'Inghilterra prima di trasferirsi a St Neots, nel Cambridgeshire, dove lavor\u00f2 come libraio e insegnante di musica e dove trascorse il resto della vita.\nOpere.\nLa sua produzione comprende circa un centinaio di inni e un Te Deum. Il suo \"A New Musical Grammar\" del 1746 era ancora popolare nel corso del XIX secolo. Fra le sue composizioni si citano:"}
{"id": "4209440", "revid": "106990", "url": "https://it.wikipedia.org/wiki?curid=4209440", "title": "William Tansur", "text": ""}
{"id": "4209441", "revid": "106990", "url": "https://it.wikipedia.org/wiki?curid=4209441", "title": "Tansur", "text": ""}
{"id": "4209442", "revid": "696494", "url": "https://it.wikipedia.org/wiki?curid=4209442", "title": "The Soul Sessions Volume 2", "text": ""}
{"id": "4209448", "revid": "28057", "url": "https://it.wikipedia.org/wiki?curid=4209448", "title": "Mitakuye Oyasin", "text": "Mitakuye Oyasin (\"tutto \u00e8 connesso\") \u00e8 una preghiera tradizionale dei Lakota Sioux, spesso utilizzata come ritornello in molte preghiere e molti canti Lakota. Essa riflette la convinzione intrinseca della maggior parte delle tradizioni e credenze dei nativi americani, ove \"tutto \u00e8 connesso\".\nContesto.\nTutte le trib\u00f9 dei nativi americani Lakota, Dakota e Nakota, venerano la preghiera e questa in particolare viene utilizzata in tutte le cerimonie e attivit\u00e0 spirituali svolte a Yankton nel Dakota del Sud, come il Peyotismo ad esempio; inoltre viene impiegata come preghiera conclusiva alla fine di altre preghiere, dopo di che il cibo sacro o la sacra pipa vengono passate e condivise tra i membri della cerimonia.\nNel 1940 uno studioso statunitense, Joseph Epes Brown, ha scritto uno studio sulla preghiera Mitakuye Oyasin e la sua rilevanza nella ideologia Sioux di \"Connessione di fondo\" e \"unit\u00e0\".\nLe parole introduttive, che danno il nome alla preghiera, sono diventate una \"frase fatta\" utilizzata per salutarsi, specie in ci\u00f2 che concerne i diritti degli animali, delle donne e in tutto quello che si pu\u00f2 definire \"attivismo\" per la salvaguardia dei diritti umani.\nTraduzioni.\nLa frase \"Aho Mitakuye Oyasin\" si pu\u00f2 tradurre letteralmente come \"tutte le mie relazioni (o parenti)\", \"siamo tutti connessi\", \"tutto \u00e8 connesso\" o anche \"tutto \u00e8 in relazione\". Si tratta di una preghiera di unit\u00e0 e armonia con tutte le forme di vita: le altre persone, gli animali, gli uccelli, gli insetti, gli alberi e le piante, e perfino le rocce, i fiumi, le montagne e le valli."}
{"id": "4209455", "revid": "767487", "url": "https://it.wikipedia.org/wiki?curid=4209455", "title": "Flow (videogioco)", "text": "Flow (stilizzato come flOw) \u00e8 un videogioco indie creato da Jenova Chen e Nicholas Clark, originariamente distribuito come gioco Flash nel 2006 e rielaborato nel 2007 per PlayStation 3. La SuperVillain Studios ha distribuito una versione del gioco nel 2008 per la PlayStation Portable.\nIn \"Flow\" il giocatore utilizza un microorganismo con lo scopo di farlo fluttuare in un ambiente a livelli che ricorda molto un brodo primordiale in due dimensioni con lo scopo di farlo evolvere grazie al consumo di altri microorganismi. Si possono controllare fino a sei microorganismi con forme e caratteristiche differenti.\nLa versione in Flash del gioco ha avuto oltre scaricamenti nelle prime due settimane di uscita, ed \u00e8 stato giocato oltre 3,5 milioni di volte entro il 2008. Per quanto riguarda la console PlayStation 3, \"Flow\" \u00e8 stato il gioco pi\u00f9 scaricato sul PlayStation Network nel 2007, ed ha vinto il premio Miglior gioco scaricabile ai 2008 Game Developers Choice Awards.\nLo stile del gioco \u00e8 stato ripreso anche nel pi\u00f9 noto titolo per PC \"Spore\".\nMolti giocatori e critici, osservando la sua semplicit\u00e0 del gameplay, lo consideravano, pi\u00f9 che un gioco, un vero pezzo d'arte."}
{"id": "4209456", "revid": "73843", "url": "https://it.wikipedia.org/wiki?curid=4209456", "title": "Zeta Phoenicis", "text": "Zeta Phoenicis (\u03b6 Phe / \u03b6 Phoenicis) \u00e8 un sistema stellare nella costellazione della Fenice. La sua magnitudine apparente \u00e8 3,91 e dista circa 298 anni luce dal sistema solare..\nOsservazione.\nSi tratta di una stella situata nell'emisfero celeste australe. La sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale, comunque pi\u00f9 a sud del parallelo 35\u00b0N. La sua magnitudine pari a 3,91 le consente di essere scorta anche dai piccoli centri urbani, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione nel cielo serale ricade nei mesi compresi fra agosto e dicembre; nell'emisfero sud \u00e8 visibile anche per buona parte dell'inverno, grazie alla declinazione australe della stella, mentre nell'emisfero nord pu\u00f2 essere osservata in particolare durante i mesi autunnali boreali.\nCaratteristiche fisiche.\nZeta Phoenicis \u00e8 un sistema stellare triplo; la coppia principale, Zeta Phoenicis A e Zeta Phoenicis B, costituiscono una binaria a eclisse di tipo Algol. Le due componenti sono entrambe stelle bianco-azzurre di sequenza principale, di classe spettrale rispettivamente B6V e B9V, con masse di 3,93 e 2,85 volte quella del Sole e raggi 2,85 e 1,85 volte superiori al raggio solare. Divise mediamente da appena 0,05 UA, si eclissano a vicenda in poco pi\u00f9 di 5 ore e il minimo primario avviene quando la secondaria eclissa la stella pi\u00f9 calda e grande, provocando una diminuzione del 60% della sua luminosit\u00e0, mentre il minimo secondario provoca una diminuzione di 0,18 magnitudini. Il periodo orbitale delle due componenti \u00e8 pari a 1,67 giorni, ed \u00e8 comunque superiore al periodo di rotazione delle stelle, per cui non esiste una rotazione sincrona e, non essendo binarie a contatto, non c'\u00e8 trasferimento di massa fra le due stelle.\nLa terza componente del sistema si trova a 6,7 secondi d'arco di distanza; Zeta Phoenicis C \u00e8 una stella di classe F7V di settima magnitudine, distanziata di circa 600 UA dalla coppia principale e con un periodo orbitale superiore ai 5000 anni."}
{"id": "4209460", "revid": "149485", "url": "https://it.wikipedia.org/wiki?curid=4209460", "title": "Ivan B\u00e1tory", "text": "Biografia.\nIn Coppa del Mondo debutt\u00f2 l'11 dicembre 1993 a Santa Caterina Valfurva (89\u00b0) e ottenne il primo podio il 27 novembre 1999 a Kiruna (3\u00b0).\nIn carriera prese parte a cinque edizioni dei Giochi olimpici invernali, (43\u00b0 nella , 34\u00b0 nell'inseguimento), (60\u00b0 nella , 26\u00b0 nella , 19\u00b0 nella , 33\u00b0 nell'inseguimento, 11\u00b0 nella staffetta), (21\u00b0 nella , 25\u00b0 nella , 25\u00b0 nell'inseguimento), (26\u00b0 nella, 47\u00b0 nella, 24\u00b0 nell'inseguimento, 8\u00b0 nella sprint a squadre) e (40\u00b0 nella, non conclude la, 14\u00b0 nella sprint a squadre, 12\u00b0 nella staffetta), e a otto dei Campionati mondiali (6\u00b0 nella a Val di Fiemme 2003 il miglior risultato)."}
{"id": "4209461", "revid": "287204", "url": "https://it.wikipedia.org/wiki?curid=4209461", "title": "Ivan Batory", "text": ""}
{"id": "4209462", "revid": "111984010", "url": "https://it.wikipedia.org/wiki?curid=4209462", "title": "Trasmettitore di localizzazione d'emergenza", "text": "Un trasmettitore di localizzazione d'emergenza (anche noto come ELT, PLB, EPIRB o Beacon) \u00e8 un dispositivo il cui scopo \u00e8 quello di segnalare istantaneamente ed in qualsiasi parte del pianeta, la posizione di navi, aerei e persone in situazioni di grave emergenza. \u00c8 essenzialmente costituito da un radiofaro che si interfaccia con il sistema satellitare COSPAS-SARSAT per le operazioni di ricerca e soccorso. Il trasmettitore, una volta attivato manualmente o automaticamente (per immersione o a seguito di urti), emette segnali sulle frequenze di emergenza che vengono captati dalla rete di satelliti in orbita e ritrasmessi a terra presso i centri di coordinamento soccorso.\nDal momento dell'entrata in servizio del sistema Cospas-Sarsat nel 1982, i localizzatori d'emergenza hanno contribuito al soccorso di pi\u00f9 di 28000 persone in 7000 emergenze. Nel 2010, il sistema ha fornito informazioni utili al soccorso di 2388 persone durante 641 eventi. Solo nell'area di competenza italiana, sono state soccorse dal 1996 al 2010, 1055 persone in 129 incidenti.\nDescrizione generale.\nI trasmettitori hanno generalmente colorazioni sgargianti e sono impermeabili. Quelli per uso marittimo ed aeronautico sono i pi\u00f9 grandi (ma contengono comunque l'ingombro in un cubo con meno di 30\u00a0cm per lato ed un peso inferiore ai 5\u00a0kg) mentre quelli per la localizzazione di persone sono tascabili e con un peso inferiore al chilo. Le unit\u00e0 hanno una vita utile dipendente dalla batteria installata che pu\u00f2 durare anche 10 anni in attesa. Una volta attivato, il segnale viene trasmesso per almeno 24 ore.\nSegnale trasmesso.\nI trasmettitori digitali operano sulla frequenza di 406 MHz e possono essere associati ad unit\u00e0 analogiche che trasmettono sulla frequenza internazionale di emergenza di 121,5\u00a0MHz. Dal primo febbraio 2009 il segnale analogico non \u00e8 pi\u00f9 rilevato dai satelliti ma continua ad essere utilizzato per la ricerca radiogonometrica dalle stazioni di terra. A partire dalla stessa data anche il segnale analogico sui 243\u00a0MHz emesso dai vecchi dispositivi non \u00e8 pi\u00f9 rilevato.\nNel segnale digitale \u00e8 codificata l'identificazione dell'apparato trasmittente con i dati registrati al momento dell'acquisto. Vengono emessi segnali con una potenza di 5 Watt ad intervalli di 50 secondi. L'incertezza della localizzazione \u00e8 di 5 chilometri se l'effetto Doppler del segnale \u00e8 rilevabile dalla rete di satelliti in orbita bassa (LEOSAR), o 150 metri se il beacon ha la modalit\u00e0 GPS e codifica la sua posizione nel segnale inviato.\nI satelliti in orbita bassa coprono la superficie terrestre ad intervalli regolari, in modo da garantire (alle medie latitudini) tempi di attesa per il rilevamento della posizione inferiori all'ora. La rete di satelliti geostazionari (GEOSAR) comunque, sebbene non possa sfruttare l'effetto Doppler per la localizzazione del trasmettitore, \u00e8 in grado di rilevare istantaneamente la segnalazione (e se trasmessa anche la posizione) allertando tempestivamente il servizio di ricerca e soccorso.\nClassificazione.\nA seconda dell'ambiente d'uso per il quale sono stati progettati, i trasmettitori si possono suddividere in:\nEPIRB.\nGli EPIRB sono dispositivi impiegati in ambito marittimo. Oltre al segnale digitale sui 406 MHz trasmettono in bassa potenza ed in analogico sulla frequenza internazionale di emergenza di 121,5 MHz. Sono a loro volta suddivisi in base alla modalit\u00e0 di attivazione. Quelli di \"categoria I\" possono essere attivati manualmente o automaticamente nel momento in cui l'EPIRB si sgancia dal supporto a rilascio idrostatico. In quest'ultimo caso, una volta raggiunta una profondit\u00e0 compresa tra 1 e 4 metri, il beacon viene rilasciato e, raggiunta la superficie, trasmette il segnale di emergenza. Quelli di \"categoria II\", invece, devono essere attivati manualmente dall'equipaggio.\nELT.\nAnche gli ELT, impiegati in ambito aeronautico, possono essere di categoria I o II. In questo caso l'attivazione automatica scatta in caso di urto violento, a volte anche in seguito ad un atterraggio particolarmente \"duro\" generando conseguentemente un falso allarme. Possono essere attivabili manualmente dalla cabina di pilotaggio o (per quelli portatili) anche con un interruttore posto direttamente sull'unit\u00e0.\nPLB.\nI PLB sono dispositivi portatili per zone in cui non \u00e8 disponibile il normale servizio di emergenza. Non sostituiscono gli ELT o gli EPIRB dove previsti dalle norme della navigazione. A differenza degli altri due tipi, i PLB sono attivabili esclusivamente in modalit\u00e0 manuale. Un eventuale segnale analogico sulla frequenza di 121,5\u00a0MHz permette la sua localizzazione radiogonometrica."}
{"id": "4209467", "revid": "510436", "url": "https://it.wikipedia.org/wiki?curid=4209467", "title": "'Aqaba", "text": ""}
{"id": "4209470", "revid": "181699", "url": "https://it.wikipedia.org/wiki?curid=4209470", "title": "Premio Testimone di Pace", "text": "Il Premio Testimone di Pace viene conferito ogni anno nella citt\u00e0 piemontese di Ovada (AL) ad una persona, ente o associazione che si sia particolarmente distinta per l'impegno e l'azione nell'ambito della pace e della nonviolenza.\nLa prima edizione si \u00e8 tenuta il 4 ottobre 2006, giornata nazionale della Pace.\nLa decima edizione si \u00e8 svolta il 18 novembre 2015 presso il Teatro Splendor di Ovada (AL).\nOrigini.\nOrganizzato dal Comune di Ovada, dal Centro Pace Rachel Corrie in sette edizioni, da UO'nderful -\nAssociazione di Promozione Culturale e Turistica in tre edizioni, dall'Associazione Articolo 21 e dalla trasmissione radiofonica Fahrenheit di RAI Radio 3, , con il sostegno della Regione Piemonte, della Provincia di Alessandria e della Fondazione Cassa di Risparmio di Alessandria.\nInsignito dell'Alto Patronato della \"Presidenza della Repubblica\" fin dalla prima edizione, il Premio Testimone di Pace ha ottenuto la prestigiosa adesione del Presidente della Repubblica Italiana accompagnata da speciale medaglia presidenziale. Ha ottenuto inoltre il patrocinio di Genova Citt\u00e0 dei Diritti.\nLa caratura internazionale del Premio \u00e8 cresciuta di anno in anno, confermandosi nel 2011 con l'attribuzione del Premio Testimone di Pace all'esule ceceno Shachman Akbulatov (Kazakistan, 1961) che nel 2008 fu nominato direttore della sezione Memorial (associazione) di Groznyj, e che port\u00f2 avanti un durissimo lavoro di denuncia di abusi e sopraffazioni in Cecenia, costato la vita in quegli stessi anni ad alcuni giornalisti ed attivisti per i diritti umani tra cui la giornalista Anna Politkovskaja (New York, 30 agosto 1958 \u2013 Mosca, 7 ottobre 2006) e il free-lance italiano Antonio Russo (Francavilla al Mare, 3 giugno 1960 \u2013 Tbilisi, 16 ottobre 2000), gi\u00e0 Testimone di Pace nel 2006.\nModalit\u00e0 di premiazione.\nIl Premio consiste in un'opera d'arte e in una somma in denaro ed \u00e8 attribuito dalla\ngiuria del Premio.\nLa giuria del Premio, nominata dagli organizzatori, \u00e8 composta da personalit\u00e0 significative provenienti dall'associazionismo di pace, dal mondo accademico e della comunicazione.\nLa giuria, con all'interno un Coordinatore, \u00e8 nominata dagli Enti organizzatori. La sua attuale composizione \u00e8 la seguente: Eleonora Barbieri Masini, Luigi Bettazzi, Tano D'Amico, Nando Dalla Chiesa, Giovanni De Luna, Flavio Lotti, Lidia Menapace, Giorgio Nebbia, Marino Sinibaldi (Coordinatore).\nSezioni speciali.\nIl Premio negli anni passati prevedeva anche due sezioni speciali dedicate all'informazione e alla scuola.\n\"Sezione informazione\"\nIl Premio veniva conferito ad un operatore od organo dell'informazione (giornalista,\nfotoreporter, periodico, netMagazine ecc.) che abbia realizzato un servizio su\nun'iniziativa o evento positivo nell'ambito della pace e della nonviolenza. Il premio\nconsiste in un'opera d'arte.\n\"Sezione scuola\"\nIl Premio era indirizzato a studenti della Scuola Secondaria di secondo grado.\nIn base al regolamento del Premio le classi o gruppi di studenti iscritti al concorso potevano scegliere fra due tipologie di\nlavoro:\n- un elaborato che documenti un'esperienza significativa di soluzione\ncreativa di un conflitto, oppure che illustri una buona pratica di cittadinanza\no un comportamento solidale e responsabile.\n- un contributo alla riflessione critica sul rapporto tra linguaggio e pace\ncon riferimento a usi e significati di uno o pi\u00f9 dei seguenti termini:\n\"conflitto\", \"sicurezza\", \"dialogo\"; si pootevano prendere in considerazione i\nlinguaggi del dibattito culturale, quelli dell'opinione pubblica diffusa, quelli\ndei mass media.\nLa Giuria della sezione scuola era composta dagli organizzatori del Premio ed integrata da componenti indicati da Fahrenheit Rai Radio 3, Articolo 21 e dalla Universit\u00e0 del Piemonte Orientale.\nInoltre in quattro edizioni del Premio \u00e8 stato assegnato un Premio Speciale dedicato a Rachel Corrie(Olympia, 10 aprile 1979 \u2013 Rafah, 16 marzo 2003) attivista statunitense uccisa nella striscia di Gaza durante l'Intifada di Al Aqsa il 16 marzo 2003 e alla quale \u00e8 dedicato il Centro Pace Rachel Corrie di Ovada\nAlbo dei vincitori.\nDi seguito vengono elencati tutti i vincitori del Premio Testimone di Pace.\nNel 2006, anno inaugurale del Premio, sono stati ricordati gli operatori dell'informazione caduti in zone di guerra nel nuovo secolo: Antonio Russo (Francavilla al Mare, 3 giugno 1960 \u2013 Tbilisi, 16 ottobre 2000) (Tbilisi, Georgia), Maria Grazia Cutuli (Catania, 26 ottobre 1962 \u2013 Sarobi, 19 novembre 2001) (Afghanistan), Raffaele Ciriello (Venosa, 1959 \u2013 Ramallah, 13 marzo 2002) (Ramallah, Palestina), Enzo Baldoni (Citt\u00e0 di Castello, 8 ottobre 1948 \u2013 Iraq, 26 agosto 2004) (Iraq).\nOrganizzatori storici del Premio.\nSegreteria organizzativa per le edizioni 2012, 2014, 2015:\nUO'nderful - Associazione di Promozione Culturale e Turistica - Ovada\nApprofondimenti.\nDi seguito vengono riportati i messaggi inviati dal Presidente della Repubblica Italiana Giorgio Napolitano in occasione del Premio \"Testimone di Pace\""}
{"id": "4209473", "revid": "984922", "url": "https://it.wikipedia.org/wiki?curid=4209473", "title": "Stefan Kunz", "text": "Biografia.\nIn Coppa del Mondo debutt\u00f2 il 18 dicembre 1993 a Davos (110\u00b0) e ottenne il primo podio il 10 dicembre 1999 a Sappada (2\u00b0).\nIn carriera prese parte a tre edizioni dei Giochi olimpici invernali, (76\u00b0 nella 10\u00a0km, 55\u00b0 nella 30\u00a0km, 38\u00b0 nella 50\u00a0km, 64\u00b0 nell'inseguimento), (57\u00b0 nella 10\u00a0km, 14\u00b0 nella 30\u00a0km, 28\u00b0 nella 50\u00a0km, 34\u00b0 nell'inseguimento) e (31\u00b0 nella 30\u00a0km, 22\u00b0 nella sprint, 43\u00b0 nell'inseguimento), e a cinque dei Campionati mondiali (14\u00b0 nella 15\u00a0km a Val di Fiemme 2003 il miglior risultato)."}
{"id": "4209474", "revid": "104458", "url": "https://it.wikipedia.org/wiki?curid=4209474", "title": "Stephan Kunz", "text": ""}
{"id": "4209481", "revid": "287204", "url": "https://it.wikipedia.org/wiki?curid=4209481", "title": "Jarno", "text": ""}
{"id": "4209482", "revid": "767487", "url": "https://it.wikipedia.org/wiki?curid=4209482", "title": "A Novel Experiment", "text": "A Novel Experiment \u00e8 un cortometraggio muto del 1911 diretto da Joseph A. Golden.\nFu il secondo film interpretato da Winifred Greenwood, un'attrice che lavor\u00f2 due anni per la Selig, girando circa sessanta film con la casa di produzione di Chicago.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 29 maggio 1911."}
{"id": "4209483", "revid": "287204", "url": "https://it.wikipedia.org/wiki?curid=4209483", "title": "Squadra Calcio FEDIT", "text": "La Squadra Calcio FEDIT \u00e8 stata una societ\u00e0 calcistica romana, attiva alla fine degli anni cinquanta.\nStoria.\nLa FEDIT nacque nell'estate del 1957 allorquando l'azienda Chinotto Neri, che per anni aveva associato la sua immagine a quella della Societ\u00e0 Sportiva Chinotto Neri tanto da darle il proprio nome, ritenne che la promozione delle squadra in Serie C avesse soddisfatto gli intenti pubblicitari dai quali anni prima era nato il connubio tra le due societ\u00e0. Ritenendo tuttavia uno spreco la rinuncia al titolo sportivo conseguito, prima di lasciare il calcio la vecchia propriet\u00e0 della Chinotto Neri decise di accettare la proposta della squadra concittadina della Federconsorzi, che tra l'altro l'aveva lungamente inseguita in classifica. Per mascherare la cessione del titolo sportivo, vietata dai regolamenti, la Chinotto Neri e la Federconsorzi procedettero ad una fusione: se in termini formali fu la Federconsorzi a rinunciare al campionato, nella realt\u00e0 la nuova societ\u00e0 assunse il nome di FEDIT che altro non era che la sigla telegrafica della Federconsorzi, e assunse i colori sociali rossoverdi della societ\u00e0 agraria della quale eredit\u00f2 la gran parte dei quadri dirigenziali, mentre molti giocatori della Chinotto Neri furono venduti per far cassa e liquidare la societ\u00e0 di bevande. Dalla Chinotto Neri venne ereditato invece il diritto di usufruire dal Motovelodromo Appio come campo di gioco, in quanto unica soluzione adeguata per disputare la Serie C 1957-1958.\nNel suo secondo anno di attivit\u00e0 la Serie C fu sdoppiata in due gironi e la FEDIT chiuse con un ottimo terzo posto nel girone del Sud. Al termine della stagione, tuttavia, anche la Federconsorzi decise di lasciare, e la societ\u00e0 diede vita all'Associazione Sportiva Tevere Roma."}
{"id": "4209485", "revid": "1073227", "url": "https://it.wikipedia.org/wiki?curid=4209485", "title": "Liberosentire", "text": "Liberosentire \u00e8 il settimo album di inediti di Michele Zarrillo, pubblicato da Sony Music il 31 ottobre 2003.\nAnticipato dal singolo \"Un nuovo giorno\", il disco contiene 10 tracce che vedono nuovamente Zarrillo alle musiche e il fedele Vincenzo Incenzo ai testi. Il cantautore si occupa anche degli arrangiamenti insieme a Lele Anastasi.\nPer la prima volta nelle vesti di produttore, Zarrillo ha il controllo totale del progetto e pu\u00f2 finalmente concedersi maggiore libert\u00e0 artistica. L'album, infatti, spicca nella discografia dell'artista romano per diversi elementi nuovi, primi fra tutti le tematiche politico-sociali (mai affrontate prima dal cantautore) e il maggior ventaglio di sonorit\u00e0 proposte. Il titolo \"Liberosentire\" si riferisce proprio alla libert\u00e0 creativa con cui il disco stesso \u00e8 stato concepito.\nOltre al singolo di lancio, dall'album vengono estratti altri due brani: \"Ballando nei giorni del mondo\" e \"Dove il mondo racconta segreti\", il cui testo \u00e8 firmato da Tiziano Ferro. Nonostante le novit\u00e0 offerte, il disco non lascia il segno e passa quasi completamente inosservato presso il grande pubblico."}
{"id": "4209487", "revid": "767487", "url": "https://it.wikipedia.org/wiki?curid=4209487", "title": "The Visiting Nurse", "text": "The Visiting Nurse \u00e8 un cortometraggio muto del 1911 diretto da Joseph A. Golden.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi l'8 giugno 1911."}
{"id": "4209490", "revid": "110157", "url": "https://it.wikipedia.org/wiki?curid=4209490", "title": "Beuth Hochschule f\u00fcr Technik Berlin", "text": "La Beuth Hochschule f\u00fcr Technik Berlin (letteralmente \"Universit\u00e0 per la tecnica Beuth di Berlino\")\n\u00e8 un'universit\u00e0 statale di Berlino. Sono iscritti circa 10.000 Studenti negli 8 diversi dipartimenti e gli oltre 70 corsi di studio. Sono inoltre attivi circa 290 professori."}
{"id": "4209492", "revid": "767487", "url": "https://it.wikipedia.org/wiki?curid=4209492", "title": "The Mission Worker", "text": "The Mission Worker \u00e8 un cortometraggio muto del 1911 scritto e diretto da Joseph A. Golden. Prodotto dalla Selig Polyscope Company, ha come interpreti Winifred Greenwood e Thomas Carrigan. Il film segna il debutto sullo schermo della ventiduenne Virginia True Boardman che qui usava ancora il suo nome da ragazza, Virginia Eames.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 19 giugno 1911."}
{"id": "4209493", "revid": "33689", "url": "https://it.wikipedia.org/wiki?curid=4209493", "title": "Naturopata", "text": ""}
{"id": "4209496", "revid": "37401", "url": "https://it.wikipedia.org/wiki?curid=4209496", "title": "Kudurru", "text": "Il kudurru era un tipo di documento in pietra utilizzato come pietra di confine e come registro delle concessioni di terra ai vassalli dei Cassiti nell'antica Babilonia tra il XVI e il XII secolo a.C.. La parola in lingua accadica significa \"frontiera\" o \"confine\" (cf. ebraico \u05d2\u05d3\u05e8 \"gader\", recinto, limite; arabo \u062c\u062f\u0631 \"jadr\", \u062c\u062f\u0627\u0631 \"jidar\" 'muro'; pl. \u062c\u062f\u0648\u0631 \"judur\"). I \"kudurru\" sono le sole opere d'arte rimaste del periodo di dominazione dei Cassiti in Babilonia, con esempi esposti al Louvre e al Museo Nazionale Iracheno.\nI \"kudurru\" registravano le concessioni di terra dal re ai vassalli come memoria della sua decisione. L'originale veniva conservato in un tempio mentre la persona a cui era concessa la terra riceveva una copia di argilla da usare come pietra di confine per confermarne la propriet\u00e0 legale.\nI \"kudurru\" potevano contenere immagini simboliche di divinit\u00e0 che proteggevano il contraente e il contratto, maledicendo la persona che avesse rotto il contratto. Alcune di queste opere avevano anche un'immagine del re che concedeva la terra. Quando contenevano molte immagini, i \"kudurru\" venivano incisi su grandi lastre di pietra."}
{"id": "4209504", "revid": "767487", "url": "https://it.wikipedia.org/wiki?curid=4209504", "title": "Maud Muller (film 1911)", "text": "Maud Muller \u00e8 un cortometraggio muto del 1911 sceneggiato e diretto da Otis Turner. Il soggetto si ispira alla poesia \"Maud Muller\" di John Greenleaf Whittier che racconta di una bella contadina e di un giudice.\nLa storia era gi\u00e0 stata adattata per lo schermo da Tom Ricketts nel film omonimo del 1909.\nTrama.\nMentre sta raccogliendo il fieno, una bella ragazza incontra un giudice: i due sono attratti l'uno dall'altra ma poi le loro strade si dividono. Entrambi si sposano ma, nel corso della loro vita, non riusciranno a dimenticare quell'incontro e i pensieri che aveva suscitato in loro. Lei, quando aveva fantasticato di poter diventare la moglie di un giudice benestante. Lui, nell'essersi visto nei panni di un agricoltore a lavorare nei campi accanto alla bella moglie. Ognuno dei due riflette, pentito, di quello che poteva essere e non \u00e8 stato.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 5 ottobre 1911."}
{"id": "4209523", "revid": "287204", "url": "https://it.wikipedia.org/wiki?curid=4209523", "title": "Unione Sportiva Paganese 1976-1977", "text": "Questa voce raccoglie le informazioni riguardanti la Unione Sportiva Paganese nelle competizioni ufficiali della stagione 1976-1977.\nStagione.\nLa Paganese partecipa al girone C della Serie C 1976-1977, riuscendo a classificarsi al 2\u00ba posto, a soli 6 punti dalla capolista , che viene promossa in Serie B. La Paganese, in questa stagione, raggiunge il suo pi\u00f9 alto traguardo nella sua storia: il secondo posto in terza serie.\nProbabilmente, quello che ha inciso maggiormente sulla mancata promozione, \u00e8 stato l'attacco poco prolifico (appena 30 gol), ma con una difesa rocciosa (solo 18 gol subiti)\nRosa.\n\"Alcuni nomi non sono disponibili\""}
{"id": "4209524", "revid": "109829173", "url": "https://it.wikipedia.org/wiki?curid=4209524", "title": "L'alfabeto degli amanti", "text": "L'alfabeto degli amanti \u00e8 l'ottavo album di inediti di Michele Zarrillo, pubblicato da Sony Music il 28 febbraio 2006.\nDopo tre anni di silenzio, Zarrillo torna con 11 tracce in gran parte firmate insieme all'abituale paroliere Vincenzo Incenzo. Per la prima volta, per\u00f2, il cantautore collabora anche ai testi di due canzoni (\"L'amore che resta\" e \"Tormenti\"). Gli arrangiamenti sono curati dallo stesso Zarrillo, presente anche nelle vesti di produttore, e Lorenzo Maffia.\nIl disco \u00e8 anticipato dal brano omonimo, presentato dall'artista romano al Festival di Sanremo 2006. La canzone ottiene riscontri favorevoli e diventa velocemente uno dei pezzi pi\u00f9 celebri del cantautore, anche grazie al duetto con Tiziano Ferro proposto in una serata della kermesse sanremese. Oltre alla title track, vengono estratti altri 3 brani: \"Soltanto un attimo\", \"L'amore che resta\" e \"Tutta la vita che c'\u00e8\". Nel disco, inoltre, Zarrillo propone una nuova versione di \"Soltanto amici\" (testo di Giampiero Artegiani) e la sua interpretazione di \"Se l'amore ha scelto noi\", canzone originariamente composta con Incenzo per Dennis Fantina.\nNonostante il buon traino dei primi due singoli, in classifica l'album arriva solo fino al 29\u00ba posto, attestandosi come 144\u00ba disco pi\u00f9 venduto dell'anno."}
{"id": "4209528", "revid": "767487", "url": "https://it.wikipedia.org/wiki?curid=4209528", "title": "How They Stopped the Run on the Bank", "text": "How They Stopped the Run on the Bank \u00e8 un cortometraggio muto del 1911 diretto da Otis Turner.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 19 ottobre 1911."}
{"id": "4209531", "revid": "481666", "url": "https://it.wikipedia.org/wiki?curid=4209531", "title": "Adrienne Kroell", "text": "Biografia.\nNata nel 1892 a Chicago, Adrienne Kroell crebbe a St. Louis, nel Missouri, studiando alla Yeatman High School. Il suo fisico atletico la port\u00f2 a frequentare le attivit\u00e0 sportive della scuola. Vinse anche un concorso di bellezza e inizi\u00f2 a recitare per il teatro, in compagnie di giro.\nArriv\u00f2 al cinema nel 1909, lavorando per la Selig Polyscope Company, una societ\u00e0 di produzione di Chicago, sua citt\u00e0 natale. A 17 anni, gir\u00f2 il suo primo film, \"The Cowboy Millionaire\", un western che aveva tra gli interpreti anche un altro debuttante, Tom Mix, quello che in seguito sarebbe diventato uno dei pi\u00f9 famosi cowboy dello schermo.\nNel 1915, pare fosse rimasta coinvolta in un incidente ferroviario che le provoc\u00f2 gravi danni, tanto da impedirle di recitare. Dopo due anni di assenza dal set, ritorn\u00f2 a girare un paio di film nel 1917, per poi ritirarsi definitivamente, colpita da artrite reumatoide.\nMor\u00ec, senza essersi mai sposata, allo Sturgis Convelescent Home a Evanston, nell'Illinois, il 2 ottobre 1949 a 57 anni. Fu sepolta al Rosehill Cemetery and Mausoleum di Chicago.\nNella sua carriera, che dur\u00f2 dal 1909 al 1917, gir\u00f2 circa una novantina di pellicole."}
{"id": "4209532", "revid": "135224", "url": "https://it.wikipedia.org/wiki?curid=4209532", "title": "Raymond Clare Archibald", "text": "\u00c8 noto come storico della matematica e per i suoi contributi alla didattica della matematica.\nBiografia.\nSi laure\u00f2 in matematica nel 1894 al Mount Allison College. Ottenne anche un certificato di maestro di violino. Successivamente si trasfer\u00ec all'Universit\u00e0 di Harvard, dove ottenne un M.A. nel 1897. Nel 1898 si rec\u00f2 a Berlino e nel 1900 ricevette un dottorato di ricerca \"cum laude\" dall'Universit\u00e0 di Strasburgo, discutendo una tesi sulla cardioide e altre curve geometriche correlate.\nRitornato in Canada, insegn\u00f2 matematica e violino al Mount Allison Ladies' College fino al 1907. L'anno successivo accett\u00f2 un invito ad insegnare matematica alla Brown University di Providence, nel Rhode Island. Rimase in tale universit\u00e0 per tutta la vita e nel 1943 fu nominato professore emerito.\nRitorn\u00f2 in Canada a Mount Allison nel 1954 per curare la \"Mary Mellish Archibald Memorial Library\", che aveva fondato nel 1905 in onore di sua madre. Nel corso degli anni la libreria arriv\u00f2 a raccogliere oltre 23.000 volumi e 2.700 dischi fonografici.\nAlla presentazione del suo ritratto alla Brown University, il direttore del dipartimento di matematica, Clarence Raymond Adams (1898-1965) disse di lui: \u2013 \"Aveva un istinto innato per la bibliofilia, con una vera passione per i dettagli e l'ordine. Sistematico per natura, era dotato di una straordinaria memoria che meravigliava i suoi alunni ed amici. Acquis\u00ec gradualmente una conoscenza delle opere matematiche e del loro valore che \u00e8 stata raramente eguagliata. Impieg\u00f2 queste sue doti per organizzare e ampliare notevolmente la libreria di matematica della Brown University.\"\nOnorificenze.\nNel 1922 gli fu conferita una laurea \"Ad honorem\" dall'Universit\u00e0 di Padova."}
{"id": "4209540", "revid": "124222211", "url": "https://it.wikipedia.org/wiki?curid=4209540", "title": "Luca Bertossio", "text": "Svolge attivit\u00e0 acrobatica presso i centri nazionali di acrobazia in aliante di Ozzano dell\u2019Emilia e Torre Alfina, ha svolto attivit\u00e0 come istruttore di volo presso l'International Glider Aerobatic Academy presso Williams, in California (USA) ed allenato la nazionale di acrobazia aerea della Romania ed i piloti del Real Aero Club de Espa\u00f1a.\n\u00c8 il primo italiano a conquistare 9 medaglie d'Oro, 8 d\u2019Argento e 4 di Bronzo della FAI per la disciplina dell'acrobazia aerea ed i titoli di:\n\u00c8 il pilota con il miglior piazzamento di sempre nella storia dell'acrobazia Italiana del circuito del Campionato del Mondo di categoria Illimitata ed il pi\u00f9 giovane vincitore assoluto dei World Air Games risultato raggiunto con 2 medaglie FAI d'oro e 2 di bronzo nel dicembre 2015 a Dubai, negli Emirati Arabi\nIl primo italiano ad aver conquistato il secondo posto assoluto e la medaglia d'argento dei World Games 2017 a Breslavia per la disciplina dell'acrobazia in aliante.\nPalmar\u00e8s.\n---&gt; 2021 &lt;---\n---&gt; 2018 &lt;---\n---&gt; 2017 &lt;---\n---&gt; 2016 &lt;---\n---&gt; 2015 &lt;---\n---&gt; 2014 &lt;---\n---&gt; 2013 &lt;---\n---&gt; 2012 &lt;---\n---&gt; 2011 &lt;---\n---&gt; 2010 &lt;---"}
{"id": "4209543", "revid": "287204", "url": "https://it.wikipedia.org/wiki?curid=4209543", "title": "Sofianismo", "text": "Il sofianismo o sofiologia \u00e8 una corrente teologica mistica sviluppatasi in Russia nel Novecento, che, ispirandosi al Cristianesimo orientale e riprendendo elementi gnostici e neoplatonici, concepisce la Chiesa e la storia come manifestazione della \"Sofia\", un'entit\u00e0 intesa come \u00abeterna armonia\u00bb, \u00abunit\u00e0 prodotta dal divino organismo di Cristo\u00bb, \u00abumanit\u00e0 ideale perfetta, contenuta ab aeterno nell'essenza totale di Dio o di Cristo\u00bb\nCapostipite del sofianismo \u00e8 considerato Sergej Nikolaevi\u010d Bulgakov che chiam\u00f2 il suo pensiero filosofico-teologico \"sofiologia\", incentrandolo sul concetto di \"Sofia\" che sola pu\u00f2 rappresentare la religiosit\u00e0 orientale del tutto diversa da quella occidentale fondata su i principi di grazia, libert\u00e0, giustificazione ecc. La \"Sofia\", le cui radici filosofiche sono in Origene e Clemente Alessandrino, \u00e8 presente da molti secoli nella liturgia e nel culto orientale che proprio in suo onore fece erigere a Costantinopoli la basilica chiamata \"Haghia Sophia\" risalente al IV secolo.\nSecondo il sofianismo la \"Sofia\" \u00e8 presente dappertutto: in Dio in modo infinito e nell'uomo in modo finito: essa \u00e8 la forza unificatrice del Tutto: \u00ab[la Sofia] non \u00e8 n\u00e9 cielo n\u00e9 terra: essa \u00e8 la grande volta del cielo che s'inarca sopra la terra. Qui non c'\u00e8 n\u00e9 Dio n\u00e9 uomo, in essa vive la divinit\u00e0 stessa, essa \u00e8 il riparo divino sopra il mondo.\u00bb\nGli interpreti pi\u00f9 importanti di questo pensiero teologico che si rif\u00e0 anche al misticismo di Jacob B\u00f6hme e ai valori simbolici della liturgia bizantina, furono Vladimir Sergeevi\u010d Solov'\u00ebv, Pavel Aleksandrovi\u010d Florenskij e i poeti simbolisti Aleksandr Aleksandrovi\u010d Blok e Vja\u010deslav Ivanovi\u010d Ivanov.\nSecondo Solov'\u00ebv la \"Sofia\" si incarna in Cristo e nella Chiesa, \u00e8 l'\u00abeterna amica\u00bb. l'\u00abessere reale e femminile: la vera e pura intera umanit\u00e0\u00bb. Per Bulgakov la \"Sapienza\" \u00e8 l'\u00abeterna femminilit\u00e0\u00bb che si sta progressivamente attuando nella storia. Secondo Florenskij la \"Sofia\" \u00e8 la quarta \"ipostasi\" che ispira di s\u00e9 e unifica in s\u00e9 la Trinit\u00e0.\nIn tutti i sofiologi si riscontra inoltre il tentativo di introdurre, sia pure misticamente, l'elemento femminile, incarnato come saggezza, nel divino.\nIl sofianismo fu per questo condannato dal teologo ortodosso Vladimir Lossky che vedeva nella \"Sofia\" un'eretica commistione fra lo Spirito Santo e la Vergine Maria."}
{"id": "4209544", "revid": "648655", "url": "https://it.wikipedia.org/wiki?curid=4209544", "title": "Twentse", "text": "Twentse \u00e8 una razza olandese di pollo, che prende il nome dalla zona ai confini della Germania, dove \u00e8 stata selezionata a met\u00e0 del diciannovesimo secolo. La sua attitudine \u00e8 la produzione di uova (150-200 annue).\nOrigini.\nFra le razze utilizzate per selezionarla, sono state usate la Livornese e la Malese."}
{"id": "4209545", "revid": "88812", "url": "https://it.wikipedia.org/wiki?curid=4209545", "title": "Sofiologia", "text": ""}
{"id": "4209550", "revid": "729019", "url": "https://it.wikipedia.org/wiki?curid=4209550", "title": "Operazione Fritham", "text": "Operazione Fritham era il nome in codice di un'operazione militare condotta dalle forze norvegesi durante la seconda guerra mondiale, il cui scopo era neutralizzare e impedire lo sfruttamento delle ricche miniere di carbone sull'isola di Spitsbergen da parte dei tedeschi.\nLa missione.\nIl 30 aprile 1942, 82 uomini della Norwegian Brigade in Scotland salparono da Greenock, in Scozia, diretti alle isole Svalbard, a bordo delle due navi trasporto \"Selis\" e \"Isbj\u00f8rn\". Il 14 maggio, le due navi trasporto vennero attaccate da quattro Focke-Wulf Fw 200 Condor della Luftwaffe, bombardieri per il controllo marittimo a lungo raggio: le due navi furono affondate con dodici uomini uccisi e quindici feriti. Il comandante dell'operazione era Einar Sverdrup, che mor\u00ec nel corso del bombardamento; Sverdrup era stato l'amministratore delegato della Store Norske Spitsbergen Kulkompani, la compagnia minieraria norvegese basata sulle Svalbard.\nI soldati sopravvissuti trovarono rifugio a Barentsburg fino a maggio, quando furono salvati da aerei alleati che lanciarono loro dei rifornimenti. Solo il 2 luglio i sopravvissuti furono recuperati via mare, con l'operazione nome in codice \"Gearbox\".\nBibliografia.\nStephen G. Hyslop, John Newton e Henry Woodhead, \"Il Terzo Reich - Guerra sul mare\", Hobby &amp; Work, 1993, ISBN 88-7133-047-1"}
{"id": "4209552", "revid": "51032", "url": "https://it.wikipedia.org/wiki?curid=4209552", "title": "Ospedale di S.M. della Scala di Siena", "text": ""}
{"id": "4209554", "revid": "552841", "url": "https://it.wikipedia.org/wiki?curid=4209554", "title": "Coppa LEN di pallanuoto femminile 2011-2012", "text": ""}
{"id": "4209555", "revid": "552841", "url": "https://it.wikipedia.org/wiki?curid=4209555", "title": "Coppa LEN di pallanuoto femminile 2010-2011", "text": ""}
{"id": "4209556", "revid": "552841", "url": "https://it.wikipedia.org/wiki?curid=4209556", "title": "Coppa LEN di pallanuoto femminile 2009-2010", "text": ""}
{"id": "4209558", "revid": "196390", "url": "https://it.wikipedia.org/wiki?curid=4209558", "title": "How Clean Is Your House?", "text": ""}
{"id": "4209560", "revid": "767487", "url": "https://it.wikipedia.org/wiki?curid=4209560", "title": "Joachim M\u00fcller", "text": ""}
{"id": "4209562", "revid": "552841", "url": "https://it.wikipedia.org/wiki?curid=4209562", "title": "Coppa LEN di pallanuoto maschile 2010-2011", "text": ""}
{"id": "4209564", "revid": "552841", "url": "https://it.wikipedia.org/wiki?curid=4209564", "title": "Coppa LEN di pallanuoto maschile 2009-2010", "text": ""}
{"id": "4209565", "revid": "552841", "url": "https://it.wikipedia.org/wiki?curid=4209565", "title": "Coppa LEN di pallanuoto maschile 2008-2009", "text": ""}
{"id": "4209569", "revid": "552841", "url": "https://it.wikipedia.org/wiki?curid=4209569", "title": "Coppa LEN di pallanuoto maschile 2007-2008", "text": ""}
{"id": "4209570", "revid": "792347", "url": "https://it.wikipedia.org/wiki?curid=4209570", "title": "Carrozzeria Viotti &amp; Tolfo", "text": ""}
{"id": "4209571", "revid": "552841", "url": "https://it.wikipedia.org/wiki?curid=4209571", "title": "Coppa LEN di pallanuoto maschile 2006-2007", "text": ""}
{"id": "4209573", "revid": "712828", "url": "https://it.wikipedia.org/wiki?curid=4209573", "title": "Zhejiang Guangsha Lions", "text": ""}
{"id": "4209574", "revid": "552841", "url": "https://it.wikipedia.org/wiki?curid=4209574", "title": "Coppa LEN di pallanuoto maschile 2005-2006", "text": ""}
{"id": "4209582", "revid": "552841", "url": "https://it.wikipedia.org/wiki?curid=4209582", "title": "Supercoppa LEN di pallanuoto femminile", "text": ""}
{"id": "4209583", "revid": "767487", "url": "https://it.wikipedia.org/wiki?curid=4209583", "title": "Reinhard Franz", "text": ""}
{"id": "4209585", "revid": "1543377", "url": "https://it.wikipedia.org/wiki?curid=4209585", "title": "Regio II degli scavi archeologici di Pompei", "text": "Nella lista seguono i monumenti presenti nella Regio II degli scavi archeologici di Pompei."}
{"id": "4209586", "revid": "552841", "url": "https://it.wikipedia.org/wiki?curid=4209586", "title": "Supercoppa LEN di pallanuoto maschile", "text": ""}
{"id": "4209595", "revid": "767487", "url": "https://it.wikipedia.org/wiki?curid=4209595", "title": "Wolfgang Wruck", "text": "Con la maglia dell'Union Berlin gioc\u00f2 235 partite, di cui 135 nella massima serie. Fu l'autore del primo goal della squadra della capitale nella DDR-Bundesliga nel 1966.\n\u00c8 morto il 5 settembre 2014 dopo una lunga malattia."}
{"id": "4209598", "revid": "767487", "url": "https://it.wikipedia.org/wiki?curid=4209598", "title": "Dieter Strozniak", "text": ""}
{"id": "4209599", "revid": "729019", "url": "https://it.wikipedia.org/wiki?curid=4209599", "title": "Conquista finlandese della Carelia orientale", "text": "La conquista finlandese della Carelia orientale \u00e8 stata una battaglia combattuta nell'ambito della guerra di continuazione a seguito della quale le truppe finlandesi occuparono la parte orientale della Carelia e la mantennero fino al 1944, quando venne riconquistata dall'Unione Sovietica.\nContesto.\nAllo scoppio della guerra di continuazione il comando finlandese concentr\u00f2 le proprie forze in Carelia e dopo aver riconquistato l'istmo careliano, scaten\u00f2 un attacco contro le truppe sovietiche schierate nella parte orientale della regione.\nLa battaglia.\nL'avanzata verso lo Svir.\nL'offensiva finlandese inizi\u00f2 all'alba del 4 settembre 1941: le forze corazzate finlandesi attraversarono il fiume Tuulos e, dopo essersi scontrate con le divisioni sovietiche, raggiunsero il lago Ladoga e si aprirono la strada verso il fiume Olonec.\nIl 7 settembre, dopo aver raggiunto il fiume Olonec, l'esercito finlandese giunse presso il fiume Svir' distruggendo parte della ferrovia verso Murmansk.\nLa conquista di Petrozavodsk.\nIntanto, a partire dal 31 agosto le forze finlandesi avevano iniziarono ad avanzare anche oltre il fiume S\u00e4ps\u00e4njoki e il 7 settembre arrivarono a occupare la strada tra Aunus e Petrozavodsk (\"Petroskoi\" in finlandese) a nord di Pr\u00e4\u00e4s\u00e4, tagliando le vie dei rifornimento sovietici.\nTra l'11 ed il 13 settembre l'Armata Rossa scaten\u00f2 una controffensiva per riaprire la strada verso Petrozavodsk ma non riusc\u00ec nell'intento e dovette ritirarsi verso est attraverso le foreste.\nIl 26 settembre, di fronte all'avanzata finlandesi, le forze sovietiche (prive di rifornimenti) dovettero evacuare Petrozavosk che venne conquistata il 1\u00ba ottobre.\nL'avanzata verso Maaselk\u00e4.\nDopo aver preso Petrozavodsk l'esercito finlandese continu\u00f2 la sua avanzata verso nord arrivando ben presto fino al fiume Suununjoki e a capo Gromovskoje. Il 13 ottobre le forze finlandesi conquistarono l'istmo tra il lago P\u00e4ll\u00e4j\u00e4rvi e il lago Sunj\u00e4rvi. Poi, anticipando le truppe sovietiche, occuparono anche Juustj\u00e4rvi aprendosi la strada verso Karhum\u00e4ki.\nDopo aver preso anche il villaggio di Maaselk\u00e4 il 1\u00ba novembre, l'esercito finlandese si scontr\u00f2 con quello sovietico che, il 28 novembre venne respinto attraverso le acque ghiacciate del lago Seesj\u00e4rvi. Con l'arrivo del gelo invernale le operazioni si interruppero e le forze finlandesi si schierarono in posizioni difensive.\nNel frattempo altre divisioni finlandesi avevano raggiunto Karhum\u00e4ki e Poventsa conquistando Kontupohja.\nL'attacco a Rukaj\u00e4rvi.\nIn precedenza, durante il luglio 1941, l'esercito finlandese aveva ricevuto l'ordine di avanzare verso Rukaj\u00e4rvi. L'11 luglio le forze finlandesi attraversarono il lago Lieksaj\u00e4rvi e circondarono le truppe sovietiche che dovetterso ritirarsi verso il lago Roukkulanj\u00e4rvi.\nDopo questo successo le unit\u00e0 finlandesi continuarono l'offensiva verso est e tra il 30 luglio ed il 12 agosto presero il controllo delle colline nei pressi di Ontrosenvaara. Il 3 settembre, giunti a Rukaj\u00e4rvi, i finlandesi attaccarono le posizioni sovietiche e dopo una settimana conquistarono il villaggio."}
{"id": "4209601", "revid": "117298865", "url": "https://it.wikipedia.org/wiki?curid=4209601", "title": "Premio Artusi", "text": "Il premio Artusi \u00e8 un premio istituito dal Comune di Forlimpopoli, citt\u00e0 a 8 km da Forl\u00ec, dedicato a Pellegrino Artusi e assegnato ad una personalit\u00e0 che, a qualsiasi titolo, si sia distinto per l'originale contributo dato alla riflessione sui rapporti fra l'uomo e il cibo.\nOrigini.\nIl premio \u00e8 stato istituito nel 1997, in occasione della prima edizione della Festa Artusiana, e fino al 2007 prevedeva anche un riconoscimento ad un grande cuoco di fama internazionale, il Premio Artusi per la cucina.\nModalit\u00e0 di premiazione.\nLa scelta del vincitore \u00e8 fatta dai membri del Comitato scientifico della festa Artusiana, composta da esperti e studiosi dell'alimentazione e della cultura gastronomica, come Massimo Montanari, Alberto Capatti, Piero Meldini, Folco Portinari.\nIl premio Artusi 2012 \u00e8 stato assegnato ad Andrea Segr\u00e8 per la \"lotta allo spreco mediante meccanismi \u2013 come il 'Last Minute Market' \u2013 che oltre a recuperare e riconvertire concretamente le eccedenze e gli sprechi alimentari conduce alla promozione di un consumo consapevole e al sostegno di un modello economicamente ed eticamente sostenibile\".\nAlbo dei vincitori.\nPremio Artusi.\n1997\n1998\n1999\n2000\n2001\n2002\n2003\n2004\n2005\n2006\n2007\n2008\n2009\n2010\n2011\n2012\n2013\n2014\n2015\n2016\n2017\n2018\n2019\n2020\nPremio Artusi per la cucina (1997-2007).\n1997\n1998\n1999\n2000\n2001\n2002\n2003\n2004\n2005\n2006\n2007\nNon pi\u00f9 attribuito dal 2008."}
{"id": "4209603", "revid": "599013", "url": "https://it.wikipedia.org/wiki?curid=4209603", "title": "Hermann St\u00f6cker", "text": ""}
{"id": "4209605", "revid": "287204", "url": "https://it.wikipedia.org/wiki?curid=4209605", "title": "Hermann Stocker", "text": ""}
{"id": "4209608", "revid": "461603", "url": "https://it.wikipedia.org/wiki?curid=4209608", "title": "Hermann Stoecker", "text": ""}
{"id": "4209611", "revid": "599013", "url": "https://it.wikipedia.org/wiki?curid=4209611", "title": "Burkhard Reich", "text": ""}
{"id": "4209612", "revid": "110157", "url": "https://it.wikipedia.org/wiki?curid=4209612", "title": "Aura (album Kool Savas)", "text": "Aura \u00e8 il terzo album da solista del rapper tedesco Kool Savas. L\u00b4album \u00e8 uscito l\u00b4 11 novembre del 2011 attraverso la Label indipendente \"Essah Entertainment\" in due versioni: (Standard e Limited-Deluxe) e venne distribuito dalla Groove Attack. Aura apparve come un CD e vinile.\nContenuto.\nL\u00b4album contiene due featuring, il rapper Olli Banjo e il cantante soul Xavier Naidoo.\nIn alcune tracce sono stati aggiunti alcuni Keyboardsounds (suoni di tastiera), chiamati \"Additional Keys\".\nProduzione.\nSu \"Aura\" hanno contribuito molti produttori: Kool Savas, Sir Jai, Melbeatz, Jerrycanists, Baltar, Den H\u00e4trz, Sinch, Ken Kenay e 7inch.\nSuccesso e singoli.\nIl disco ha avuto una buonissima posizione nella Media Control Charts ovvero 1\u00ba posto che segnala per \"Kool Savas\" la prima volta il salto al vertice della classifica nella sua intera carriera musicale. Anche in Svizzera ha raggiunto \"Savas\" con \"Aura\" il primato nella Swiss Music Charts. Mentre in Austria il disco si posizion\u00f3 sesto nella \u00d63 Austria Top 40.\nIl singoli estratti dal disco sono \"Aura\" (GER #14) e \"Und dann kam Essah\" che in Germania non si classific\u00f2 sopra i Top 100."}
{"id": "4209614", "revid": "6923", "url": "https://it.wikipedia.org/wiki?curid=4209614", "title": "GMA Network (rete televisiva)", "text": "GMA Network comunemente indicato come Kapuso Network (che significa letteralmente \"parte del cuore\") o semplicemente Sette (che significa \"7\") \u00e8 un'importante rete commerciale televisiva e radio nelle Filippine. GMA Network \u00e8 di propriet\u00e0 di GMA Network, Inc., una societ\u00e0 quotata in borsa. La sua prima trasmissione in televisione \u00e8 stata il 29 ottobre 1961, GMA Network (precedentemente noto come DZBB TV Channel 7, RBS TV Channel 7, GMA Radio-Television Arts poi GMA Arcobaleno Satellite Network) \u00e8 comunemente conosciuto come la \"Rete Kapuso in riferimento al contorno del logo della societ\u00e0. \u00c8 stato anche chiamato la \"Rete energia\" che si riferisce alla programmazione apparente durante il mandato della nuova gestione, che ha rilevato nel 1974. La sede della Rete GMA Center \u00e8 a Quezon City e il suo trasmettitore si trova a Tandang Sora Avenue, Barangay Culiat anch'esso a Quezon City."}
{"id": "4209620", "revid": "599013", "url": "https://it.wikipedia.org/wiki?curid=4209620", "title": "Ernst Lindner", "text": ""}
{"id": "4209621", "revid": "1123126", "url": "https://it.wikipedia.org/wiki?curid=4209621", "title": "RDAS", "text": ""}
{"id": "4209627", "revid": "287204", "url": "https://it.wikipedia.org/wiki?curid=4209627", "title": "Jack Metcalf", "text": "Biografia.\nNato e cresciuto nello Stato di Washington, dopo il servizio militare Metcalf lavor\u00f2 con l'FWS e in seguito alla laurea svolse la professione di insegnante.\nNegli anni sessanta entr\u00f2 attivamente in politica e serv\u00ec nella legislatura statale come esponente del Partito Repubblicano. In questi anni cerc\u00f2 due volte di farsi eleggere al Senato, ma in entrambi i tentativi fu sconfitto dal democratico in carica Warren Magnuson. Nel 1992 si candid\u00f2 alla Camera dei Rappresentanti contro il deputato in carica Al Swift, che lo sconfisse. Due anni dopo Swift si ritir\u00f2 e Metcalf si candid\u00f2 nuovamente per il seggio, riuscendo a vincerlo.\nConservatore in materia fiscale, Metcalf fu piuttosto indipendente in materia sociale; per esempio sostenne la Sea Shepherd Conservation Society di Paul Watson combattendo la caccia alla balena.\nDopo tre mandati da deputato Metcalf decise di ritirarsi dalla vita politica. Mor\u00ec nel 2007 a causa della malattia di Alzheimer."}
{"id": "4209640", "revid": "287204", "url": "https://it.wikipedia.org/wiki?curid=4209640", "title": "Basket Club Valtarese 2000 2007-2008", "text": ""}
{"id": "4209644", "revid": "647919", "url": "https://it.wikipedia.org/wiki?curid=4209644", "title": "Missionarie della Scuola", "text": ""}
{"id": "4209660", "revid": "928766", "url": "https://it.wikipedia.org/wiki?curid=4209660", "title": "Gran Premio di superbike di Portim\u00e3o 2012", "text": "Il Gran Premio di superbike del Portogallo 2012 \u00e8 stata la tredicesima e penultima prova del mondiale Superbike 2012. Si \u00e8 disputata il 23 settembre presso l'Aut\u00f3dromo Internacional do Algarve a Portim\u00e3o e nello stesso fine settimana si sono corsi il dodicesimo Gran Premio stagionale del mondiale Supersport e il nono della Superstock 1000 FIM Cup. Ha registrato nelle due gare della Superbike le vittorie di Tom Sykes e Eugene Laverty, in Supersport quella di Jules Cluzel e in Superstock quella di Bryan Staring.\nIn questa occasione \u00e8 stato matematicamente assegnato il campionato piloti della Supersport, che \u00e8 stato vinto per la terza volta da Kenan Sofuo\u011flu, non pi\u00f9 raggiungibile dal pi\u00f9 vicino inseguitore in classifica, Jules Cluzel, ad una gara dal termine della stagione.\nSuperbike.\nGara 1.\nLa gara \u00e8 stata interrotta con la bandiera rossa nel corso dell'ottavo dei 22 giri previsti per la presenza sul tracciato di olio lasciato dalla moto di Norino Brignola; la corsa \u00e8 successivamente ripartita sulla distanza di 16 giri, con la griglia di partenza basata sulla classifica al sesto passaggio, e l'ordine d'arrivo della seconda parte di gara ha determinato il risultato finale.\nGara 2.\n\"Resoconto ufficiale\"\nSupersport.\n\"Resoconto ufficiale\"\nSuperstock.\nLa pole position \u00e8 stata fatta segnare da Sylvain Barrier in 1:45.487; J\u00e9r\u00e9my Guarnoni ha effettuato il giro pi\u00f9 veloce in gara, in 1:47.031."}
{"id": "4209666", "revid": "298229", "url": "https://it.wikipedia.org/wiki?curid=4209666", "title": "Progressione del record mondiale dei 400 metri ostacoli femminili", "text": "La voce seguente illustra la progressione del record mondiale dei 400 metri ostacoli femminili di atletica leggera.\nIl primo record mondiale femminile venne riconosciuto dalla federazione internazionale di atletica leggera nel 1974. Ad oggi, la World Athletics ha ratificato ufficialmente 20 record mondiali di specialit\u00e0."}
{"id": "4209673", "revid": "110157", "url": "https://it.wikipedia.org/wiki?curid=4209673", "title": "Museo di arte moderna e contemporanea (Udine)", "text": "Il Museo di arte moderna e contemporanea di Udine \u00e8 ospitato all'interno di casa Cavazzini, un edificio cinquecentesco sottoposto ad un lungo restauro su progetto iniziale di Gae Aulenti che nel corso dei lavori lascer\u00e0 l'incarico a causa di un contenzioso con il comune di Udine. Il museo comprende un'esposizione permanente ospitata su due piani, che prevede una parte di opere sempre esposte (opere di Dino Basaldella, Afro Basaldella e Mirko Basaldella, collezione Astaldi e collezione FRIAM) e una sezione destinata all'esposizione a rotazione, con iniziative tematiche, delle altre opere del patrimonio museale, composto di circa 4.000 opere tra dipinti, sculture, disegni di architettura e grafica.\nIl piano terra di casa Cavazzini \u00e8 invece dedicato all'allestimento di mostre temporanee e avvenimenti collaterali.\nLa mostra scelta per l'inaugurazione del museo, avvenuta il 6 ottobre 2012, \u00e8 \"Metamorphosis. Le collezioni Moroso tra design e arti visive\".\nLa collezione di Maria Luisa e Sante Astaldi.\nDonata al Comune di Udine nel 1983 per lascito testamentario, la collezione Astaldi annovera 193 opere che costituiscono un excursus sull'arte italiana dagli anni Venti agli anni Sessanta, attraverso opere rappresentative di nomi come Giuseppe Capogrossi, Carlo Carr\u00e0, Felice Casorati, Giorgio De Chirico, Filippo de Pisis, Renato Guttuso, Mario Mafai, Ottone Rosai, Giuseppe Santomaso, Alberto Savinio, Gino Severini, Mario Sironi, comprende anche opere di artisti stranieri come Georges Braque, Marc Chagall e Picasso.\nLa collezione FRIAM.\nUna collezione di 113 opere donate al Friuli, in occasione del sisma che nel 1976 devast\u00f2 Friuli, da 110 artisti americani (grazie all'iniziativa patrocinata dal comitato italo-statunitense FRIAM - Friul Arts and Monuments).&lt;br&gt;\nLe opere raccontano la ricerca artistica statunitense negli anni Sessanta e Settanta, dall'action painting, alla pop art, alla minimal art; tra gli artisti: Carl Andre, Donald Judd, Willem de Kooning, Sol LeWitt, Roy Lichtenstein, Robert Mangold, Frank Stella.\nIl \"museo nel museo\".\nOltre alle collezioni, casa Cavazzini offre un \"museo nel museo\": i restauri hanno infatti riportato all'originale splendore affreschi degli anni '30 di Dino Basaldella e Mirko Basaldella e affreschi del trecento di soggetto sacro e profano.\nIl restauro ha svelato anche un patrimonio nascosto archeologico, reso visibile ai visitatori attraverso vetrate: una vasca-cisterna \"alla veneziana\" del XVI secolo e un consistente deposito di vasellame protostorico databile alla prima et\u00e0 del ferro (seconda met\u00e0 dell'VIII sec a.C.), che costituisce il ritrovamento pi\u00f9 antico documentato nel sito di casa Cavazzini.\nLa storia.\nIl Museo di arte moderna e contemporanea Casa Cavazzini di Udine, \u00e8 punto d'arrivo di un lungo percorso, costellata da numerose donazioni.\nIl primo nucleo di opere deriva dalla generosit\u00e0 del commerciante udinese Antonio Marangoni (Udine 1806 \u2013 Venezia 1885), che lascia in eredit\u00e0 i suoi beni al Comune, a patto di impiegarli per acquistare ogni anno una o pi\u00f9 opere di giovani artisti. Il patrimonio si incrementa cos\u00ec con acquisizioni e altre donazioni, fino all'apertura nel 1983 della GAMUD - Galleria di arte moderna di Udine, con sede nel complesso Palamostre. Proprio in quell'anno, un'altra preziosa donazione arricchisce il patrimonio, quella di Maria Luisa Astaldi e Sante Astaldi.\n\u00c8 infine Aminta Flebus, vedova di un altro commerciante di Udine, Dante Cavazzini, a donare al Comune il cinquecentesco edificio che oggi, ristrutturato, \u00e8 la sede del museo denominato \u2013 appunto \u2013 casa Cavazzini.\nFino al 1990 l'edificio ospitava infatti al piano terra il negozio di telerie e tessuti \"Cavazzini\" e, nei piani superiori, l'appartamento del commerciante, che negli anni '30, su consiglio dell'architetto Ermes Midena, aveva affidato a giovani e poco noti artisti - Afro Basaldella e Mirko Basaldella e di Corrado Cagli \u2013 la decorazione ad affresco delle pareti."}
{"id": "4209676", "revid": "339392", "url": "https://it.wikipedia.org/wiki?curid=4209676", "title": "L'Huffington Post", "text": ""}
{"id": "4209683", "revid": "729019", "url": "https://it.wikipedia.org/wiki?curid=4209683", "title": "Rete tranviaria di Kassel", "text": "La rete tranviaria di Kassel (in tedesco Stra\u00dfenbahn Kassel) \u00e8 un sistema di trasporti tranviari situato nella citt\u00e0 tedesca di Kassel. Gestita dalla compagnia KVG.\nRete.\nLa rete attuale consta di 7 linee urbane, gestite dalla KVG. Le linee urbane in esercizio sono:"}
{"id": "4209686", "revid": "287204", "url": "https://it.wikipedia.org/wiki?curid=4209686", "title": "Evaldas Petrauskas", "text": "Biografia.\nPetrauskas ha iniziato l'attivit\u00e0 pugilistica a partire dal 1999, con l'allenatore Vince Murauskas. Successivamente la sua famiglia si \u00e8 spostata in Irlanda per ragioni economiche.\nTornato in Lituania, \u00e8 stato allenato da Vladimir Bajevas a partire dal 2008.\nIl fratello Lucas \u00e8 anch'egli un pugile.\nCarriera pugilistica.\nPetrauskas ha partecipato ad una edizione dei giochi olimpici (Londra 2012), una dei mondiali (Baku 2011) e una dei Giochi olimpici giovanili (Singapore 2010).\nPrincipali incontri disputati.\n\"Statistiche aggiornate al 25 settembre 2012.\""}
{"id": "4209694", "revid": "122056904", "url": "https://it.wikipedia.org/wiki?curid=4209694", "title": "Andrea Domestici", "text": "Biografia.\nAndrea Domestici comincia a lavorare nel mondo dell'editoria nel 1984, collaborando con le Edizioni Cio\u00e8. Nel 1987 esce in edicola fondando il mensile \"Crak il rompimonotonia\". Dal 1990 al 1993 \u00e8 responsabile artistico del settimanale Tiramolla.\nCrea, assieme a Lorenzo Bartoli, Arthur King. Il mensile dedicato al personaggio esce nelle edicole a partire dal 1993, continuando le pubblicazioni fino al 1997.\nAlla chiusura di AK, assieme alla moglie Serena Guidobaldi si dedica al progetto dei Movie Comics. Il progetto dei Movie Comics prevede che degli attori, alcuni dei quali sono personaggi fittizi quali \"Alessio Trincia\" e \"Raoul Raccapriccio\" da lui creati, \"recitino\" assieme a personaggi reali. I personaggi fittizi vengono quindi disegnati nel loro ruolo (che dipende dal fumetto), a fianco ai personaggi reali che danno la loro disponibilit\u00e0, fra i quali ci sono Ramona Badescu, Little Tony, Frankie hi-nrg mc e molti altri.\nSempre nell'ambito del progetto Movie Comics, dal 1997 al 2000 pubblica gli albi della saga fantasy comica Arethel, su testi di Guidobaldi.\nSi dedica quindi a delle collaborazioni con gli enti pubblici e la RAI. Nel 2002 crea \"Pino il Pinguino\" e le sue animazioni per il \"Dipartimento della Funzione Pubblica dedicato ai bambini\". Nel 2003 \u00e8 la volta di \"Sketch\", mascotte del programma \"Daily Strip\" su Raisat Ragazzi a cui segue la serie \"Sara, Pol e suo fratello\" per RaiTre.\nNel 2009 esce in Francia \"L'enfant des moucherons\" (\"Il bambino dei moschini\"), fumetto realizzato su testi di Paolo Di Orazio. Da settembre 2012 l'opera \u00e8 pubblicata a puntate nella rivista per ragazzi \"The Garfield show\".\nNel 2011 torna in edicola con la serie \"Wow\", pubblicata sulla rivista settimanale Skorpio della Editoriale Aurea, su testi di Bartoli. Nel 2011 segue un mensile da edicola creato con Bartoli, Alice Dark.\nDal 2012 \u00e8 tra gli autori del settimanale di satira \"Il ruvido\". Nello stesso anno esce, su testi di Serena Guidobaldi, la graphic novel \"Autopsia Psicologica\", ed. Nuvoloso.\nNel 2013-2014 lavora con Eli Edizioni e La Spiga Edizioni come illustratore di libri per ragazzi.\nA novembre 2014 \u00e8 uscito il nuovo BRAND per ragazzi \"ANIMALUT\" creato insieme a Claretta Muci e nella loro prima apparizione sono testimonial del progetto \"L'Italia che fa scuola\" presso i supermercati SISA e le scuole dal 17 novembre 2014 al 2015.\nDal 2014 ad OGGI \u00e8 al lavoro come illustratore, creatore grafico e disegnatore della nuova serie a fumetti \"Le avventure di DePennutis&amp;Falcon\" per IL GIORNALINO storico settimanale per ragazzi edito da Periodici San Paolo di cui sono usciti i primi 4 episodi e altri 5 sono in lavorazione.\nDa ottobre 2015 inizia a collaborare come illustratore per Editrice LA SCUOLA.\nDal 2016 ad oggi \u00e8 illustratore di vignette e giochi enigmistici per il settimanale OGGIEnigmistica(RCS).\nNel 2017 i suoi Polli Domestici(www.pollidomestici.com) sono protagonisti di una serie di biglietti d'auguri distribuiti nelle migliori cartolerie da BIEMBI.\nDa settembre 2017 lavora in esclusiva come illustratore di libri per la scuola in Portogallo per AREAL EDITORES e PORTO EDITORA."}
{"id": "4209697", "revid": "767487", "url": "https://it.wikipedia.org/wiki?curid=4209697", "title": "The Cowboy Millionaire", "text": "The Cowboy Millionaire \u00e8 un cortometraggio muto del 1909 diretto da Francis Boggs e Otis Turner.\nTutti gli attori che appaiono nel film (Mac Barnes, William Garwood, Adrienne Kroell, Tom Mix, William Stowell e Carl Winterhoff) erano al loro esordio sullo schermo.\nTrama.\nBud Noble, caposquadra in un ranch dell'Idaho, passa il tempo con i suoi uomini a domare animali, sparare per aria e dare prove di essere uomini duri e selvaggi. Un giorno gli arriva un telegramma: suo zio, morto a Chicago, lo ha lasciato erede di tutto il suo patrimonio che ammonta a diversi milioni. Bud, accompagnato alla stazione dagli altri cowboy, parte cos\u00ec alla volta della grande citt\u00e0. Quando si presenta all'avvocato, resta subito affascinato dalla graziosa stenografa dell'ufficio. Rivestito con abiti da citt\u00e0, comincia a corteggiare la ragazza.&lt;br&gt;\n\u00c8 passato un anno. I due si sono sposati e Bud sembra un normale cittadino che ha smesso i rudi e violenti modi del West. Ma quando a Chicago arriva un numeroso gruppo dei suoi vecchi compagni, si fa festa. Lui, in automobile, loro a cavallo, la banda attraversa la citt\u00e0 portando lo scompiglio. Ripuliti e rivestiti, i cowboy vengono portati in societ\u00e0 e poi anche a teatro: ma la scena di una povera vedova maltrattata dall'attore che interpreta il cattivo scatena la loro reazione, e la serata finisce con una sparatoria. Partiti gli amici, Bud resta solo a casa: dormicchiando in poltrona sotto un quadro di genere western, sogna la vita selvaggia. Svegliato dalla moglie, gira verso la parete il quadro, promettendo (non si sa con quale sincerit\u00e0) di dimenticare il West.\nProduzione.\nIl film fu prodotto dalla Selig Polyscope Company e venne girati negli studi 45-49 della compagnia, a Randolph Street, Downtown di Chicago. Alcune riprese furono fatte in esterni sul Lago Michigan.\nDistribuzione.\nDistribuito dalla Selig Polyscope Company, il film - un cortometraggio in una bobina - usc\u00ec nelle sale cinematografiche statunitensi il 21 ottobre 1909. Per il copyright, venne usato il titolo \"Fell Heir to a Million Dollars\".\nNel 1913, la Selig produsse un altro \"The Cowboy Millionaire\" conosciuto anche con il titolo \"The Millionaire Cowboy\"."}
{"id": "4209698", "revid": "210936", "url": "https://it.wikipedia.org/wiki?curid=4209698", "title": "Coppa LEN di pallanuoto femminile", "text": ""}
{"id": "4209700", "revid": "729019", "url": "https://it.wikipedia.org/wiki?curid=4209700", "title": "Battaglia di Vuosalmi", "text": "La battaglia di Vuosalmi (conosciuta anche come battaglia di \u00c4yr\u00e4p\u00e4\u00e4-Vuosalmi) \u00e8 stato un episodio della guerra di continuazione tra Finlandia e Unione Sovietica.\nContesto.\nDopo il fallimento nella battaglia di Tali-Ihantala del luglio 1944, l'esercito sovietico cerc\u00f2 di rompere le linee finlandesi nei pressi di Vuosalmi circondando la parte meridionale dell'Istmo careliano.\nLa battaglia.\nLe difese finlandesi schierata a Vuosalmi erano affidate alla 2. divisione che venne successivamente rinforzata con la divisione corazzata Lagus. Le forze sovietiche erano invece composte dalla 23\u00aa armata.\nLe posizioni finlandesi non erano molto favorevoli in quanto erano assestate tra il crinale di \u00c4yr\u00e4p\u00e4\u00e4 ed il fiume Vuoksi. \nIl 4 luglio l'Armata Rossa attacc\u00f2 e dopo giorni di violenti combattimenti respinsero i finlandesi fino a cacciarli da Vuosalmi\nL'11 luglio i due eserciti si scontrarono nuovamente e i finlandesi riuscirono a contrattaccare.\nConseguenze.\nL'offensiva sovietica cost\u00f2 alla 23\u00aa armata forti perdite ma non riusc\u00ec ad ottenere risultati concreti."}
{"id": "4209705", "revid": "4711", "url": "https://it.wikipedia.org/wiki?curid=4209705", "title": "Colonia 99ers", "text": ""}
{"id": "4209706", "revid": "106456", "url": "https://it.wikipedia.org/wiki?curid=4209706", "title": "Diocesi di Avignone", "text": ""}
{"id": "4209707", "revid": "4711", "url": "https://it.wikipedia.org/wiki?curid=4209707", "title": "Tigers Tubinga", "text": ""}
{"id": "4209716", "revid": "287204", "url": "https://it.wikipedia.org/wiki?curid=4209716", "title": "China Television", "text": "China Television () \u00e8 una rete televisiva in lingua cinese di Taiwan. \u00c8 stata fondata il 3 settembre 1968 dal Partito nazionalista della Repubblica di Cina. Le prime prove di trasmissione iniziarono il 9 ottobre 1969 e le trasmissioni iniziarono ufficialmente il 31 ottobre dello stesso anno. Il 9 agosto 1999 il canale \u00e8 stato quotato alla Taiwan Stock Exchange, diventando la prima rete televisiva taiwanese quotata in borsa."}
{"id": "4209720", "revid": "4711", "url": "https://it.wikipedia.org/wiki?curid=4209720", "title": "Skyliners Francoforte", "text": ""}
{"id": "4209724", "revid": "1543377", "url": "https://it.wikipedia.org/wiki?curid=4209724", "title": "Stella Sports Saint-Maur", "text": "La Stella Sports Saint-Maur \u00e8 una squadra di pallamano maschile francese con sede ad Saint-Maur-des-Foss\u00e9s.\n\u00c8 stata fondata nel 1946."}
{"id": "4209725", "revid": "110157", "url": "https://it.wikipedia.org/wiki?curid=4209725", "title": "Il nemico sconosciuto", "text": "Il nemico sconosciuto \u00e8 un romanzo poliziesco del 1932 di Mary Roberts Rinehart appartenente alla serie letteraria in cui indaga l'infermiera Hilda Adams che, chiamata spesso a coadiuvare la polizia, riesce con le sue deduzioni a risolvere sempre il caso."}
{"id": "4209729", "revid": "1543377", "url": "https://it.wikipedia.org/wiki?curid=4209729", "title": "Angelo Rossi (musicista)", "text": "Scrisse, tra le varie opere, la musica del celebre brano \"Siamo i ribelli della montagna\" e numerosi successi per Don Marino Barreto Junior.\nBiografia.\nSoprannominato \"Lanfranco\", nel 1944 era studente di musica e faceva parte del 5\u00ba distaccamento della 3\u00aa Brigata Garibaldi \"Liguria\". Emilio Casalini, comandante del distaccamento, aveva scritto il testo di \"Siamo i ribelli della montagna\", e chiese proprio a Rossi di arrangiare il nuovo brano; nel corso di un servizio di sentinella svolto sul Monte Pracaban, \"Lanfranco\" riusc\u00ec a mettere in musica il testo, trascrivendone le note su un foglio di carta da pacchi. Nacque cos\u00ec uno dei pi\u00f9 celebri canti della Resistenza.\nTerminato il conflitto bellico, Rossi divenne maestro di musica e fece parte per circa dieci anni dell'orchestra di Don Marino Barreto Junior, scrivendone e arrangiando i testi delle canzoni. Firmandosi con lo pseudonimo \"Matanzas\", arrangi\u00f2 \"Hasta la vista se\u00f1ora\", il maggior successo discografico di Don Marino; e inoltre: \"Cinque minuti ancora\", \"Visino de angelo\", \"Sivori cha cha cha\". Con Giorgio Calabrese scrisse \"Regalami una notte\"."}
{"id": "4209730", "revid": "1543377", "url": "https://it.wikipedia.org/wiki?curid=4209730", "title": "Idr\u00e6ts Forening Stadion H\u00e5ndbold", "text": "L'Idr\u00e6ts Forening Stadion H\u00e5ndbold \u00e8 una squadra di pallamano maschile danese con sede a Copenaghen."}
{"id": "4209731", "revid": "438678", "url": "https://it.wikipedia.org/wiki?curid=4209731", "title": "Chip Kidd", "text": "Carriera.\nKidd \u00e8 attualmente direttore artistico associato presso Knopf. \u00c8 entrato a far parte del team di progettazione Knopf nel 1986, quando \u00e8 stato assunto come junior assistent. Facendo una media di 75 disegni all'anno, Kidd \u00e8 anche freelance per Doubleday, Farrar, Straus &amp; Giroux, Grove Press, HarperCollins, Penguin/Putnam, Scribner e Columbia University Press, in aggiunta al suo lavoro per Knopf.\nChip Kidd \u00e8 uno dei pi\u00f9 influenti graphic designer in attivit\u00e0. Il suo lavoro con le copertine dei libri di narrativa ha completamente rivoluzionato il settore, alzando qualitativamente l'asticella. Unendo capacit\u00e0 di design a quelle di lettura del testo, Chip Kidd crea un epitesto ideale, connesso profondamente al testo, in grado di dare un volto a una storia e di innescare una relazione con il lettore. Il suo successo \u00e8 clamoroso a tal punto, che gli autori pi\u00f9 celebri insistono per inserire tra le clausole del loro contratto di edizione che la copertina del loro prossimo libro venga realizzata da Chip Kidd.\nVita privata.\nKidd vive nell'Upper East Side di Manhattan.\nNel 1996, Kidd ha scritto \"Batman: Collected\". Kidd ha lavorato anche con Saul Ferris su un altro libro di un tema pi\u00f9 particolare, \"Bat-Manga: La storia segreta di Batman in Giappone\", che \u00e8 stato pubblicato e messo in vendita nel mese di ottobre 2008.\nCollegamenti esterni.\nChip Kidd Biografia in italiano"}
{"id": "4209733", "revid": "4711", "url": "https://it.wikipedia.org/wiki?curid=4209733", "title": "ALBA Berlino", "text": ""}
{"id": "4209735", "revid": "182396", "url": "https://it.wikipedia.org/wiki?curid=4209735", "title": "Ballistarii", "text": ""}
{"id": "4209736", "revid": "179980", "url": "https://it.wikipedia.org/wiki?curid=4209736", "title": "Armanda Giambrocono Guiducci", "text": ""}
{"id": "4209738", "revid": "4711", "url": "https://it.wikipedia.org/wiki?curid=4209738", "title": "BG 74 Gottinga", "text": ""}
{"id": "4209745", "revid": "647919", "url": "https://it.wikipedia.org/wiki?curid=4209745", "title": "USC Friburgo", "text": ""}
{"id": "4209755", "revid": "287204", "url": "https://it.wikipedia.org/wiki?curid=4209755", "title": "Moschea degli Omayyadi di Aleppo", "text": "La moschea degli Omayyadi di Aleppo (, detta anche grande moschea d'Aleppo () \u00e8 la pi\u00f9 grande e la pi\u00f9 antica moschea della citt\u00e0 di Aleppo, nel nord della Siria. Si trova nel quartiere al-Jalloum dell'antica citt\u00e0 di Aleppo, patrimonio dell'umanit\u00e0, vicino all'ingresso di Al-Madina Souq. La moschea \u00e8 presumibilmente dimora dei resti di Zaccaria, il padre di Giovanni Battista, entrambi venerati nell'Islam e nel cristianesimo. \u00c8 stato costruita all'inizio dell'VIII secolo d.C. Tuttavia, l'attuale edificio risale all'XI secolo. Il minareto fu costruito nel 1090 e fu distrutto durante i combattimenti nella guerra civile siriana nell'aprile 2013.\nStoria.\nL'attuale moschea risale al periodo mamelucco del XIII secolo e solo il minareto selgiuchide del 1090 \u00e8 pi\u00f9 antico. La moschea \u00e8 situata nella citt\u00e0 vecchia e i musulmani credono che al suo interno si trovi il sepolcro di Zaccaria, ritenuto un profeta dell'Islam, col nome di Zakariy\u0101\u02be..\nLa moschea \u00e8 stata danneggiata durante la guerra contro i ribelli siriaci, e il suo minareto risulta distrutto dal 24 aprile 2013.\nArchitettura.\nLa moschea \u00e8 costruita attorno a una vasta \"musalla\" (corte), dietro un'arcata colonnata. La corte \u00e8 nota per le pietre di color nero e bianco che formano complessi motivi ornamentali geometrici. Essa ospita due fontane per le abluzioni rituali. La principale sala per le preghiere islamiche contiene gli elementi pi\u00f9 importanti della moschea: il santuario di Zaccaria, un minbar del XV secolo e un mi\u1e25r\u0101b finemente scolpito. In origine, questa grande sala di preghiera aveva un tetto piatto, con una cupola al centro, ma i Mamelucchi lo sostituirono con un complesso sistema di volte a croce con archi e una piccola cupola sulle arcate."}
{"id": "4209765", "revid": "220032", "url": "https://it.wikipedia.org/wiki?curid=4209765", "title": "Grande Moschea d'Aleppo", "text": ""}
{"id": "4209766", "revid": "767487", "url": "https://it.wikipedia.org/wiki?curid=4209766", "title": "Ugo Gnerucci", "text": "Carriera.\nSfior\u00f2 lo scudetto con il nella Prima Categoria 1920-1921 disputando 15 partite e segnando 6 reti; in occasione della finalissima persa 2-1 contro la Pro Vercelli, fu costretto ad uscire nel corso del primo tempo a causa di una frattura alla tibia, lasciando il Pisa in dieci uomini.\nNella stagione seguente segn\u00f2 una rete nel 2-2 di Milano contro l'Inter.\nIn totale in carriera disput\u00f2 con il Pisa 34 partite segnando 10 reti."}
{"id": "4209767", "revid": "220032", "url": "https://it.wikipedia.org/wiki?curid=4209767", "title": "Grande Moschea di Aleppo", "text": ""}
{"id": "4209768", "revid": "73843", "url": "https://it.wikipedia.org/wiki?curid=4209768", "title": "Episodi di Yu-Gi-Oh! Zexal II", "text": "Di seguito gli episodi della serie animata , la cui trasmissione in Giappone \u00e8 iniziata il 7 ottobre 2012 ed \u00e8 terminata il 23 marzo 2014. La serie \u00e8 stata trasmessa in Italia su K2 dal 18 ottobre 2013 al 19 marzo 2015."}
{"id": "4209769", "revid": "1418004", "url": "https://it.wikipedia.org/wiki?curid=4209769", "title": "Camilla Salvago Raggi", "text": " \nBiografia.\nNata a Genova da una famiglia d'origini nobili, nipote di Giuseppe Salvago Raggi, nel 1960 pubblic\u00f2 con Feltrinelli la sua prima opera, la raccolta \"La notte dei mascheri\". Moglie di Marcello Venturi, fu anche traduttrice dall'inglese. Nel 1993 ha vinto il Premio Rapallo Carige per la donna scrittrice per il suo \"Prima del fuoco\". Nel 2001 ha vinto il Premio Procida-Isola di Arturo-Elsa Morante per la sua traduzione di \"Suspense\" di Conrad.\nLegata alla zona del Monferrato, ha dedicato diverse opere a personaggi, storia e tradizioni del Piemonte. Vive dagli anni '50 alla villa di Campale, presso Molare, nella provincia di Alessandria."}
{"id": "4209771", "revid": "124116825", "url": "https://it.wikipedia.org/wiki?curid=4209771", "title": "Discovery Family", "text": "Discovery Family (in precedenza The Hub e Hub Network) \u00e8 un canale digitale e satellitare statunitense lanciato il 10 ottobre 2010. Il canale, che ha rimpiazzato Discovery Kids, \u00e8 una joint venture in comune a Discovery Communications e Hasbro.\nHub Network \u00e8 rivolto a due tipi di pubblico: durante il giorno verso i bambini, con programmi per bambini originali o acquistati, e di sera alle famiglie, con repliche di vecchie sitcom, serie drammatiche e lungometraggi. La dirigente Margaret Loesch occupa la posizione di presidente e direttore generale di Hub Network. Il canale \u00e8 disponibile per circa di iscritti.\nUna delle propriet\u00e0 originali pi\u00f9 notevole della rete si \u00e8 dimostrata essere \"My Little Pony - L'amicizia \u00e8 magica\". Si tratta di una serie animata basata sulla linea di giocattoli \"My Little Pony\" di Hasbro che \u00e8 diventata non solo la sua produzione pi\u00f9 apprezzata tra quelle rivolte al target demografico previsto di bambine, ma ha anche attratto un seguito inaspettatamente significativo di appassionati adolescenti e adulti sia maschi sia femmine.\nAltri programmi originali notevoli comprendono ', ', \"Wizards vs Aliens\" e \"Pound Puppies\".\nHub Network si affida di norma ai franchise per la propria programmazione. La maggior parte della programmazione originale di Hub Network \u00e8 legata a marchi di propriet\u00e0 di Hasbro e a quelli del suo attuale partner American Greetings, con l'unica eccezione costituita da \"R.L. Stine's The Haunting Hour\" e da \"The Aquabats! Super Show!\".\nIn occasione di una registrazione di debiti nel giugno 2011 con la Securities and Exchange Commission, Discovery Communications ha indicato che il canale potrebbe valere meno di quanto ritenuto precedentemente, basandosi sulle statistiche sull'audience. Il gruppo dirigenziale di The Hub sta attualmente compiendo una corretta analisi dei dati riguardanti il canale.\nStoria.\nIl 30 aprile 2009, la compagnia produttrice di giocattoli e di media Hasbro annunci\u00f2 che avrebbe costituito una joint venture con Discovery Communications per creare una nuova stazione televisiva pensata per le famiglie che avrebbe sostituito il canale Discovery Kids della Discovery. Discovery si sarebbe occupata della vendita degli spot pubblicitari, mentre Hasbro sarebbe stata responsabile della programmazione. Per quanto intenzionato a mantenere le serie educative (tra cui quelle importate da Discovery Kids), il network pianific\u00f2 l'inclusione di nuova programmazione originale basata sui franchise Hasbro come \"G.I. Joe\", \"My Little Pony\", \"Transformers\", e game show basati sui suoi giochi da tavolo.\nIl canale \u00e8 stato lanciato alle 10:00 del mattino ET (7:00 ora pacifica) il 10/10/2010, rimpiazzando il canale Discovery Kids dopo una maratona finale di \"Kenny the Shark\". Il primo programma trasmesso sul canale \u00e8 stato \"The Twisted Whiskers Show\".\nDiscovery Communications e Hasbro hanno annunciato che, la rete Hub, diventer\u00e0 Discovery Family Channel a partire dal 13 ottobre 2014.\nProgrammazione.\nLa programmazione comprende \"Le avventure di Chuck &amp; Friends\", \"Strawberry Shortcake's Berry Bitty Adventures\", \"My Little Pony - L'amicizia \u00e8 magica\", \"Pound Puppies\", \"\", \"G.I.Joe - La vendetta\", \"La foresta dei sogni\", \"R.L. Stine's The Haunting Hour\", \"The Aquabats! Super Show!\" e \"Dan Vs.\".\nLa programmazione di Hasbro include cartoni basati su \"My Little Pony - L'amicizia \u00e8 magica\", \"Transformers\", \"Pound Puppies\" e \"Fragolina Dolcecuore\". In pi\u00f9, l'emittente trasmette \"Family Game Night\", che \u00e8 basata su giochi da tavolo di Hasbro riadattati in forma di videogioco.\nVi sono anche alcuni programmi in origine di Discovery Kids, come \"Endurance\", a differenza delle altre emittenti Discovery rinominate, le quali hanno intrapreso programmazioni completamente nuove. La rete trasmette anche contenuti provenienti dalla libreria di programmi Sunbow Productions acquistata da Hasbro incentrati su prodotti Hasbro, tra cui \"Transformers\" e \"\", anche se non trasmette cartoni basati su propriet\u00e0 Hasbro (o compagnie di giocattoli precedenti come Tonka (azienda) che vennero in seguito inglobate da Hasbro) creati da Hanna-Barbera o Ruby-Spears Productions, le cui librerie sono propriet\u00e0 di Time Warner e vengono trasmesse su Cartoon Network e Boomerang. Hub Network \u00e8 anche autorizzata a trasmettere propriet\u00e0 riguardanti Batman e Superman di Time Warner, come \"Batman Beyond\", Batman: The Animated Series\", \"la serie live-action originale \"Batman\" degli anni sessanta, \"Superman: The Animated Series\" e \"Lois &amp; Clark - The New Adventures of Superman\".\nSempre dalla Time Warner, nel 2013 ha cominciato a trasmettere gli Animaniacs.\nHub Network HD.\nIl giorno di lancio di Hub Network, Dish Network, Verizon FiOS e AT&amp;T U-Verse hanno inaugurato le versioni ad alta definizione delle proprie stazioni sulla propria lista di canali. Bright House, Cablevisi\u00f3n, Charter, Comcast, Cox, Mediacom, Suddenlink e Time Warner Cable ora supportano anch'essi l'HD in molte delle loro distribuzioni."}
{"id": "4209772", "revid": "179980", "url": "https://it.wikipedia.org/wiki?curid=4209772", "title": "Camilla Salvago", "text": ""}
{"id": "4209778", "revid": "339392", "url": "https://it.wikipedia.org/wiki?curid=4209778", "title": "Studio B Productions", "text": ""}
{"id": "4209780", "revid": "767487", "url": "https://it.wikipedia.org/wiki?curid=4209780", "title": "Renato Bartoletti", "text": "Carriera.\nSfior\u00f2 lo scudetto con il nella Prima Categoria 1920-1921 disputando 19 partite. Complessivamente nella sua carriera in nerazzurro disput\u00f2 58 incontri."}
{"id": "4209781", "revid": "834", "url": "https://it.wikipedia.org/wiki?curid=4209781", "title": "Home Improvement", "text": ""}
{"id": "4209795", "revid": "1543377", "url": "https://it.wikipedia.org/wiki?curid=4209795", "title": "Abu Qatada", "text": "Biografia.\nIdeologo islamista, \u00e8 stato decretato contro di lui il congelamento del patrimonio, il divieto di viaggio e il divieto di propriet\u00e0 di armi da parte delle Nazioni Unite, secondo il disposto del Consiglio di Sicurezza n. 1267, per la sua presunta appartenenza ad al-Q\u0101\u02bfida. Pi\u00f9 volte imprigionato in Gran Bretagna a partire dal 2002, per le leggi anti-terrorismo vigenti nel Paese, non \u00e8 stato tuttavia processato per reati penali o cospirazione.\nIl governo algerino ha descritto Ab\u016b Qat\u0101da come coinvolto con i terroristi di matrice islamica, a Londra e forse altrove. Dopo aver inizialmente escluso di deportare Ab\u016b Qat\u0101da dal Regno Unito in Giordania, nel maggio 2012 la Corte europea dei diritti dell'uomo ha stabilito che poteva essere espulso sulla base di garanzie della Giordania che non sarebbe stato torturato.\nFormazione ideologica e presunti legami con al-Q\u0101\u02bfida.\nNel 1989 si rec\u00f2 a Peshawar (Pakistan), dove insegn\u00f2 Scienze sciaraitiche. Mentre si trovava in quella citt\u00e0 pakistana, si dice si sia incontrato con Osama bin Laden, ma non mancano smentite circa tale incontro.\nNel 1991, dopo la guerra del Golfo, Ab\u016b Qat\u0101da fu espulso dal Kuwait con altri palestinesi. Torn\u00f2 quindi in Giordania, ma nel settembre 1993 fugg\u00ec con la moglie e i loro cinque figlia nel Regno Unito, usando un passaporto falsificato degli Emirati Arabi Uniti. Richiese asilo politico per le persecuzioni religiose cui sarebbe stato sottoposto dalle autorit\u00e0 giordane, affermando di essere stato torturato nei carceri giordani, e la sua richiesta fu accolta dai britannici nel giugno 1994.\nIl suo nome fu fatto quando \u02bfAbd al-\u1e24am\u012bd Ab\u016b Zayd capo del al-Q\u0101\u02bfida nel Maghreb Islamico, il 2 giugno del 2009 sgozz\u00f2 e decapit\u00f2 l'ostaggio britannico Edwin Dyer, rapito tra Niger e Mali il 22 gennaio. L'organizzazione terroristica disse infatti che l'esecuzione era avvenuta perch\u00e9 il governo britannico non aveva acconsentito a scarcerare Ab\u016b Qat\u0101da. &lt;br&gt;\nEdwin Dyer era stato rapito alla frontiera tra Niger e Mali mentre, con un gruppo di turisti europei, stava partecipando a un festival di musica africana.\nIl Gruppo Salafita per la Predicazione e il Combattimento, anche noto come \"al-Q\u0101\u02bfida nel Maghreb Islamico\", nel 2012 propose di rilasciare Stephen Malcolm, un altro ostaggio britannico, rapito in novembre in Mali, se Ab\u016b Qat\u0101da, al momento in prigione a Londra, fosse stato rilasciato e non estradato in Giordania, dove era stato condannato all'ergastolo per terrorismo.&lt;br&gt; \nStephen Malcolm era stato sequestrato assieme a due colleghi - l'olandese Jacobus Nicolo Ruke, e lo svedese Nils Joan Viktor Gustafson, il 25 novembre 2011 a Timbuktu, davanti al suo albergo. Un quarto uomo, un tedesco, fu ucciso a sangue freddo perch\u00e9 si era rifiutato di entrare nell'auto dei rapitori."}
{"id": "4209797", "revid": "1573940", "url": "https://it.wikipedia.org/wiki?curid=4209797", "title": "Empusa fasciata", "text": "La mantide fasciata (Empusa fasciata ) \u00e8 una mantide della famiglia Empusidae.\nDescrizione.\n\u00c8 una mantide di forma slanciata, lunga 45-65 mm, di colore dal verde tenue al giallo paglierino, con zampe che presentano bande verdi, brune e beige, e tegmine con apice giallastro. Le antenne sono lunghe e bipettinate nei maschi, coniche nelle femmine. \u00c8 molto simile a \"Empusa pennata\" da cui si distingue per le maggiori dimensioni delle coxe anteriori e mediane.\nDistribuzione e habitat.\n\"E. fasciata\" \u00e8 una specie a diffusione mediterranea orientale. In Italia \u00e8 nota solo per i dintorni di Trieste e la foce del Tagliamento, che rappresentano i limiti occidentali del suo areale.\nPredilige habitat costieri, soprattutto gli ambienti retrodunali."}
{"id": "4209798", "revid": "453359", "url": "https://it.wikipedia.org/wiki?curid=4209798", "title": "Gadus macrocephalus", "text": "Il merluzzo nordico (Gadus macrocephalus Tilesius 1810), chiamato anche merluzzo grigio (per differenziarlo dall'altro merluzzo nordico) \u00e8 un pesce d'acqua salata, appartenente alla famiglia Gadidae.\nSe conservato tramite salagione assume il nome commerciale di baccal\u00e0. Con il termine stoccafisso si identifica invece il merluzzo nordico bianco (\"Gadus morhua\") essiccato.\nDistribuzione e \"habitat\".\n\u00c8 un pesce tipico del Pacifico settentrionale, nella grande area compresa tra il Mar Giallo, lo Stretto di Bering, le isole Aleutine e la costa pacifica degli Stati Uniti, fino a Los Angeles. Vive nelle acque della piattaforma continentale a 100-400 metri di profondit\u00e0, spingendosi a volte fino a 1280 m.\nDescrizione.\nPresenta un corpo allungato, poco compresso ai fianchi, dal profilo a punta di lancia, con testa piuttosto grande ed un barbiglio chiaro sotto il mento. Ha tre pinne dorsali, due anali, pinne ventrali in posizione giugulare e pinna caudale tronca, a delta.La livrea \u00e8 variabile dal marrone al verdastro grigio sul dorso, che \u00e8 cosparso di macchie brune, mentre diventa pi\u00f9 sfumato bianco sul ventre. La testa \u00e8 screziata di bruno. La linea laterale \u00e8 chiara e ben visibile, con una curva all'altezza della seconda dorsale.Pu\u00f2 raggiungere una lunghezza massima di 120\u00a0cm per 22\u00a0kg di peso.\nRiproduzione.\nSi riproduce tra la fine dell'estate e l'inverno, dopo aver raggiunto acque meno profonde dove avviene l'accoppiamento. Ogni femmina depone tra 3-5 milioni di uova molto piccole (1\u00a0mm di diametro), demersali e appiccicose nelle prime 30 ore. La schiusa avviene dopo circa 29 giorni.\nAlimentazione.\nGli esemplari giovani si nutrono di copepodi, gli adulti di molluschi (gasteropodi, bivalvi, octopus e cefalopodi), crostacei (granchi, gamberetti, vermi (policheti, anellidi) e soprattutto pesci (zoarcidae, salmonidae, scorpaenidae, acciughe, pleuronectidae, \"Gymnocanthus\" sp., \"Alepisaurus ferox\" e uova e larve di \"Raja\" sp.).\nPredatori.\nIl merluzzo nordico \u00e8 preda abituale di mammiferi marini come la balenottera minore e la foca comune, di pesci come le pleuronectidae e il salmone reale, il pollack d'Alaska e il carbonaro.\nPesca.\nIl merluzzo nordico \u00e8 oggetto di pesca intensiva: negli ultimi 50 anni la quantit\u00e0 di pescato \u00e8 pi\u00f9 che quadruplicata. Tuttavia la pesca con palamito, praticata tra l'Alaska e lo Stretto di Bering \u00e8 stata considerata come sostenibile dal Marine Stewardship Council. In Europa e in Italia non \u00e8 una specie ricercata, mentre nei paesi del Pacifico ha un elevato valore commerciale.\nAltri usi.\n\u00c8 utilizzato anche nella Medicina tradizionale cinese."}
{"id": "4209800", "revid": "15756", "url": "https://it.wikipedia.org/wiki?curid=4209800", "title": "Tsubasa no oreta tenshitachi", "text": " \u00e8 una miniserie televisiva giapponese suddivisa in 2 stagioni di 4 puntate ciascuna, prodotta da Fuji TV e trasmessa nel 2006-07.\nOgni storia racconta una vicenda pi\u00f9 o meno complessa riguardante la travagliata esistenza di un/una giovane.\nTrama 1\u00aa stagione.\n1\u00ba episodio: Celeb.\nNanako, per tutta l'infanzia, \u00e8 stata costretta a vivere in una famiglia indigente: ora vuol riuscire ad ottenere tutto quel che gli \u00e8 mancato allora. Ed \u00e8 per questo che ogni settimana dorme con uomini diversi e si fa pagare per questo; una volta alla settimana ha l'occasione di diventare una celebrit\u00e0, come cliente speciale di un negozio di lusso.Per aver questa soddisfazione \u00e8 disposta a fare qualsiasi cosa: ma un bel giorno incontrer\u00e0 una ragazza della sua et\u00e0 con cui si metter\u00e0 a discutere sull'autentico valore dei soldi. Questo scambio di opinioni gli sar\u00e0 proficuo per ampliare le proprie prospettive.\n2\u00ba episodio: Live-chat.\nLa live chat \u00e8 uno dei nuovi modi, creati dal progresso tecnologico-informatico, per collegarsi con le altre persone; e proprio questo, ovvero parlare con la gente, \u00e8 il lavoro che si trova a svolgere Yuna. Due anni prima la sua vita ha subito un grande rivolgimento portandogli via la famiglia in un incidente; ora lei \u00e8 del tutto sola e lavora in casa, senza mai lasciare le stanze del suo appartamento.Non essendo pi\u00f9 capace di comunicare normalmente con il prossimo, la live chat \u00e8 l'unica maniera che gli \u00e8 rimasta per continuare ad esser presente nel mondo. Una realt\u00e0 virtuale che \u00e8 divenuta l'unica sola realt\u00e0 per lei; ma un fatto improvviso verr\u00e0 di colpo a cambiargli nuovamente l'esistenza.\n3\u00ba episodio: Actress.\nIl padre di Nao possiede una fabbrica che produce bambole e desidererebbe molto che la figlia un giorno ereditasse la sua attivit\u00e0: la ragazza per\u00f2 non ha davvero intenzione di ridursi a costruire bambole fino alla fine dei suoi giorni e finisce per fuggire di casa dirigendosi verso Tokyo. Nella grande metropoli viene ingannata da uno che si spaccia per esser uno scopritore di talenti.Nao inizia ben presto a far debiti e nel tentativo di sopravvivere comincia a lavorare, tra l'altro, anche part-time in un night-club. Il suo pi\u00f9 grande desiderio \u00e8 riuscire a diventare un'attrice famosa, e per realizzarlo si compromette, cercando poi di tener nascosta la cosa al fidanzato Riku. Gli appare poi di fronte il nonno, l'unico della famiglia che sembra esser dalla sua parte.\n4\u00ba episodio: Slot.\nRyoko si sta guadagnando sa vivere giocando alle slot machine. Abbandonata dai genitori quand'era ancora una bambina, ha sempre vissuto fino ad allora passando da una relazione instabile all'altra, costantemente alla ricerca di un senso di sicurezza e rimanendone sempre alla fine delusa ed insoddisfatta. Una mattina si sveglia e trova una ragazzina, Kentai, seduta nella sua stanza, ha con s\u00e9 un biglietto da parte dell'attuale fidanzato di lei, Kenji.Chiede a Rioko di prendersi cura della giovane per qualche giorno, mentre lui \u00e8 impegnato nel suo lavoro di host. Cos\u00ec Rioko, il cui desiderio pi\u00f9 alto \u00e8 sempre stato quello di trovar qualcuno che si prendesse cura di lei, si trova ora costretta, lei, a prendersi cura di un'altra persona.\nTrama 2\u00aa stagione.\n1\u00ba episodio: Impulse.\nYuri lavora facendo il turno di notte come commessa in un negozio di generi alimentari. Di indole fragile e con un carattere facile alla depressione sembra gi\u00e0 essere, nonostante l'ancor giovane et\u00e0, del tutto stanca della vita: ha gi\u00e0 tentato il suicidio. Non riesce a superare le vicende del suo passato, di quand'era ancora studentessa e si tagliava le braccia e le gambe con una lametta in ripetuti atti d'autolesionismo, con una madre fredda e distante incapace di comprenderla: ora si trova sotto controllo medico da uno psicologo.Un giorno incontra Hiroki, un gioviale ed affascinante studente universitario innamorato della vita; due opposte visioni del mondo vengono cos\u00ec a trovarsi davanti.\n2\u00ba episodio: Sakura.\nHaruka, alias Sayuri, \u00e8 una ragazza semplice e del tutto ingenua che frequenta quotidianamente un internet caf\u00e8: in realt\u00e0 lei \u00e8 una \"Sakura\", ovvero una giovane che, in cambio di compagnia, si fa pagare da uomini pi\u00f9 grandi di lei. Prova un profondissimo rancore nei confronti del padre, un uomo debole e vuoto. Un giorno, mentre si sta preparando ad uno dei suoi appuntamenti, si scontra con Kouki, un uomo che sembra aver tutto quello che lei ha sempre desiderato: soldi, bellezza e fama.\n3\u00ba episodio: Time.\nKana ha superato nel tempo molte difficolt\u00e0 per giungere a diventare quello che \u00e8 ora, una nuotatrice d'alto livello: sempre guidata e spinta dall'ambizione paterna, suo prossimo biettivo da raggiungere \u00e8 quello di diventare rappresentante per la sua scuola alle prossime competizioni sportive annuali. La ragazza ha per\u00f2 anche un modo tutto suo per sfogarsi dalla tensione accumulata, ed \u00e8 quello di rubare nei negozi; viene per\u00f2 un giorno scoperta da Daisuke, un suo caro amico d'infanzia.Lei per fargli tenere la bocca chiusa lo trascina senza troppo pensarci in un love hotel dove passano la notte assieme. A questo punto per\u00f2 altre circostanze si affacciano, che mettono in dubbio tutto quello che ha fatto finora.\n4\u00ba episodio: Merchandise.\nAnni prima Yoshimi si \u00e8 sottoposta ad una chirurgia plastica facciale, questo per cancellare con un colpo netto tutto il suo passato: ora lavora in un locale di lusso per hostess/accompagnatrici e sfruttando un suo ricco ed anziano cliente \u00e8 riuscita ad ottener tutto quello che voleva, benessere e ricchezza. Eppure, nonostante tutto, continua a sentire un vuoto profondo ed inaccessibile che scava dentro di lei; sente che continua in ogni caso a mancargli qualche cosa d'essenziale.Un giorno in un negozio d'animali vede un cucciolo abbandonato ed immediatamente se ne affeziona."}
{"id": "4209814", "revid": "76963", "url": "https://it.wikipedia.org/wiki?curid=4209814", "title": "Scott Klug", "text": "Biografia.\nNato a Milwaukee, Klug consegu\u00ec un master in giornalismo alla Northwestern University e successivamente svolse la professione di anchorman e reporter televisivo.\nNel 1990 si candid\u00f2 alla Camera dei Rappresentanti come repubblicano e riusc\u00ec a sconfiggere il deputato democratico in carica da trentadue anni Robert Kastenmeier.\nKlug venne rieletto tre volte, finch\u00e9 nel 1999 si ritir\u00f2 per dedicarsi alla vita privata. Il suo seggio venne conquistato dalla democratica Tammy Baldwin, prima lesbica dichiarata eletta al Congresso."}
{"id": "4209816", "revid": "119976083", "url": "https://it.wikipedia.org/wiki?curid=4209816", "title": "Giovanni Francesco Grimaldi", "text": "Biografia.\nFormatosi inizialmente nell'ambito della famiglia dei Carracci, che rappresentavano una delle principali scuole pittoriche bolognesi in quegli anni, si rec\u00f2 poi ancora giovane a Roma.\nQui lavorer\u00e0 a lungo per committenti come il Cardinale Francesco Albani e la famiglia Santacroce.\nNel 1638 spos\u00f2 Eleonora Aloisi, figlia del pittore bolognese Baldassarre (detto il Galanino), morto nello stesso anno e imparentato con i Carracci tramite la moglie. Sempre nel 1638 dipinse la facciata del Palazzo Poli a Roma in occasione della visita in citt\u00e0 di Johann Anton principe di Eggenberg, inviato dall'imperatore Ferdinando III d'Asburgo.\nCollabor\u00f2 con Alessandro Algardi in varie occasioni, tra cui nell'allestimento dei funerali del marchese Ludovico Facchinetti, ambasciatore di Bologna presso la corte papale, morto nel gennaio 1644. Si occup\u00f2 anche di altri apparati per feste, onoranze funebri e opere teatrali tra il 1640 e il 1671.\nIl suo prestigio come artista nell'ambiente romano lo port\u00f2 a entrare nella prestigiosa Accademia di San Luca gi\u00e0 nel 1635 e a rivestire all'interno di tale istituzione vari incarichi (Rettore nel 1656) fino alla pi\u00f9 alta carica di \"Principe\" nel 1666 dopo avervi rinunciato nel 1658. Nel 1657 entr\u00f2 anche tra alla Congregazione dei Virtuosi al Pantheon.\nNel 1648 si rec\u00f2, su invito del Cardinale Giulio Mazzarino, a Parigi, per dipingere alcuni ambienti del Palazzo del Louvre.\nStile.\nPittore principalmente di storie e di paesaggi, dal colore forte e dall'abbondante uso del verde, con il tempo si specializzer\u00e0 molto nella pittura illusoria e di decorazione."}
{"id": "4209825", "revid": "124871630", "url": "https://it.wikipedia.org/wiki?curid=4209825", "title": "\u00c9tienne Parfait Martin Maurel de Mons", "text": "Biografia.\nProveniente dalla famiglia dei Maurel de Villeneuve de Mons, trascorse i suoi primi anni a Volonne. Prima della rivoluzione era canonico ad Aix e poi Vicario generale della diocesi di Viviers. Egli non segu\u00ec il comportamento del vescovo di Viviers, Carlo II de La Font de Savine, che ader\u00ec alla Costituzione civile del clero.\nDopo il Concordato del 1801 divenne Vicario generale dell'arcivescovo di Parigi, cardinale Belloy-Morangle.\nNel 1803, dopo la morte di monsignor Marc-Antoine de No\u00e9, era stato designato alla cattedra episcopale di Troyes, ma il Primo Console, dietro consiglio dello zio, cardinale Joseph Fesch, revoc\u00f2 questa scelta, preferendo porre su quella sede un prelato di maggior esperienza, monsignor Louis-Apollinaire de La Tour du Pin-Montauban, gi\u00e0 vescovo di Nancy (1777-1783) e poi arcivescovo di Auch (1783-1801), la cui sede nel 1801 era stata soppressa ed incorporata in quella di Agen.\nEgli fu poi nominato vescovo nel 1805 e gli venne assegnata la sede di Mende il 30 gennaio di quell'anno e la scelta venne confermata dalla Curia romana il 22 marzo successivo. \u00c9tienne Parfait fu consacrato vescovo a Parigi nella Cattedrale di Notre-Dame il 21 aprile dallo stesso arcivescovo Belloy-Morangle, coadiuvato da Jean-Baptiste de Chabot, vescovo emerito di Mende e da Claude Andr\u00e9, vescovo dimissionario di Quimper.\nUno dei suoi zii, Joseph-Robin Morel de Mons, era stato vescovo di Viviers dal 1748 al 1778 ed il nuovo vescovo chiese di poter amministrare anche quella diocesi, annessa per il momento, a quella di Mende.\nEgli si mostr\u00f2 vigilante ed attivo, non solo visitando la sua diocesi, che allora si estendeva su due dipartimenti, ma esercitando egli stesso le funzioni del suo ministero ordinario e confessando all'interno della sua cattedrale.\nIl 6 giugno 1808 ricevette la nomina a barone dell'Impero, con diritto di trasmissione del titolo ad uno dei suoi nipoti; egli prese parte inoltre al Concilio di Parigi del 1811, tenutosi nel mese di giugno di quell'anno.\nDopo aver guidato la diocesi di Mende per sedici anni, a Morel de Mons venne assegnata, l'8 agosto 1821, la sede di Avignone, riportata al rango di arcidiocesi dopo che nel 29 novembre 1801 era stata ridimensionata a livello di diocesi semplice (la nomina regia venne confermata da Roma il 24 settembre).\nNella Cattedrale di Notre-Dame des Doms d'Avignon fece eseguire lavori di restauro e aggiungere al campanile una nuova, grossa campana con funzione di bordone.\nCon l'ordinanza del 5 novembre 1827 egli venne creato, insieme a molti altri, membro della Camera dei Pari di Francia, dalla quale verr\u00e0 poi escluso dopo la rivoluzione del luglio 1830 a causa del suo convinto legittimismo.\nDa quel momento la sua salute cominci\u00f2 a declinare e, rientrato ad Avignone dopo un soggiorno per motivi di salute a Nizza, vi mor\u00ec il 4 ottobre 1830 a causa di un attacco apoplettico.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:\nBibliografia.\nIn lingua francese salvo diverso avviso:"}
{"id": "4209828", "revid": "287204", "url": "https://it.wikipedia.org/wiki?curid=4209828", "title": "Cianci", "text": ""}
{"id": "4209836", "revid": "33751", "url": "https://it.wikipedia.org/wiki?curid=4209836", "title": "Prima Divisione (Libano)", "text": "La Prima Divisione () \u00e8 la massima divisione del campionato libanese di calcio maschile, posta sotto l'egida della Federazione calcistica del Libano.\nLa prima edizione del torneo risale al 1933. La squadra pi\u00f9 titolata \u00e8 l', vincitrice del campionato per 14 volte.\nFormula e regolamento.\nLa Prima Divisione vede competere 12 squadre. Nel corso di una stagione ogni club gioca contro le altre due volte, una volta nel proprio stadio di casa e una volta in quello degli avversari, per 22 partite. Le squadre ricevono tre punti per una vittoria e un punto per un pareggio. Nessun punto viene assegnato per una sconfitta. Le squadre sono classificate in base ai punti totali: in caso di parit\u00e0 valgono come criterio di classificazione gli scontri diretti, quindi la differenza reti.\nEsiste un sistema di promozione e retrocessione tra la Prima e la Seconda Divisione. Le due squadre peggio classificate nella Prima Divisione sono retrocesse in Seconda; le prime due classificate in Seconda Divisione sono promosse in Prima.\nStoria.\nIl 22 marzo 1933 i rappresentanti di tredici squadre di calcio si riunirono nel distretto di Minet El Hosn a Beirut per formare la Federazione calcistica del Libano (LFA). Hussein Sejaan fu il primo presidente della LFA. La federazione entr\u00f2 a far parte della FIFA nel 1935 e della AFC nel 1964. La Prima Divisione inizi\u00f2 nel maggio 1934 e fu chiamata \"coppa Edmond Rubeiz\", in onore del giocatore del , morto di febbre tifoide l'anno precedente. La competizione si svolse in un formato ad eliminazione diretta, con il che batt\u00e9 il 7-1 in finale per vincere la competizione inaugurale.\nIl , l' e il condivisero i titoli durante il primo decennio del campionato. Tra gli anni '40 e '60 i club armeni, quali il e il , furono i pi\u00f9 importanti nella scena calcistica libanese. I due club condivisero 11 titoli in 16 stagioni tra il 1943 e il 1969. Dopo un'interruzione di 12 anni del campionato a causa della guerra civile libanese, l' domin\u00f2 il campionato, vincendo 11 titoli consecutivi tra il 1988 e il 1999. Stabilirono momentaneamente un record nel Guinness dei primati per maggior numero di campionati consecutivi vinti.\nDal 2000, il divenne la forza dominante in Libano, vincendo cinque titoli su nove fino al 2009. Durante gli anni 2010, l', che aveva precedentemente vinto solo un campionato, vinse sei titoli. Dopo aver vinto la Prima Divisione 2018-2019, l' vinse la lega per tre volte consecutive, un'impresa compiuta solo un'altra volta, dall'Ansar nel 1992. A causa di problemi finanziari e politici nel paese, nonch\u00e9 della pandemia COVID-19, la LFA decise di annullare la stagione 2019-2020 in corso. A causa della crisi finanziaria, i giocatori stranieri furono esclusi dalla partecipazione alla stagione 2020-2021.\nSquadre.\nStagione 2021-2022.\nAlbo d'oro.\nDi seguito \u00e8 riportato l'albo d'oro del campionato libanese di calcio. Dal 1933 a oggi il campionato \u00e8 stato vinto, almeno una volta, da dodici squadre diverse. Con quattordici campionati vinti, l' \u00e8 la squadra pi\u00f9 titolata del torneo. Segue, con otto titoli, il ."}
{"id": "4209837", "revid": "84184", "url": "https://it.wikipedia.org/wiki?curid=4209837", "title": "Conforti", "text": ""}
{"id": "4209838", "revid": "767487", "url": "https://it.wikipedia.org/wiki?curid=4209838", "title": "Lillian Board", "text": "Biografia.\nMessasi in luce gi\u00e0 da giovanissima, inizi\u00f2 la carriera internazionale nel 1966 ai giochi del Commonwealth. Nel 1968 era la favorita per la medaglia d'oro sui 400 m. alle Olimpiadi di Citt\u00e0 del Messico, ma venne superata nel finale dalla francese Colette Besson e dovette accontentarsi dell'argento. Nel 1969, ai Campionati d'Europa di Atene, ottenne due medaglie d'oro, negli 800 m. (2' 01\" 4, record dei campionati) e nella staffetta 4x400 (3' 30\" 8, record del mondo), dopo un esaltante testa a testa, nella frazione finale, con la Besson che venne accreditata dello stesso tempo. Al termine dei giochi verr\u00e0 insignita del titolo di \"Migliore atleta donna dei Campionati\".\nNel 1970 cominci\u00f2 a soffrire di dolori allo stomaco, che le limitarono la partecipazioni sportive. Nonostante ci\u00f2, in maggio stabil\u00ec il nuovo record britannico sui 1500 m. in 4' 44\" 6, giungendo seconda a Roma, dietro l'allora detentrice del record mondiale Paola Pigni. Il 20 giugno correr\u00e0 la sua ultima gara ad Edimburgo.\nNel mese di settembre gli viene diagnosticato un Carcinoma del colon-retto allo stadio terminale, con una speranza di vita non superiore ai due mesi.\nA novembre si trasferisce nella clinica del controverso dottor Josef Issels, sulle Alpi bavaresi per seguirne le sue cure alternative. I risultati non sono quelli sperati ed a dicembre dev'essere trasferita in una clinica di Monaco di Baviera dove viene sottoposta a terapia intensiva, ma il 24 dicembre entra in coma spirando due giorni dopo, all'et\u00e0 di 22 anni."}
{"id": "4209840", "revid": "543022", "url": "https://it.wikipedia.org/wiki?curid=4209840", "title": "Shep Pettibone", "text": "\u00c8 uno dei pi\u00f9 prolifici remixer degli anni ottanta proprio in virt\u00f9 di aver remixato numerosi brani di svariati artisti. Dapprima conduttore radiofonico della radio newyorkese WRKS-FM, divenne produttore/remixer per la Salsoul Records, etichetta discografica disco/dance. Le sue capacit\u00e0 di remixer lo portarono a lavorare, nei primi anni ottanta, con star internazionali come Madonna, Prince, Pet Shop Boys, Duran Duran, Janet Jackson, George Michael e Depeche Mode.\nAssieme ad Arthur Baker \u00e8 stato un pioniere nello sviluppare e portare alla popolarit\u00e0 molti aspetti della cultura dance e hip-hop, fra cui lo scratching.\nBiografia.\nI primi anni.\nShep Pettibone \u00e8 stato uno dei primi ad effettuare diversi remix (con diversi approcci) da pubblicare nello stesso singolo: ci\u00f2 che oggi \u00e8 la procedura standard, ovvero pubblicare diversi remix e formati di una canzone \u00e8 possibile grazie a pionieri come Shep Pettibone.\nLa sua tipologia di remix inizi\u00f2 ad essere conosciuta al pubblico nel 1982 quando inizi\u00f2 a creare dei remix per canzoni famose e ribattezzati \"Mastermixes\". Con il passare del tempo le sue produzioni divennero vere e proprie fasi di studio di una canzone.\nI suoi \"Mastermixes\" spesso includono versioni \"dub\" o instrumentali della canzone, con alcune lavorazioni sulle parti vocali, per produrre versioni estese del brano. Il momento in cui il lavoro di Shep Pettibone venne consacrato fu verso la fine del 1982 quando alcuni dei \"Mastermixes\" furono pubblicati in un doppio-album.\nGli anni di successo.\nShep Pettibone inizi\u00f2 a lavorare in studio su diversi singoli famosi dell'epoca, fra cui successi degli Skyy, Inner Life, the Salsoul Orchestra e Loleatta Holloway (tutti sotto etichetta discografica Salsoul Records).\nDopo un paio di remix ben riusciti per i brani \"Let No Man Put Asunder\" e \"Dr. Love\", la consacrazione arriva nel 1985 con la stretta collaborazione fra Shep Pettibone e Madonna e i Pet Shop Boys. Anche i Level 42 vantano un brano remixato da Shep Pettibone: si tratta del \"turnaround mix\" di \"Something About You\" nel 1985 che diede al brano un successo mondiale dopo la sua prima pubblicazione poco fruttuosa.\nShep Pettibone ha mixato anche la famosa versione video di \"The Pleasure Principle\", singolo di Janet Jackson del 1987. Moltissimi brani di Jackson, specialmente del suo album Rhythm Nation 1814 vennero remixati da Shep Pettibone, fra cui \"Miss You Much\", \"Alright\", \"Love Will Never Do (Without You)\" e \"Escapade\".\nAnche Cathy Dennis, autrice e produttrice di diversi successi di Kylie Minogue, ha collaborato con Pettibone per i remix di \"Just Another Dream\", \"Touch Me (All Night Long)\" e \"You Lied To Me\". Con i remix Pettibone ha reso possibile la commercializzazione di queste canzoni, tutte non estratte come singoli. Tale manovra ha incrementato decisamente le vendite dell'album di Dennis.\nOggi Shep Pettibone \u00e8 proprietario del Paradise Nightclube del The Empress Hotel in Asbury Park, New Jersey.\nLe collaborazioni pi\u00f9 significative.\nPet Sheppettibone.\nParticolarmente forte fu l'alleanza formata con i Pet Shop Boys (ribattezzata \"Pet Sheppetibone\") con i quali remixa le loro hit mondiali \"West End Girls\", \"Love Comes Quickly\" (entrambi i remix vennero poi inclusi nell'album \"Disco\" del 1986), \"Opportunities (Let's Make Lots of Money)\", \"Heart\" (anche prodotta), \"What Have I Done to Deserve This?\", \"Left to My Own Devices\" e \"Always on My Mind\".\nOltre ai vari remix, con i Pet Shop Boys vengono co-prodotte diverse altre canzoni: \"Was That What It Was?\", b-side del singolo \"Opportunities (Let's Make Lots of Money)\" del 1986, \"You Know Where You Went Wrong\", b-side del singolo \"It's a Sin\" del 1987 (entrambe incluse nella raccolta \"Alternative\") e \"I Want to Wake Up\", brano dell'album \"Actually\" del 1987;\nMadonna.\nNumerosi brani di Madonna vennero remixati, scritti e prodotti da Shep Pettibone: il primo remix fu il \"Color mix\" per il singolo \"True Blue\" del 1986. L'anno successivo \u00e8 la volta di \"Into the Groove\" che viene letteralmente stravolta con la magia di Pettibone. Dopo i vari remix di \"Causing a Commotion\", \"Like a Prayer\" e \"Express Yourself\", Shep Pettibone viene maggiormente coinvolto con Madonna con i remix di \"Vogue\", la sua collaborazione per l'album \"Erotica\" e l'intera composizione di un album che doveva uscire nel 1994 ma che poi non venne portato a termine. Ci\u00f2 fece intendere ad una fine di rapporto lavorativo fra i due ma tre anni dopo (1997) Gary Barlow (membro dei Take That) dichiara che la sua hit \"Love Won't Wait\" \u00e8 un brano scritto da Shep Pettibone e Madonna e che si tratta di una terza canzone che i due scrissero. Le altre due vennero poi concluse da Madonna con altri produttori."}
{"id": "4209842", "revid": "762791", "url": "https://it.wikipedia.org/wiki?curid=4209842", "title": "Isolante minerale a base vetro", "text": ""}
{"id": "4209844", "revid": "1494169", "url": "https://it.wikipedia.org/wiki?curid=4209844", "title": "De Sio", "text": ""}
{"id": "4209845", "revid": "47767", "url": "https://it.wikipedia.org/wiki?curid=4209845", "title": "Elfa della notte", "text": ""}
{"id": "4209847", "revid": "287204", "url": "https://it.wikipedia.org/wiki?curid=4209847", "title": "Angaston", "text": "Angaston \u00e8 una citt\u00e0 dell'Australia Meridionale (Australia); essa si trova 80 chilometri a nord-est di Adelaide ed \u00e8 la sede della Municipalit\u00e0 di Barossa. Al censimento del 2006 contava 1.865 abitanti."}
{"id": "4209848", "revid": "1788047", "url": "https://it.wikipedia.org/wiki?curid=4209848", "title": "Louisville Panthers", "text": "I Louisville Panthers sono stati una squadra di hockey su ghiaccio dell'American Hockey League con sede nella citt\u00e0 di Louisville, nello Stato del Kentucky. Nati nel 1999 e sciolti nel 2001, nel corso degli anni sono stati affiliati alla franchigia dei Florida Panthers.\nStoria.\nLa squadra fu fondata a Louisville, nel Kentucky, e disput\u00f2 le proprie partite casalinghe presso la Freedom Hall nel complesso del Kentucky Exposition Center. Il nome della franchigia, il logo e le divise si ispirarono a quelle della formazione affiliata in National Hockey League dei Florida Panthers. Nel corso della sua breve storia la squadra fece un'apparizione nei playoff della Calder Cup, dove fu sconfitta al primo turno dall'altra formazione dello Stato, i Kentucky Thoroughblades. Al termine della stagione 2000-2001 la squadra cess\u00f2 le proprie attivit\u00e0, e fu riattivata solo nel 2005 nello Stato dell'Iowa con il nome di Iowa Stars. Dal 2009 la squadra ha assunto la denominazione di Texas Stars.\nAffiliazioni.\nNel corso della loro storia i Louisville Panthers sono stati affiliati alle seguenti franchigie della National Hockey League:"}
{"id": "4209849", "revid": "336956", "url": "https://it.wikipedia.org/wiki?curid=4209849", "title": "Tromboncino rompifiamma", "text": ""}
{"id": "4209851", "revid": "287204", "url": "https://it.wikipedia.org/wiki?curid=4209851", "title": "Lietuvos Lyga 1928", "text": "L'edizione 1928 del Lietuvos Lyga fu la 7\u00aa del massimo campionato di calcio lituano; il titolo fu vinto dal KSS Klaipeda, giunto al suo 1\u00ba titolo. Si tratt\u00f2 della prima vittoria di una squadra non proveniente da Kaunas.\nFormula.\nIl campionato era formato da venti squadre divise in tre diverse zone in base alla contea di appartenenza. Il girone di Kaunas era formato da sei squadre che si incontrarono in gare di andata e ritorno per un totale di 10 turni. Il girone di Klaip\u0117da era diviso in due sottogruppi: quello nord formato da cinque squadre, di cui non \u00e8 nota la formula n\u00e9 i risultati, e quello sud, formato da cinque squadre che si incontrarono in gare di andata e ritorno per un totale di 8 turni. In tutti e due i gironi erano assegnati due punti alla vittoria, un punto al pareggio e zero per la sconfitta.\nPer la contea di \u0160iauliai, le quattro non disputarono un girone, ma un torneo ad eliminazione diretta (semifinali e finali), con gare di sola andata.\nI vincitori dei sottogruppi di Klaipeda si incontrarono in una prima finale in gara unica; il vincitore incontr\u00f2 poi la vincente del girone di Kaunas (qualificatosi per la finale per il ritiro della vincente del girone di \u0160iauliai) in una partita che decret\u00f2 il vincitore del campionato. Di questa seconda fase \u00e8 noto solo il risultato della finale"}
{"id": "4209854", "revid": "228587", "url": "https://it.wikipedia.org/wiki?curid=4209854", "title": "Tony Yoka", "text": "Carriera pugilistica.\nYoka ha partecipato ad due edizione dei giochi olimpici (Londra 2012 e Rio de Janeiro 2016), una dei mondiali (Baku 2011) e una dei giochi olimpici giovanili (Singapore 2010).\n\u00c8 allenato da Mariano Gonzales.\nWorld Series of Boxing.\nA partire dalla stagione 2010-2011 \u00e8 stato ingaggiato dalla squadra dei Paris United, con i quali combatte nella categoria dei pesi massimi alle World Series of Boxing.\nNel corso della stessa stagione ha vinto il titolo di campione delle WSB con la propria squadra, battendo in finale il kazako Ruslan Myrsatayev con il punteggio di 2-1.\nPrincipali incontri disputati.\n\"Statistiche aggiornate al 22 agosto 2016.\"\nVita privata.\n\u00c8 nato da madre francese e padre congolese. \u00c8 sposato con Estelle Mossely. Hanno due figli."}
{"id": "4209856", "revid": "287204", "url": "https://it.wikipedia.org/wiki?curid=4209856", "title": "Port Broughton", "text": "Port Broughton \u00e8 una citt\u00e0 dell'Australia Meridionale (Australia); essa si trova 170 chilometri a nord di Adelaide ed \u00e8 la sede della Municipalit\u00e0 di Barunga West. Al censimento del 2006 contava 908 abitanti."}
{"id": "4209857", "revid": "88740", "url": "https://it.wikipedia.org/wiki?curid=4209857", "title": "Di Bello", "text": ""}
{"id": "4209858", "revid": "729019", "url": "https://it.wikipedia.org/wiki?curid=4209858", "title": "Battaglia di Ilomantsi", "text": "La battaglia di Ilomantsi \u00e8 stato un episodio della guerra di continuazione tra Finlandia e Unione Sovietica durante il quale l'esercito finlandese blocc\u00f2 l'attacco sovietico nei pressi del villaggio di Ilomantsi, nella Carelia settentrionale.\nLa battaglia.\nNel luglio 1944 l'Armata Rossa era riuscita a riportarsi lungo il confine russo-finlandese del 1940 ma a partire dal 28 luglio, l'esercito finlandese (ricevuti i rinforzi) iniziarono una controffensiva. Il 1\u00ba agosto riuscirono a tagliare le vie dei rifornimenti sovietici.\nI sovietici tentarono di ripristinare i collegamenti con le proprie retrovie ma subirono ulteriori attacchi delle forze finlandesi e furono costrette a ritirarsi attraverso le foreste.\nConseguenze.\nLe forze sovietiche subirono forti perdite e quando venne firmato l'armistizio, nel settembre 1944, i finlandesi erano riusciti ad ottenere importanti risultati costringendo la Stavka (il comando supremo delle forze armate sovietiche) a rinunciare alla pretesa di resa incondizionata per porre fine alla guerra."}
{"id": "4209859", "revid": "287204", "url": "https://it.wikipedia.org/wiki?curid=4209859", "title": "Clare (Australia)", "text": "Clare \u00e8 una citt\u00e0 dell'Australia Meridionale (Australia); essa si trova 130 chilometri a nord di Adelaide ed \u00e8 la sede della Municipalit\u00e0 di Clare and Gilbert Valleys. Al censimento del 2006 contava 3.063 abitanti."}
{"id": "4209861", "revid": "1573940", "url": "https://it.wikipedia.org/wiki?curid=4209861", "title": "Heterodon nasicus", "text": "Heterodon nasicus , comunemente conosciuto come serpente muso di porco occidentale\" o \"muso di porco delle pianure, \u00e8 un innocuo serpente appartenente alla famiglia Dipsadidae, distribuito nell'America del Nord e nel nord del Messico.\nDescrizione.\nIl muso rivolto verso l'alto del serpente muso di porcello occidentale separa questa specie dalla maggior parte degli altri serpenti nord americani. Il corpo \u00e8 tozzo e grigio pallido, lungo da 40 a 80\u00a0cm con numerose righe di macchie squadrate marroni o grigie lungo il dorso. Le grandi macchie nere sul ventre sono assenti negli altri serpenti muso di porcello. Distribuzione: Canada meridionale, USA centrali e Messico nord-orientale. Nelle aree sabbiose e nelle praterie.\nBiologia.\nVeleno.\nIl veleno di \"Heterodon nasicus\" non \u00e8 attivo sull'uomo, quindi, escludendo un eventuale shock anafilattico, il loro morso pu\u00f2 provocare un lieve rigonfiamento e un intorpidimento locale. Inoltre, essendo opistoglifi, \u00e8 molto difficile che tale tossina entri in circolo dopo un morso, proprio perch\u00e9 i denti veleniferi si trovano in fondo alla mandibola.\nRiproduzione.\nLa maturit\u00e0 sessuale viene raggiunta in due anni circa. Dopo l'accoppiamento, le femmine depongono da 4 a 20-25 uova massimo, preferendo il suolo sabbioso per la deposizione. Trascorsi 2 mesi circa, avviene la schiusa dove i piccoli misureranno 15\u201320\u00a0cm circa.\nDistribuzione e habitat.\n\"Heterodon nasicus\" \u00e8 un colubroide originario del Nord America, diffuso dal Canada meridionale fino al Texas, in un'area che si estende dall'Iowa ad est e il Wyoming ad ovest.\nQuesto serpente abita generalmente le pianure e le zone rocciose/semiaride tipiche dell'America settentrionale. Una curiosit\u00e0: se viene attaccato simula la morte, e pu\u00f2 emettere odore cadaverico."}
{"id": "4209862", "revid": "657173", "url": "https://it.wikipedia.org/wiki?curid=4209862", "title": "Pian Pal\u00f9", "text": ""}
{"id": "4209863", "revid": "1494169", "url": "https://it.wikipedia.org/wiki?curid=4209863", "title": "Di Centa", "text": ""}
{"id": "4209864", "revid": "767487", "url": "https://it.wikipedia.org/wiki?curid=4209864", "title": "The Rummage Sale (film 1914)", "text": "The Rummage Sale \u00e8 un cortometraggio muto del 1914 diretto da Edward LeSaint.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 3 giugno 1914."}
{"id": "4209865", "revid": "287204", "url": "https://it.wikipedia.org/wiki?curid=4209865", "title": "Kadina", "text": "Kadina \u00e8 una citt\u00e0 dell'Australia Meridionale (Australia); essa si trova 150 chilometri a nord-ovest di Adelaide ed \u00e8 la sede della Municipalit\u00e0 di Copper Coast. Al censimento del 2006 contava 4.026 abitanti."}
{"id": "4209866", "revid": "767487", "url": "https://it.wikipedia.org/wiki?curid=4209866", "title": "Steve Gunderson", "text": "Biografia.\nDopo gli studi all'Universit\u00e0 del Wisconsin-Madison, Gunderson intraprese la carriera politica e dopo l'adesione al Partito Repubblicano venne eletto all'interno della legislatura statale del Wisconsin.\nNel 1980 fu eletto deputato alla Camera dei Rappresentanti e negli anni seguenti fu riconfermato per altri sette mandati, fino a quando decise di ritirarsi nel 1997. Durante la permanenza al Congresso, nel 1994 Gunderson fu vittima di outing allorch\u00e9 il deputato californiano ultraconservatore Bob Dornan dichiar\u00f2 pubblicamente l'omosessualit\u00e0 del collega. Da quel momento Gunderson fu un accanito sostenitore dei diritti dei gay."}
{"id": "4209867", "revid": "228587", "url": "https://it.wikipedia.org/wiki?curid=4209867", "title": "David Thompson (disambigua)", "text": ""}
{"id": "4209869", "revid": "716642", "url": "https://it.wikipedia.org/wiki?curid=4209869", "title": "David Wilson", "text": "David, Davie o Dave Wilson possono riferirsi a:"}
{"id": "4209872", "revid": "767487", "url": "https://it.wikipedia.org/wiki?curid=4209872", "title": "Peter Henry Weston", "text": "Biografia.\nWeston \u00e8 attualmente (2012) \"Senior Principal Research Scientist\" (ricercatore principale senior) presso i \"The Royal Botanic Garden\" di Sydney.\nSi interessa principalmente di sistematica di Proteaceae, Orchidaceae, Fabaceae, Rutaceae e Lauraceae, di biogeografia storica, ecologia evolutiva, biologia rirpoduttiva e storia e filosofica della sistematica.\nTaxa descritti.\nI taxa da lui descritti come autore o coautore sono oltre 100; tra essi vi sono ad esempio:\nOnorificenze.\nIn suo onore sono state denominate le seguenti specie:\nOpere e pubblicazioni.\nNelle seguenti pubblicazioni Weston \u00e8 autore o coautore:"}
{"id": "4209874", "revid": "682087", "url": "https://it.wikipedia.org/wiki?curid=4209874", "title": "Meccanocettori", "text": ""}
{"id": "4209875", "revid": "287204", "url": "https://it.wikipedia.org/wiki?curid=4209875", "title": "DiMaggio", "text": ""}
{"id": "4209876", "revid": "834", "url": "https://it.wikipedia.org/wiki?curid=4209876", "title": "Dave Wilson", "text": ""}
{"id": "4209877", "revid": "682087", "url": "https://it.wikipedia.org/wiki?curid=4209877", "title": "Meccanorecettore", "text": ""}
{"id": "4209878", "revid": "287204", "url": "https://it.wikipedia.org/wiki?curid=4209878", "title": "Quorn (Australia)", "text": "Quorn \u00e8 una citt\u00e0 dell'Australia Meridionale (Australia); essa si trova 330 chilometri a nord-est di Adelaide ed \u00e8 la sede della Municipalit\u00e0 di Flinders Ranges. Al censimento del 2006 contava 1.068 abitanti."}
{"id": "4209879", "revid": "682087", "url": "https://it.wikipedia.org/wiki?curid=4209879", "title": "Meccanorecettori", "text": ""}
{"id": "4209882", "revid": "287204", "url": "https://it.wikipedia.org/wiki?curid=4209882", "title": "BK Skonto R\u012bga", "text": "Il Basketbola klubs Skonto R\u012bga \u00e8 stato una societ\u00e0 di pallacanestro maschile lettone di Riga, esistente dal 2001 al 2004.\nIl club partecip\u00f2 alla massima divisione del campionato lettone, giocando le partite casalinghe al R\u012bgas sporta man\u0113\u017ea.\nStoria.\nIl BK Skonto R\u012bga fu fondato nel 2001 dal presidente del Skonto Football Club Guntis Indriksons e dalla leggende del nasket Valdis Valters.\nNel 2004 il presidente del club annunci\u00f2 che non avrebbe pi\u00f9 supportato la squadra, cos\u00ec il BK Skonto cess\u00f2 di esistere."}
{"id": "4209885", "revid": "363629", "url": "https://it.wikipedia.org/wiki?curid=4209885", "title": "Propriocettore", "text": ""}
{"id": "4209889", "revid": "1762097", "url": "https://it.wikipedia.org/wiki?curid=4209889", "title": "Burra (Australia)", "text": "Burra \u00e8 una citt\u00e0 dell'Australia Meridionale (Australia); essa si trova 150 chilometri a nord di Adelaide ed \u00e8 la sede della Municipalit\u00e0 di Goyder. Al censimento del 2006 contava 978 abitanti.\nStoria.\nI primi insediamenti nacquero intorno al 1845, quando i primi coloni scoprirono che la zona era ricca di giacimenti minerari di rame. Nel corso degli anni si svilupparono diverse comunit\u00e0 minerarie, e solamente nel 1940 le comunit\u00e0 di Aberdeen, New Aberdeen, Kooringa, Llwchwr, Redruth e Graham si unirono per formare un'unica citt\u00e0, Burra."}
{"id": "4209892", "revid": "716632", "url": "https://it.wikipedia.org/wiki?curid=4209892", "title": "Dub Fx", "text": ""}
{"id": "4209896", "revid": "287204", "url": "https://it.wikipedia.org/wiki?curid=4209896", "title": "Kapunda", "text": "Kapunda \u00e8 una citt\u00e0 dell'Australia Meridionale (Australia); essa si trova 80 chilometri a nord-est di Adelaide ed \u00e8 la sede della Municipalit\u00e0 di Light. Al censimento del 2006 contava 2.480 abitanti."}
{"id": "4209898", "revid": "4711", "url": "https://it.wikipedia.org/wiki?curid=4209898", "title": "Den Helder Seals", "text": ""}
{"id": "4209899", "revid": "827882", "url": "https://it.wikipedia.org/wiki?curid=4209899", "title": "Donizetti (disambigua)", "text": ""}
{"id": "4209903", "revid": "1543377", "url": "https://it.wikipedia.org/wiki?curid=4209903", "title": "Mallala", "text": "Mallala \u00e8 una citt\u00e0 dell'Australia Meridionale (Australia); essa si trova 55 chilometri a nord di Adelaide ed \u00e8 la sede della Municipalit\u00e0 di Mallala. Al censimento del 2006 contava 737 abitanti.\nFamoso \u00e8 il suo autodromo Mallala Motor Sport Park."}
{"id": "4209909", "revid": "1305772", "url": "https://it.wikipedia.org/wiki?curid=4209909", "title": "Dick Spring", "text": ""}
{"id": "4209912", "revid": "287204", "url": "https://it.wikipedia.org/wiki?curid=4209912", "title": "Fanini", "text": ""}
{"id": "4209914", "revid": "287204", "url": "https://it.wikipedia.org/wiki?curid=4209914", "title": "Melrose (Australia)", "text": "Melrose \u00e8 una citt\u00e0 dell'Australia Meridionale (Australia); essa si trova 270 chilometri a nord-est di Adelaide ed \u00e8 la sede della Municipalit\u00e0 di Mount Remarkable. Al censimento del 2006 contava 431 abitanti."}
{"id": "4209923", "revid": "4711", "url": "https://it.wikipedia.org/wiki?curid=4209923", "title": "San Pietroburgo Lions", "text": ""}
{"id": "4209924", "revid": "287204", "url": "https://it.wikipedia.org/wiki?curid=4209924", "title": "Jamestown (Australia)", "text": "Jamestown \u00e8 una citt\u00e0 dell'Australia Meridionale (Australia); essa si trova 210 chilometri a nord-est di Adelaide ed \u00e8 la sede della Municipalit\u00e0 di Northern Areas. Al censimento del 2006 contava 1.407 abitanti."}
{"id": "4209929", "revid": "287204", "url": "https://it.wikipedia.org/wiki?curid=4209929", "title": "Orroroo", "text": "Orroroo \u00e8 una citt\u00e0 dell'Australia Meridionale (Australia); essa si trova 270 chilometri a nord-est di Adelaide ed \u00e8 la sede della Municipalit\u00e0 di Orroroo Carrieton. Al censimento del 2006 contava 543 abitanti."}
{"id": "4209930", "revid": "4711", "url": "https://it.wikipedia.org/wiki?curid=4209930", "title": "Milton Keynes Lions", "text": ""}
{"id": "4209933", "revid": "47767", "url": "https://it.wikipedia.org/wiki?curid=4209933", "title": "Alleria Ventolesto", "text": ""}
{"id": "4209935", "revid": "47767", "url": "https://it.wikipedia.org/wiki?curid=4209935", "title": "Vereesa Ventolesto", "text": ""}
{"id": "4209938", "revid": "300067", "url": "https://it.wikipedia.org/wiki?curid=4209938", "title": "Guildford Heat", "text": ""}
{"id": "4209940", "revid": "47767", "url": "https://it.wikipedia.org/wiki?curid=4209940", "title": "Halduron Brightwing", "text": ""}
{"id": "4209941", "revid": "47767", "url": "https://it.wikipedia.org/wiki?curid=4209941", "title": "Halduron Alachiara", "text": ""}
{"id": "4209942", "revid": "287204", "url": "https://it.wikipedia.org/wiki?curid=4209942", "title": "Peterborough (Australia Meridionale)", "text": "Peterborough \u00e8 una citt\u00e0 dell'Australia Meridionale (Australia); essa si trova 250 chilometri a nord di Adelaide ed \u00e8 la sede della Municipalit\u00e0 di Peterborough. Al censimento del 2006 contava 1.689 abitanti."}
{"id": "4209944", "revid": "599013", "url": "https://it.wikipedia.org/wiki?curid=4209944", "title": "Luigi Giuntoli", "text": "Carriera.\nSfior\u00f2 lo scudetto con il nella Prima Categoria 1920-1921 disputando 19 partite.\nComplessivamente nella sua carriera con il Pisa disput\u00f2 137 partite (segnando una rete)."}
{"id": "4209946", "revid": "47767", "url": "https://it.wikipedia.org/wiki?curid=4209946", "title": "Fandral Elmocervo", "text": ""}
{"id": "4209948", "revid": "47767", "url": "https://it.wikipedia.org/wiki?curid=4209948", "title": "Shandris Piumaluna", "text": ""}
{"id": "4209949", "revid": "47767", "url": "https://it.wikipedia.org/wiki?curid=4209949", "title": "Muradin Barbabronzea", "text": ""}
{"id": "4209950", "revid": "47767", "url": "https://it.wikipedia.org/wiki?curid=4209950", "title": "Brann Barbabronzea", "text": ""}
{"id": "4209951", "revid": "47767", "url": "https://it.wikipedia.org/wiki?curid=4209951", "title": "Magni Barbabronzea", "text": ""}
{"id": "4209952", "revid": "47767", "url": "https://it.wikipedia.org/wiki?curid=4209952", "title": "Moira Barbabronzea", "text": ""}
{"id": "4209955", "revid": "47767", "url": "https://it.wikipedia.org/wiki?curid=4209955", "title": "Falstad Granmartello", "text": ""}
{"id": "4209956", "revid": "52779971", "url": "https://it.wikipedia.org/wiki?curid=4209956", "title": "I dialoghi di Bellavista", "text": ""}
{"id": "4209957", "revid": "47767", "url": "https://it.wikipedia.org/wiki?curid=4209957", "title": "Kurdran Granmartello", "text": ""}
{"id": "4209958", "revid": "1543377", "url": "https://it.wikipedia.org/wiki?curid=4209958", "title": "Union Helsinki", "text": "L'Union Helsinki k\u00e4sipallon \u00e8 una squadra di pallamano maschile finlandese con sede a Helsinki."}
{"id": "4209960", "revid": "210936", "url": "https://it.wikipedia.org/wiki?curid=4209960", "title": "Weser-Ems", "text": ""}
{"id": "4209963", "revid": "287204", "url": "https://it.wikipedia.org/wiki?curid=4209963", "title": "Finazzi", "text": ""}
{"id": "4209966", "revid": "119140871", "url": "https://it.wikipedia.org/wiki?curid=4209966", "title": "Harry Schreurs", "text": "Carriera.\nA livello di club, Harry Schreurs ha giocato per il Roermond.\nSchreurs ha giocato in totale due partite per la Nazionale olandese, la prima il 22 aprile 1928 ad Amsterdam contro la Danimarca e la seconda il 6 maggio 1928 a Basilea contro la Svizzera.\nHa preso parte anche alle Olimpiadi 1928 tenutesi nella capitale olandese."}
{"id": "4209970", "revid": "1543377", "url": "https://it.wikipedia.org/wiki?curid=4209970", "title": "Balaklava (Australia)", "text": "Balaklava \u00e8 una citt\u00e0 dell'Australia Meridionale (Australia); essa si trova 90 chilometri a nord di Adelaide ed \u00e8 la sede della Municipalit\u00e0 di Wakefield. Al censimento del 2006 contava 1.626 abitanti."}
{"id": "4209972", "revid": "125087422", "url": "https://it.wikipedia.org/wiki?curid=4209972", "title": "Tempio di tutte le religioni", "text": "Il Tempio di tutte le religioni (), chiamato anche Tempio dell'universo () \u00e8 un complesso architettonico sito nel microdistretto Staroe Arak\u010dino di Kazan', in Russia. Consiste in una serie di diversi modelli di architettura religiosa, tra cui spiccano una chiesa ortodossa, un minareto, una sinagoga e una pagoda. Nonostante i lavori di costruzione siano iniziati nel 1992, la struttura non \u00e8 ancora stata completata interamente.\nStoria.\nL'idea di dar vita al tempio \u00e8 stata concepita dall'artista, architetto e filantropo Il'dar Mansaveevi\u010d Chanov, nota figura pubblica di Kazan'. Il complesso funge da spazio culturale e residenza per Chanov e i suoi assistenti. In particolare, \u00e8 conosciuto l'impegno dell'artista nella lotta contro le piaghe sociali della tossicodipendenza, dell'alcolismo e altre forme di disagio. Molte delle persone da lui aiutate hanno contribuito alla costruzione e al sostentamento del centro, sia attraverso donazioni sia per mezzo di sponsorizzazioni.\nIl tempio non ospita cerimonie religiose. Viene definito solo come \"centro culturale internazionale di solidariet\u00e0\". Il suo fondatore lo ha anche descritto come un \"tempio di cultura e verit\u00e0\". Rappresenta inoltre un importante punto di riferimento per una citt\u00e0 come Kazan', in cui convivono pacificamente e orgogliosamente popoli di fede e cultura diverse (tatari islamici, russi ortodossi e altre comunit\u00e0 meno numerose). La particolarit\u00e0 architettonica e culturale del luogo lo ha reso anche un'attrazione turistica di primo piano per la citt\u00e0. Quando la struttura verr\u00e0 completata avr\u00e0 16 cupole, corrispondenti alle 16 maggiori religioni del mondo, incluse quelle delle civilt\u00e0 scomparse."}
{"id": "4209973", "revid": "767487", "url": "https://it.wikipedia.org/wiki?curid=4209973", "title": "Luigi Poggetti", "text": "Carriera.\nSfior\u00f2 lo scudetto con il nella Prima Categoria 1920-1921 disputando 18 partite.\nIn totale nella sua carriera in nerazzurro gioc\u00f2 65 partite segnando 2 reti."}
{"id": "4209978", "revid": "767487", "url": "https://it.wikipedia.org/wiki?curid=4209978", "title": "Vasco Giani", "text": "Carriera.\nDifensore centrale, a volte adattato come mediano davanti alla difesa, sfior\u00f2 lo scudetto con il nella Prima Categoria 1920-1921, disputando diverse partite. Soprannominato da giovane \"Il moro velenoso\" in campo era piuttosto spigoloso in fase di non possesso, dotato inoltre di un notevole stacco aereo con cui anticipava di testa tutti gli avversari.\nIn totale nella sua carriera in nerazzurro gioc\u00f2 85 partite, segnando un goal di testa (in seguito attribuito all\u2019attaccante del Pisa Tornabuoni) nella finale regionale disputata contro il Livorno. Il Pisa si aggiudic\u00f2 quindi la finalissima nazionale contro ii campioni del Nord della Pro Vercelli, vinta poi da quest'ultimi.\nProprio a partire dalla stagione 1921-1922, a seguito della riforma dei campionati, vi fu l'istituzione della Prima Divisione a due gironi, e il Pisa fu inserito nel girone B. Per quattro anni la squadra guidata da Ging ottenne ottimi risultati, piazzandosi rispettivamente al terzo, quarto, sesto e quinto posto; questo grazie anche agli innesti di giocatori come Giovanni Moscardini, il portiere Dovichi e il difensore Vasco Giani. Sebbene il Pisa di quegli anni fosse una delle squadre pi\u00f9 forti d'Italia, non ci fu mai il giusto spunto per vincere il girone."}
{"id": "4209984", "revid": "224230", "url": "https://it.wikipedia.org/wiki?curid=4209984", "title": "Henry Percy, III conte di Northumberland", "text": "Biografia.\nEra figlio di Henry Percy, II conte di Northumberland e di Eleonor Neville.\nSpos\u00f2 prima del 25 giugno 1435 Eleanor Poynings o Ponynges (1422\u20131480), figlia ed erede di Richard Poynings ed Eleanor Berkeley. Grazie al matrimonio divenne membro del parlamento dal 14 dicembre 1446 al 26 maggio 1455.\nLa coppia ebbe otto figli:\nNel 1448 Percy, al seguito del padre, venne catturato nella battaglia di Sark. Durante la guerra delle due rose segu\u00ec la scelta della famiglia di combattere per i Lancaster contro gli York. Il 30 dicembre 1460 partecip\u00f2 anche alla battaglia di Wakefield. Nella battaglia di Towton, combattuto il 29 marzo 1461 comand\u00f2 la fazione Lancaster ma durante i combattimenti venne ucciso. Fu sepolto a St. Dionis, nello Yorkshire."}
{"id": "4209985", "revid": "232551", "url": "https://it.wikipedia.org/wiki?curid=4209985", "title": "Alex Silva", "text": ""}
{"id": "4209990", "revid": "123539444", "url": "https://it.wikipedia.org/wiki?curid=4209990", "title": "Gabriella Bemporad", "text": " \nNon aveva legami di parentela con Giovanna Bemporad. Visse lungamente a Firenze e a Roma: tradusse prevalentemente opere di Hofmannsthal, suo autore prediletto.\nBiografia.\nFiglia di Enrico Bemporad e Silvia De Benedetti, Gabriella Bemporad si laure\u00f2 nel 1939 in lettere, presentando una tesi su Hugo von Hofmannsthal. Essendo ebrea fu costretta, negli anni del fascismo, a utilizzare lo pseudonimo Gabriella Benci per via delle leggi razziali del 1938. Dopo aver trascorso la prima parte della sua vita a Firenze, dove ebbe modo di conoscere, tra gli altri, Cristina Campo, Mario Luzi e Leone Traverso, si trasfer\u00ec a Roma a fine anni 1950, inizialmente con il proposito di visitare per qualche giorno l'amica Campo; vi si stabil\u00ec invece per circa un decennio. Lavorando a Roma entr\u00f2 in contatto con Bobi Bazlen e Ernst Bernhard: con quest'ultimo inizi\u00f2 una psicoanalisi che si protrasse per tre anni. Fu inclusa tra i candidati per la vittoria del Premio Monselice 1982 per quattro sue traduzioni di opere di Hofmannsthal uscite tra il 1979 e il 1982 per Adelphi. Mor\u00ec nel 1999."}
{"id": "4209997", "revid": "1915688", "url": "https://it.wikipedia.org/wiki?curid=4209997", "title": "Estrazione testicolare dello sperma", "text": "L'estrazione testicolare dello sperma (o in inglese testicular sperm extraction) (TESE) \u00e8 una procedura medica che consiste nel prelievo di una piccola porzione di tessuto dal testicolo, in anestesia locale, per estrarre le poche cellule spermatiche vitali presenti allo scopo di compiere una iniezione intracitoplasmatica dello spermatozoo (ICSI). L'estrazione testicolare dello sperma viene prescritta agli uomini che non hanno un numero misurabile di spermatozoi durante l'eiaculazione (azoospermia) per via, ad esempio, di insufficienza testicolare primaria, dell'assenza congenita dei vasi deferenti o in seguito a una vasectomia.\nQuesta procedura chirurgica recupera lo sperma dall'interno dei testicoli se non \u00e8 stato trovato sperma nell'eiaculato. Le biopsie spermatiche o testicolari vengono congelate per un uso successivo e l'ICSI viene utilizzata per la fecondazione. In caso di cancro ai testicoli, il recupero dello sperma pu\u00f2 essere eseguito contemporaneamente all'intervento chirurgico.\nIn caso di azoospermia ostruttiva consente un recupero ottimale dello sperma, adatto anche alla crioconservazione con minima perdita di parenchima. La procedura \u00e8 raccomandata anche in caso di azoospermia non ostruttiva.\nL'iniezione intracitoplasmatica dello spermatozoo (ICSI) e l'estrazione testicolare dello sperma (TESE) hanno ridotto la necessit\u00e0 di donatori di seme."}
{"id": "4210002", "revid": "287204", "url": "https://it.wikipedia.org/wiki?curid=4210002", "title": "Fusari", "text": ""}
{"id": "4210004", "revid": "1573940", "url": "https://it.wikipedia.org/wiki?curid=4210004", "title": "Praestigia", "text": "Praestigia \u00e8 un genere di ragni appartenente alla famiglia Linyphiidae.\nDistribuzione.\nLe otto specie oggi attribuite a questo genere sono state rinvenute nell'Olartico.\nTassonomia.\nQuesto genere \u00e8 stato rimosso dalla sinonimia con Baryphyma , da uno studio degli aracnologi Marusik, Gnelitsa &amp; Koponen del 2008, \"contra\" un lavoro di Millidge del 1977.\nA giugno 2012, si compone di otto specie:"}
{"id": "4210005", "revid": "76963", "url": "https://it.wikipedia.org/wiki?curid=4210005", "title": "Kanata Hong\u014d", "text": "Ha iniziato la sua carriera nel mondo dello spettacolo all'inizio degli anni 2000 facendo cinema: tra le sue interpretazioni pi\u00f9 notevoli i ruoli assunti nel film \"The Prince of Tennis\" ispirato all'omonima serie anime \"Il principe del tennis\", \"Nana 2\" ovvero la seconda pellicola cinematografica dedicata alla serie di \"Nana\", e i due film che raccontano la storia di \"Gantz\".\nIn seguito ha partecipato anche a vari dorama di successo come giovane star, come \"Himitsu no Hanazono\" dove \u00e8 uno dei personaggi principali, in \"Seigi no mikata\" a fianco di Mirai Shida, e poi in \"Yankee-kun &amp; Megane-chan\" dove affianca Hiroki Narimiya.\nLavora per la Stardust Promotion."}
{"id": "4210007", "revid": "34392", "url": "https://it.wikipedia.org/wiki?curid=4210007", "title": "Testicular sperm extraction", "text": ""}
{"id": "4210008", "revid": "6923", "url": "https://it.wikipedia.org/wiki?curid=4210008", "title": "Krome Studios", "text": "Krome Studios \u00e8 un'azienda australiana per lo sviluppo dei videogiochi fondata nel 2002 da Robert Walsh e viene diretta da John Passfield.\nStoria.\nLa Krome Studios, diretta tuttora da \"John Passfield\" e fondata nel 2002 da \"Robert Walsh\", nei suoi lavori ha creato videogiochi per Xbox, Nintendo Gamecube, PlayStation 2, PlayStation, PC, Nintendo Wii, Game Boy Advance e Dreamcast. Di seguito svilupp\u00f2 videogiochi per altre piattaforme, ovvero PlayStation Portable, Xbox 360 e PlayStation 3.\nEssa \u00e8 nota sopra tutto per i giochi e .\nL'azienda, con degli studi a Melbourne, Adelaide e Brisbane, la Krome Studios ebbe oltre 300 impiegati ed \u00e8 la responsabile di all'incirca il 25% della forza lavoro nello sviluppo dei videogiochi australiani.\nNel 2010, la Krome Studios fu assienata al cinquantaduesimo posto nelle aziende per i videogiochi, mettendola insieme alla Electronic Arts, Sierra Entertainment, Lucas Arts, Epic Games, Activision e Blizzard Entertainment. Il 18 agosto 2010 \u00e8 stato detto che l'azienda ebbe chiuso, ma il 1\u00ba novembre dello stesso anno si rivel\u00f2 essere una falsa notizia.\nLa Mascotte dell'azienda \u00e8 Ty la tigre della Tasmania.\nGiochi sviluppati.\nElenco di alcuni dei videogiochi pi\u00f9 famosi dell'azienda."}
{"id": "4210009", "revid": "287204", "url": "https://it.wikipedia.org/wiki?curid=4210009", "title": "Kanata Hongo", "text": ""}
{"id": "4210012", "revid": "73997", "url": "https://it.wikipedia.org/wiki?curid=4210012", "title": "Vampires 2", "text": ""}
{"id": "4210013", "revid": "73997", "url": "https://it.wikipedia.org/wiki?curid=4210013", "title": "Vampires los muertos", "text": ""}
{"id": "4210014", "revid": "599013", "url": "https://it.wikipedia.org/wiki?curid=4210014", "title": "Patrick McCabe", "text": "Patrick o Pat McCabe si riferisce a:"}
{"id": "4210015", "revid": "729019", "url": "https://it.wikipedia.org/wiki?curid=4210015", "title": "Strada statale 717 di Villanova di Albenga", "text": "La strada statale 717 di Villanova di Albenga (SS 717), gi\u00e0 \"nuova strada ANAS 142 di Villanova di Albenga (NSA 142)\", \u00e8 una strada statale italiana di recente classificazione, di servizio all'aeroporto di Albenga.\nStoria.\nL'idea per la realizzazione di un tratto stradale che collegasse rapidamente il casello autostradale di Albenga fino al centro di Alassio, smaltendo cos\u00ec il traffico costiero nacque negli anni '80. Prese il via la progettazione con tutti gli iter necessari alla realizzazione. In primis venne inaugurato il tratto nel comune di Albenga che oltrepassava il borgo di Bastia con due gallerie sotterranee da 340 m e 509 m. A met\u00e0 degli anni '90 venne inaugurato il tratto che da Bastia arrivava fino a Villanova d'Albenga, quasi al confine con il vicino comune di Garlenda proprio prima dell'inizio del golf club.\nL'ultimo tratto \u00e8 stato il pi\u00f9 complesso, con la realizzazione di un importante cavalcavia e di una galleria sotto il monte della Madonna della Guardia. L'ultimo tratto inaugurato \u00e8 stato quello da Villanova d'Albenga ad Alassio nel 2004, con una galleria di 2400 m, una di 120 m e una di 107 m. Il costo complessivo dell'opera \u00e8 stato di 58 milioni.\nPercorso.\nL'arteria ha inizio all'altezza del ponte sul torrente Arroscia come proseguimento senza soluzione di continuit\u00e0 di un tronco stradale sotto la gestione dell'Autostrada dei Fiori S.p.A.: tale strada permette il collegamento con la ex strada statale 582 del Colle di San Bernardo nei pressi di Leca, frazione di Albenga. Ci\u00f2 \u00e8 testimoniato anche dalla chilometrica iniziale posta a 3,084.\nLa strada \u00e8 a scorrimento veloce, priva di incroci a raso con la presenza di un unico svincolo per raggiungere l'aeroporto di Albenga e l'abitato di Villanova d'Albenga. Superato tale svincolo, dopo qualche chilometro la strada cessa di costeggiare l'A10 Genova-Ventimiglia, giungendo mediante tre gallerie ad Alassio dove si innesta con una rotatoria nella viabilit\u00e0 urbana.\nLa strada \u00e8 stata aperta al traffico l'8 maggio 2004 con la provvisoria classificazione di nuova strada ANAS 142 di Villanova di Albenga (NSA 142). La classificazione attuale \u00e8 avvenuta infine nel 2012 col seguente itinerario: \"Innesto con la S.S. n. 582 presso Albenga - Innesto con la S.P. n. 6 in localit\u00e0 Villanova di Albenga\"."}
{"id": "4210019", "revid": "834", "url": "https://it.wikipedia.org/wiki?curid=4210019", "title": "Randall &amp; Hopkirk (Deceased)", "text": ""}
{"id": "4210020", "revid": "1605525", "url": "https://it.wikipedia.org/wiki?curid=4210020", "title": "F\u00ebdor Trikoli\u010d", "text": "Ha preso parte ai Giochi paralimpici di Londra 2012 conquistando due medaglie d'oro (100 metri T12 e 4\u00d7100 metri T11/T13) e un argento nei 200 metri T12."}
{"id": "4210021", "revid": "834", "url": "https://it.wikipedia.org/wiki?curid=4210021", "title": "Randall and Hopkirk (Deceased)", "text": ""}
{"id": "4210032", "revid": "22475", "url": "https://it.wikipedia.org/wiki?curid=4210032", "title": "MissingNo.", "text": ""}
{"id": "4210038", "revid": "1543377", "url": "https://it.wikipedia.org/wiki?curid=4210038", "title": "Proteoideae", "text": "Proteoideae \u00e8 una sottofamiglia di piante appartenente alla famiglia delle Proteaceae.\nIl maggior numero di specie di Proteoideae si trova in Africa, ma ci sono molte specie anche in Australia ed alcune in America Meridionale, Nuova Caledonia e altri luoghi.\nDescrizione.\nLa sottofamiglia Proteoideae venne definita da Robert Brown nella sua opera del 1810 \"On the natural order of plants called Proteaceae\". \nBrown divideva le Proteaceae in due \"sezioni\" in base al fatto che i loro frutti fossero deiscenti o indeiscenti. \nLe due \"sezioni\" di Brown corrispondono strettamente con quelle che oggi sono riconosciute con le due maggiori sottofamiglie di Proteaceae, le Proteoideae e le Grevilleoideae, in cui sia l'indeiscenza delle Proteoideae sia i fiori appaiati delle Grevilleoideae sono tuttora riconosciuti come criteri distintivi.\nBrown non pubblic\u00f2 nomi identificativi per queste due sezioni: il nome Proteoideae fu pubblicato nel 1836 da Amos Eaton.\nIl sistema moderno di classificazione dei generi appartenenti alle Proteaceae fu redatto da L. A. S. Johnson e Barbara Briggs nella loro decisiva monografia del 1975 \"On the Proteaceae: the evolution and classification of a southern family\". \nLa loro classificazione \u00e8 stata in parte raffinata nelle tre decadi successive, soprattutto ad opera di Peter Henry Weston e Nigel Barker nel 2006, che inclusero nelle Proteoideae le monofiletiche Eidotheoideae, separandone allo stesso tempo due generi che andavano a costituire la nuova sottofamiglia Symphionematoideae.\nProteoideae \u00e8 cos\u00ec la seconda pi\u00f9 grande sottofamiglia delle cinque che compongono la famiglia Proteaceae.\nVi appartengono quelle specie che hanno radici proteoidi, ovuli solitari e frutti indeiscenti.\nTassonomia.\nLe Proteoideae si suddividono in quattro trib\u00f9: Conospermeae, Petrophileae, Proteae e Leucadendreae.\nDi seguito si riporta la suddivisione completa della sottofamiglia fino al livello di genere:\nSottofamiglia Proteoideae\nDistribuzione e habitat.\nCome per il resto della famiglia Proteaceae, anche la sottofamiglia Proteoideae \u00e8 presente nell'emisfero australe, in Africa, Australia e America Meridionale. L'Africa \u00e8 il principale centro di biodiversit\u00e0. L'Australia ha un numero simile di generi, ma un numero inferiore di specie. In America meridionale la sottofamiglia \u00e8 scarsamente rappresentata."}
{"id": "4210040", "revid": "1573940", "url": "https://it.wikipedia.org/wiki?curid=4210040", "title": "Primerigonina", "text": "Primerigonina \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata reperita a Panama.\nTassonomia.\nA giugno 2012, si compone di una specie:"}
{"id": "4210047", "revid": "47767", "url": "https://it.wikipedia.org/wiki?curid=4210047", "title": "Fyodor Trikolich", "text": ""}
{"id": "4210050", "revid": "330634", "url": "https://it.wikipedia.org/wiki?curid=4210050", "title": "Parad\u00e8l", "text": "Il parad\u00e8l, o paradello, \u00e8 un dolce tipico della cucina comasca, un frittellone dolce, semplice di preparazione e negli ingredienti.\nPreparazione.\nIn una scodella impastare un uovo con due cucchiai colmi di farina. Dopo la prima mescolata aggiungere due cucchiai di latte. Continuare a sbattere fino a ottenere un impasto uniforme. Aggiungere il latte rimanente per dare una consistenza cremosa. In una padella fare fondere burro e attendete che sfrigoli. Versare nel burro bollente l'impasto ottenuto e friggere su entrambi i lati, fino a ottenere una frittella dorata. Pu\u00f2 eventualmente \nessere utilizzato dell'olio d'oliva \nse non si ha dimestichezza con il burro. Scolare il paradel e servirlo su un piatto, dopo averlo abbondantemente cosparso di zucchero o di marmellata."}
{"id": "4210052", "revid": "293377", "url": "https://it.wikipedia.org/wiki?curid=4210052", "title": "Stadium di Piazza Verdi", "text": ""}
{"id": "4210054", "revid": "293377", "url": "https://it.wikipedia.org/wiki?curid=4210054", "title": "Stadium Brignole", "text": ""}
{"id": "4210056", "revid": "1026333", "url": "https://it.wikipedia.org/wiki?curid=4210056", "title": "Giovan Francesco Buonamico", "text": "Biografia.\nGiovinezza.\nNato e cresciuto nell'isola di Malta, fu autore della seconda opera conosciuta della letteratura maltese, \"Mejju \u0121ie bil-ward u \u017c-\u017cahar\" (\"Giunse maggio coi suoi germogli e i suoi fiori\"), poesia in 16 versi di ispirazione barocca e bucolica a un tempo.\nSi laure\u00f2 in medicina ma, come era d'uso per gli intellettuali, possedeva una cultura completa che spaziava dall'ambito letterario a quello scientifico-tecnico. Dotato di una padronanza perfetta del latino, licenzi\u00f2 in questa lingua la maggior parte della produzione poetica, ma scrisse in italiano le memorie del lungo viaggio compiuto nell'Europa centro-settentrionale: le \"Memorie de viaggi di Giovan Francesco Buonamico nella Francia, Germania, Olanda, Fiandra, Lorena, Svizzera, Italia, Sicilia, e varie isole della Grecia. Dall'Anno 1657 sin' al'1666\" ci sono giunte incomplete, dal momento che il resoconto si interrompe al 22 settembre 1663. Inedite, sono state tramandate da 142 fogli manoscritti conservati nella Biblioteca Nazionale di Malta, a La Valletta (Libr. 1191). La parte conservata riguarda il tragitto compiuto sino in terra di Fiandra.\nIl viaggio nell'Europa centro-settentrionale.\nPartito da Malta il 28 agosto 1657, sbarc\u00f2 a Tolone un mese pi\u00f9 tardi, dopodich\u00e9 raggiunse a cavallo Aix-en-Provence, localit\u00e0 in cui sost\u00f2 per quasi un anno, ripartendo il 14 agosto 1658. \u00c8 forse ad Aix che Buonamico scrisse il \"Trattato della Cioccolata\", tramandatoci anch'esso manoscritto dopo essere rimasto per tre secoli introvabile. Viaggi\u00f2 quindi attraverso la Francia, toccando innumerevoli localit\u00e0, fra cui Nevers e Orl\u00e9ans, per raggiungere Parigi il 16 ottobre e soggiornarvi pi\u00f9 di un anno e mezzo.\nRipartito il 20 maggio 1660, si ferm\u00f2 a Sedan \u00abalcuni giorni per aspettar occasione d'altri passageri, per traversar con sicurezza la gran foresta d'Ardena\u00bb. Buonamico era cosciente della pericolosit\u00e0 della zona, e vi si sofferma puntualmente. Sin d'ora abbiamo tutti gli elementi caratterizzanti del Buonamico intellettuale; una grande curiosit\u00e0 enciclopedica lo spinge a visitare ogni sito degno d'interesse in ciascuno dei luoghi che tocca, formulando di volta in volta il proprio giudizio. Si informa presso la popolazione indigena per avere quanti pi\u00f9 ragguagli possibili in merito a tutto ci\u00f2 che vede.\nGiunto a Bouillon, \u00abdonde part\u00ec per l'impresa della terra Santa l'anno 1096 quel famoso e prode Goffredo Duca di Buglione\u00bb, si mostr\u00f2 piuttosto deluso dal borgo, anche se non manc\u00f2 di apprezzare il castello e interessarsi alla sua storia. Inoltre, rimase estasiato in virt\u00f9 di una scoperta per lui sensazionale: quella della birra.\nL'itinerario prosegu\u00ec attraverso la foresta delle Ardenne, ritenuta la pi\u00f9 vasta dell'antica Gallia. Qui Buonamico ebbe la possibilit\u00e0 di appagare le proprie curiosit\u00e0 di natura botanica: \u00abSono gli alberi di varie speci, d'altezza eccelsa ma, per l'antichit\u00e0 tutti ricoperti di mosco e d'edera\u00bb.\n\u00c8 d'ora in avanti, tuttavia, che l'entusiasmo si fa pi\u00f9 vivo. Ecco la splendida Liegi, \u00abnobilissima citt\u00e0\u00bb. Lo impressionano la grande quantit\u00e0 di chierici che vede camminare per strada e rimane incantato di fronte alla cattedrale di san Lamberto. D'altra parte, Liegi veniva allora definita \"seconda Roma\" e \"Paradisus Sacerdotum\"; vi erano trentadue parrocchie, quattro abbazie, una certosa e numerosi monasteri e conventi.\nIl nostro viaggiatore fa ora sfoggio di una nuova passione, quella per l'etimologia delle parole. Liegi deriverebbe da \"legio\" (legione), e nella fattispecie farebbe riferimento a quella di Lucio Aurunculeio Cotta e Quinto Titurio Sabino, legati di Cesare \u00abda paesani fraudolentemente uccisi\u00bb durante la rivolta degli Eburoni nel 54 a.C.. Altro interesse che lo stimola \u00e8 quello per la parlata degli abitanti del luogo; la popolazione di Liegi \u00e8 secondo Buonamico di origine francese, ma corrotta a tal punto dal fiammingo e dagli idiomi germanici da essere resa incomprensibile agli stessi francesi.\nAnche la comunicazione con gli autoctoni \u00e8 molto amata dall'erudito maltese, e dei liegini apprezza la giovialit\u00e0 e la freschezza, non nascondendo tuttavia la loro aggressivit\u00e0 causata dall'elevato consumo di alcool.\nL'indole del filologo lo prese anche a Bruges, facendo correttamente risalire il nome della citt\u00e0 alla parola fiamminga \"Brughen\", che significa \"ponte\". A Bruges trov\u00f2 una citt\u00e0 in decadenza, non pi\u00f9 fulcro della regione, e ne attribu\u00ec la ragione alla superbia dei locali. Riconosce comunque nelle \"Memorie\" la grande bellezza di Bruges, con la sua doppia cerchia di mura e l'imponente cattedrale di san Donato, che gli consente una sempre gradita divagazione storica visitando le sepolture di uomini illustri quali Carlo il Temerario e la figlia Maria, madre a sua volta di Filippo I, padre del tanto amato Carlo V.\nDopo aver visitato Gand, dove nacque Carlo V e la cui fondazione Buonamico fa risalire a Giulio Cesare, prosegu\u00ec verso Bruxelles, per cui spese altre parole di lode, affascinato in particolare dal Palazzo Reale e dal suo parco, che con la rigogliosa natura e gli ameni laghetti non poteva non far presa sul suo animo. Come di consueto, Buonamico riserva interesse e stupore anche per le bellezze dell'arte, accennando al Palazzo del Magistrato e ai dipinti di Rubens in esso contenuti.\nLe divagazioni sui personaggi illustri non possono mancare neanche qui, dato che glorie cittadine furono uomini appartenenti a branche care al viaggiatore: la teologia, cui a Bruxelles diede un grande contributo Thomas de Cantimpr\u00e9, e l'anatomia, fondata secondo la tradizione da Andrea Vesalio.\nAlcuni studiosi ritengono che Buonamico abbia a questo punto perfezionato gli studi per due anni nella pi\u00f9 nota universit\u00e0 della zona, quella di Lovanio. I pochissimi riferimenti che nelle \"Memorie\" vengono riservati all'illustre centro di ricerca creano tuttavia non pochi dubbi sulla veridicit\u00e0 dell'ipotesi, considerando la facondia con cui il viaggiatore descriveva ogni dettaglio delle proprie peregrinazioni.\nLa citt\u00e0 che lo meravigli\u00f2 maggiormente fu per\u00f2 Anversa: \u00abnessuna [citt\u00e0] le pu\u00f2 togliere il pregio della pi\u00f9 vaga, e virtuosa gemma di quelle provincie, anzi direi forse, di tutta l'Europa, per quanto almeno ho io visto, e letto\u00bb. Arriv\u00f2 a sostenere che solo Firenze e Palermo potevano competere in bellezza, ma che Anversa era comunque superiore nel complesso, dato che vantava lo splendore delle citt\u00e0 italiane, la ricchezza di quelle francesi e l'organizzazione di quelle tedesche. In definitiva, \u00abciascuna Nazione pu\u00f2 ammirarvi ci\u00f2, che maggiormente esalta nella sua Patria, e che maggiormente ammira nell'altrui Provincie\u00bb\nIl resto del manoscritto non \u00e8 giunto fino a noi, ma note sono, scorrendo il titolo, le tappe successive del quasi decennale viaggio di questo intellettuale amante del bello al punto tale da andarlo a cercare in tutti i campi del sapere umano.\nRitornato in patria, fu impiegato nel 1666 come \u00abMedico Generale delle Galere\u00bb. Continu\u00f2 a coltivare i propri interessi botanici tanto da stilare una prima lista delle piante isolane nel testo \"De Plantis quae in Melita et Gaulo observantur\" (1670). Mor\u00ec nel 1680.\nIn vita Buonamico fu autore anche di altre opere edite e inedite. Tra le prime si pu\u00f2 ricordare il \"Trattato circa l'origine delle Glossopetre, Conchiglie ed altre Pietre figurate, che si cavano nelle rocche dell'Isola di Malta\", pubblicato postumo nel 1770 all'interno di un'antologia di scritti di autori siciliani."}
{"id": "4210057", "revid": "486946", "url": "https://it.wikipedia.org/wiki?curid=4210057", "title": "Fiume Jukskei", "text": ""}
{"id": "4210060", "revid": "767487", "url": "https://it.wikipedia.org/wiki?curid=4210060", "title": "Andrew Weil", "text": "\u00c8 fondatore e direttore del Centro di medicina integrativa (\"Center for Integrative Medicine\") dell'Universit\u00e0 dell'Arizona, dove anche insegna. Si \u00e8 formato all'Universit\u00e0 di Harvard, presso la quale ha conseguito la laurea in Medicina e una specializzazione in Biologia. La sua attivit\u00e0 di ricerca mira a coniugare le cure naturali alla medicina preventiva e convenzionale."}
{"id": "4210061", "revid": "287204", "url": "https://it.wikipedia.org/wiki?curid=4210061", "title": "Henry Percy, IV conte di Northumberland", "text": "Biografia.\nEra figlio di Henry Percy, III conte di Northumberland e di Eleanor Poynings.\nMentre il resto della famiglia Percy prese le parti dei Lancaster durante la guerra delle due rose, Henry fu l'unico a combattere per la fazione York. Suo padre era morto nella battaglia di Towton vinta dagli York che presero come bottino di guerra la contea di Northumberland. Il giovane Percy pass\u00f2 l'adolescenza chiuso a Fleet Prison per poi essere trasferito nel 1464 nella Torre di Londra.\nNel 1465 John Neville, I marchese di Montagu si fece chiamare conte di Northumberland al posto del legittimo erede. Percy opportunamente giur\u00f2 fedelt\u00e0 ad Edoardo IV d'Inghilterra e venne rilasciato nel 1469. Fece inoltre richiesta per riavere titoli e propriet\u00e0 della famiglia Percy, grazie al supporto del re. John Neville dovette abbandonare il titolo ma venne insignito marchese di Montagu nel 1470. La restaurazione effettiva del titolo arriv\u00f2 solo nel 1473 per atto del parlamento. L'anno seguente fu anche creato cavaliere dell'Ordine della Giarrettiera.\nNei dodici anni seguenti, Percy ricopr\u00ec diversi importanti incarichi di governo nel nord del paese, tra cui Sovrintendente delle marche dell'est, tradizionale ruolo ricoperto dalla famiglia Percy. Comand\u00f2 le riserve Yorkiste nella battaglia di Bosworth Field il 22 agosto 1485. Percy tuttavia non impegn\u00f2 mai le sue forze nella battaglia. La sia inattivit\u00e0 gioc\u00f2 una parte importante nella sconfitta e morte di Riccardo III. Gli storici hanno il sospetto che Percy avesse tradito il re a favore di Enrico Tudor. Altra ipotesi semplicemente ritiene che le forze di Percy non fossero in grado di difendere il re. Se la prima teoria \u00e8 vera, Enrico Tudor avrebbe dovuto apprezzare le intenzioni di Northumberland; quest'ultimo invece venne arrestato insieme a Ralph Neville, III conte di Westmorland e a Thomas Howard, II duca di Norfolk. Venne tenuto prigioniero per parecchi mesi prima di giurare fedelt\u00e0 al nuovo re. Una volta rilasciato, riottenne i titoli nobiliari e le sue cariche.\nNell'aprile del 1489 Percy stabil\u00ec temporaneamente la propria residenza nelle sue propriet\u00e0 nello Yorkshire. Enrico VII si era da poco alleato con Anna di Bretagna contro Carlo VIII di Francia. Per finanziare l'azione militare vennero imposte altre tasse alla popolazione. Sir John Egremont condusse nello Yorkshire una rivolta in segno di protesta. Mentre Percy si stava avvicinando alla citt\u00e0, venne preso di mira dai rivoltosi e linciato dalla folla. Venne sepolto a Beverley Minster.\nDiscendenza.\nDal matrimonio con Maud Herbert, sposata tra il 1473 ed il 1476, ebbe otto figli:"}
{"id": "4210074", "revid": "287204", "url": "https://it.wikipedia.org/wiki?curid=4210074", "title": "Maitland (Australia Meridionale)", "text": "Maitland \u00e8 una citt\u00e0 dell'Australia Meridionale (Australia); essa si trova 170 chilometri a nord-ovest di Adelaide ed \u00e8 la sede della Municipalit\u00e0 di Yorke Peninsula. Al censimento del 2006 contava 1.056 abitanti."}
{"id": "4210080", "revid": "287204", "url": "https://it.wikipedia.org/wiki?curid=4210080", "title": "Vis Basket Cervia 2008-2009", "text": ""}
{"id": "4210083", "revid": "1846411", "url": "https://it.wikipedia.org/wiki?curid=4210083", "title": "Armi del futuro", "text": "Armi del futuro (\"Future Weapons\") \u00e8 stato un programma televisivo statunitense andato in onda su Discovery Channel dal 2006 - 2008, dove il presentatore Richard Machowicz, ex Navy SEAL, cerca e prova armi che rivoluzioneranno il modo di combattere sul campo di battaglia nel futuro. Il programma \u00e8 andato in onda anche su DMAX."}
{"id": "4210086", "revid": "767487", "url": "https://it.wikipedia.org/wiki?curid=4210086", "title": "La vita nuova", "text": "La vita nuova \u00e8 il dodicesimo album del cantautore italiano Gianni Togni, pubblicato nel 2006 dalla Acquarello music / Self. I testi di tutti i brani sono firmati da Carla di Riso, ad eccezione di Oggi di pi\u00f9 e La bellezza di un'idea i cui testi sono di Gianni Novi. Le musiche e gli arrangiamenti sono di Gianni Togni.\nTracce.\nTesti di Carla di Riso, musiche di Gianni Togni."}
{"id": "4210097", "revid": "543975", "url": "https://it.wikipedia.org/wiki?curid=4210097", "title": "Episodi di In tour (seconda stagione)", "text": "Gli episodi della seconda stagione di In tour vanno in onda dal 24 settembre 2012 su Disney Channel Italia. Il 22 ottobre 2012 \u00e8 stato trasmesso l'ultimo episodio alle 15:40 e con un episodio speciale dei momenti pi\u00f9 belli dei protagonisti dando la fine alla stagione."}
{"id": "4210098", "revid": "52782386", "url": "https://it.wikipedia.org/wiki?curid=4210098", "title": "Regierungsbezirk Weser-Ems", "text": ""}
{"id": "4210102", "revid": "767487", "url": "https://it.wikipedia.org/wiki?curid=4210102", "title": "Artifact (film)", "text": "Artifact \u00e8 un film del 2012 diretto da Jared Leto sotto lo pseudonimo di Bartholomew Cubbins, un personaggio ricorrente nel mondo dello scrittore noto come Dr. Seuss. Il film \u00e8 un documentario sulla produzione dell'album \"This Is War\" e la battaglia legale dei Thirty Seconds to Mars con l'etichetta discografica EMI. \"Artifact\" presenta numerosi interviste a diverse personalit\u00e0, tra i quali il neuroscienziato Daniel Levitin.\n\"Artifact\" ha avuto la sua anteprima mondiale al Toronto International Film Festival del 2012, durante il quale ha ricevuto il premio del pubblico al miglior documentario.\nIl film \u00e8 stato pubblicato il 3 dicembre 2013."}
{"id": "4210103", "revid": "110157", "url": "https://it.wikipedia.org/wiki?curid=4210103", "title": "Museo nazionale di Gyeongju", "text": "Il museo nazionale di Gyeongju \u00e8 un museo archeologico con sede a Gyeongju e al suo interno raccoglie principalmente una collezione di reperti risalente al Regno di Silla, di cui la citt\u00e0 era capitale.\nStoria e collezione.\nIl museo fu fondato nel 1945 come branca del museo nazionale della Corea: nel 1968 divenne autonomo con la costruzione di un nuovo edificio e nel 1975 assunse la denominazione attuale. La collezione del museo ha permesso al grande pubblico ma anche a storici ed archeologici di comprendere la nascita della civilt\u00e0 nel sud-est della Corea del Sud; contiene inoltre oltre alcuni reperti della tradizione popolare del paese come la campana del re Seongdeok, che veniva suonata quando veniva effettuato il sacrificio di un bambino, una serie di corone di Silla e numerosi reperti ritrovati a Anapji e nel tempio di Hwangnyongsa.\nTuttavia il museo dispone di un'ampia collezione, circa 80.000 pezzi, ma soltanto una piccola quantit\u00e0, 2.500, sono esposti: la vastit\u00e0 di reperti \u00e8 dovuta al fatto che la struttura dispone di un team di esperti che nel corso degli anni ha effettuato diverse campagne di scavo nelle aree intorno alla citt\u00e0, anche se, a causa del taglio dei finanziamenti a partire dal 1990, queste hanno subito un brusco rallentamento. Nel 2000 inoltre, il governo coreano, ha costruito un grosso magazzino, in grado di poter ospitare tutti i reperti ritrovati.\nIl complesso museale si trova nelle vicinanza delle aree storiche di Gyeongju e quindi delle tombe reali, del giardino di Gyerim, dell'osservatorio di Cheomseongdae e al palazzo Banwolseong."}
{"id": "4210107", "revid": "834", "url": "https://it.wikipedia.org/wiki?curid=4210107", "title": "Jake and the Fatman", "text": ""}
{"id": "4210110", "revid": "61104456", "url": "https://it.wikipedia.org/wiki?curid=4210110", "title": "Buggiolo", "text": ""}
{"id": "4210111", "revid": "36426", "url": "https://it.wikipedia.org/wiki?curid=4210111", "title": "Lorenzo Ricci (atleta)", "text": "Biografia e carriera.\nLorenzo Ricci \u00e8 diventato non vedente a causa di un incidente stradale avvenuto nel 1991. Fino a quel momento aveva studiato e giocato a calcio, come tanti altri ragazzi, ma la nuova condizione lo ha allontanato dallo sport per qualche anno. Nel frattempo si \u00e8 formato come fisioterapista e lavora all'ospedale di Sarzana.\nNel 1997 l'amico Pino Pagano lo ha convinto a praticare atletica leggera e ne \u00e8 divenuto l'allenatore. I risultati non si sono fatti attendere.\nNel 1998 ai campionati mondiali IBSA conquista la medaglia d'oro nella staffetta 4\u00d7100 m T11/T13 e la medaglia di bronzo nei 200 m piani T11.\nNel 2000 prende parte ai Giochi paralimpici di Sydney 2000 conquistando la medaglia d'oro nei 100 m piani T11 e nella staffetta 4\u00d7100 m T11/T13 insieme ai connazionali Matteo Tassetti, Aldo Manganaro e Mauro Porpora.\nNel 2002, ai campionati mondiali paralimpici di Lilla (Francia), vince la medaglia d'argento nei 100 m piani e il bronzo nei 200 m piani.\nPartecipa anche ai Giochi paralimpici di Atene nel 2004, ma in questa occasione non raggiunge il podio.\nLorenzo Ricci ha conseguito inoltre alcuni record:"}
{"id": "4210112", "revid": "827882", "url": "https://it.wikipedia.org/wiki?curid=4210112", "title": "Amos Eaton", "text": "Biografia.\nEaton frequent\u00f2 il Williams College, dove si diplom\u00f2 nel 1799; quindi studi\u00f2 giurisprudenza a New York e nel 1802 fu ammesso nell'albo degli avvocati.\nFino al 1810, esercit\u00f2 la sua attivit\u00e0 a Catskill, New York, quando fu incarcerato per falso. Trascorse quasi cinque anni in carcere, dove studi\u00f2 Botanica e Geologia e fece da tutore ai figli del consiglio dei governatori del carcere. Uno dei suoi studenti fu John Torrey, che in seguito divenne un importante botanico.\nDopo la scarcerazione, Eaton trascorse un anno allo Yale College per studiare Botanica, Chimica e Mineralogia sotto la guida di Benjamin Silliman e Eli Ives.\nRitorn\u00f2 quindi al Williams College, dove fu lettore di Zoologia, Botanica e Geologia e pubblic\u00f2 un dizionario botanico.\nNel 1817, pubblic\u00f2 il suo manuale \"Manual of Botany for the Northern States\", il primo manuale completo riguardante la flora di questi territori, di cui in totale furono fatte otto edizioni.\nNello stesso anno, ritorn\u00f2 nello Stato di New York, dove DeWitt Clinton gli organizz\u00f2 una serie di seminari di fronte al Parlamento dello Stato di New York sulla geologia dello Stato in relazione alla costruzione del Canale Erie. Tra i legislatori che ascoltarono i suoi seminari vi fu Stephen Van Rensselaer III, \"patroon\" di Rensselaerswyck, che, nel 1820, lo assunse per redigere \"A geological Survey of the County of Albany\" (\"Un'indagine geologica della Contea di Albany\"), alla quale seguirono le indagini geologiche delle aree attraversate dal canale in costruzione.\nInfine, Eaton complet\u00f2 un'indagine di una sezione ampia cinquanta miglia da Buffalo a Boston.\nNel 1824, con il supporto di Rensselaer, cofond\u00f2 la \"The Rensselaer School\" (oggi nota come Rensselaer Polytechnic Institute - RPI) \"allo scopo di istruire le persone, che possono scegliere di applicarsi esse stesse, nell'applicazione della scienza agli scopi comuni della vita\". Eaton fu \"Senior Professor\" alla The Rensselaer School fino alla sua morte avvenuta nel 1842. Sotto la sua direzione, Troy, New York, rivaleggi\u00f2 con Londra come centro per gli studi geologici nella prima met\u00e0 del XIX secolo.\nL'influenza di Eaton at RPI \u00e8 tutora visibile in parecchie aree: il dipartimento di Matematica \u00e8 alloggiato nella Amos Eaton Hall e la cattedra di Amos Eaton \u00e8 una cattedra rinomata all'RPI (attualmente la cattedra \u00e8 occupata dal Dott. Joseph Flaherty).\nLa cattedra di Amos Eaton \u00e8 una cattedra inizialmente donata a Amos Eaton dagli studenti del RPI nel 1839; successivamente, la cattedra fu ridonata all'RPI dalla famiglia Eaton ed \u00e8 oggi utilizzata dal Presidente dell'RPI nel corso di eventi formali.\nNel corso della cerimonia inaugurale della claase del 1998, Amos Eaton fu inserito nella hall of fame dell'RPI."}
{"id": "4210117", "revid": "1169847", "url": "https://it.wikipedia.org/wiki?curid=4210117", "title": "Valur (pallamano maschile)", "text": "Il Valur Reykjav\u00edk \u00e8 una squadra di pallamano maschile islandese con sede a Reykjav\u00edk, sezione della societ\u00e0 polisportiva Knattspyrnuf\u00e9lagi\u00f0 Valur."}
{"id": "4210119", "revid": "767487", "url": "https://it.wikipedia.org/wiki?curid=4210119", "title": "Leaving (Pet Shop Boys)", "text": "Leaving \u00e8 un singolo del gruppo musicale Pet Shop Boys, il secondo estratto dall'undicesimo album in studio \"Elysium\" e pubblicato il 15 ottobre 2012.\nIl brano ricevette la sua anteprima mondiale radiofonica la mattina del 31 agosto 2012 al Ken Bruce Show su BBC Radio 2. Originariamente i Pet Shop Boys volevano pubblicare \"Leaving\" come primo singolo dell'album ma, dovuto al clima olimpico di Londra, la casa discografica pubblic\u00f2 \"Winner\" come singolo.\nIl singolo.\nAnche \"Leaving\" fu, come il suo predecessore \"Winner\", pubblicata in due versioni: il disco singolo con nuovo materiale b-side e la versione \"remixed\" con vari remix del brano a cura degli stessi Pet Shop Boys e di Dusty Kid e Andrew Dawson.\nNel disco singolo, oltre a \"Leaving\" vennero inclusi come b-side la sua versione demo del 2010, il demo del 2003 del brano \"Baby\" (consegnato agli Alcazar nel 2003, i quali lo pubblicarono sei anni dopo nel loro album \"Disco Defenders\", e poi incluso, in piccola parte, nella colonna sonora \"The Most Incredible Thing\" per l'omonimo balletto del 2011) e le due nuove canzoni \"Hell\" (scritta l'anno precedente con l'intenzione di includerla nell'album) e \"In His Imagination\" (scritta e registrata a Londra nell'estate 2012).\nPoco dopo i Pet Shop Boys annunciarono che \"Leaving\" sarebbe stato pubblicato in una terza versione, \"Leaving Again\", la quale contiene le due versioni remix a cura degli stessi Pet Shop Boys.\nVideo musicale.\nIl videoclip di \"Leaving\" fu disponibile su YouTube a partire dal 1\u00ba ottobre. Il video \u00e8 un mix tra l'esibizione dei Pet Shop Boys a Berlino nel loro concerto promozionale dell'album \"Elysium\" del 5 settembre e frammenti di video girati in treno.\nGiudizio della critica.\nAncor prima che \"Leaving\" venisse pubblicata come singolo, i critici musicali (nell'analizzare l'album \"Elysium\") rimasero positivamente impressionati per la qualit\u00e0 del brano: anche diverse celebrit\u00e0 musicali e non espressero il loro favore sulla canzone; attraverso il suo account di Twitter, Gary Barlow (membro dei Take That) si \u00e8 dichiarato \"innamorato\" della canzone.\nSecondo Slicing Up Eyeballs \"Leaving\" \u00e8 la miglior canzone del 2012 da parte dei gruppi nati negli anni '80.\nTracce.\nCD singolo di 4 tracce - Chris Lowe \nLeaving remixed - Neil Tennant \nLeaving Again - Neil Tennant e Chris Lowe \nClassifiche.\nIl giorno della sua pubblicazione, \"Leaving\" si piazz\u00f2 al primo posto della classifica inglese di Amazon. Anche \"Leaving Remixed\" entr\u00f2 in classifica al terzo posto."}
{"id": "4210120", "revid": "1603714", "url": "https://it.wikipedia.org/wiki?curid=4210120", "title": "Angelo Rossi", "text": ""}
{"id": "4210123", "revid": "52782719", "url": "https://it.wikipedia.org/wiki?curid=4210123", "title": "Rezzo Cavargna", "text": ""}
{"id": "4210125", "revid": "486946", "url": "https://it.wikipedia.org/wiki?curid=4210125", "title": "Juksei (fiume)", "text": ""}
{"id": "4210126", "revid": "580197", "url": "https://it.wikipedia.org/wiki?curid=4210126", "title": "Valur Reykjav\u00edk (pallamano)", "text": ""}
{"id": "4210128", "revid": "69794", "url": "https://it.wikipedia.org/wiki?curid=4210128", "title": "Angelo Rossi (senatore)", "text": ""}
{"id": "4210131", "revid": "1784492", "url": "https://it.wikipedia.org/wiki?curid=4210131", "title": "Oleksandr Hvozdyk", "text": " Dal 2018 ha detenuto il titolo WBC e lineare dei pesi mediomassimi, fino all'ottobre 2019. A settembre 2019 ricopre la posizione numero 1 come miglior pugile mediomassimo per \"The Ring\" ed \u00e8 alla seconda posizione nel ranking di \"Boxrec.\"\nSoprannominato \"The Nail\", il chiodo, traduzione del suo cognome dal russo, ha una percentuale di vittoria per KO dell'82.4. Fa parte della generazione d'oro dell'Ucraina insieme a Vasyl Lomachenko ed Oleksandr Usyk.\nBiografia.\nGvozdyk ha iniziato a praticare il pugilato all'et\u00e0 di 10 anni spinto da un suo amico, \" Non seguivo il sogno di diventare campione olimpico o mondiale, facevo pugilato solo per essere pi\u00f9 forte in strada - per essere in grado di proteggermi. Poi dopo un paio d'anni ho avuto il sogno di diventare campione\".\nHvozdyk \u00e8 laureato all'Universit\u00e0 Nazionale Pedagogica \"G. Skovoroda\" di Charkiv. Successivamente si \u00e8 iscritto alla Universit\u00e0 Nazionale \"Yaroslav il Saggio, Accademia di Legge d'Ucraina\".\nInoltre \u00e8 Maestro dello Sport di Classe Internazionale.\nCarriera dilettantistica.\nDa dilettante nei mediomassimi ha vinto la medaglia d'oro ai Campionati Mondiali Universitari (WUBC). \u00c8 stato 3 volte campione nazionale ucraino nel 2009, 2010, 2011. \nHa partecipato ad una edizione dei giochi olimpici (Londra 2012), due dei campionati del mondo (Milano 2009, Baku 2011) ed una degli europei (Mosca 2010).\nAlla finale mondiale dei campionati mondiali universitari, avrebbe dovuto affrontare Dmitry Bivol, il quale per\u00f2 sub\u00ec un infortunio alla mano nell'incontro precedente e fu quindi impossibilitato a combattere. \nNon vi sono dati ufficiali sul numero di incontri da dilettante disputati da Gvozdyk, ma egli ha dichiarato di averne avuti circa 255 e di averne persi 30, quindi con 225 vittorie.\nWorld Series of Boxing.\nA partire dalla stagione 2011-2012 \u00e8 stato ingaggiato dalla squadra della Dynamo Moscow, con i quali combatte nella categoria dei pesi mediomassimi alle World Series of Boxing.\nNel corso della stessa stagione ha raggiunto la finale per squadre, vinta dagli avversari del Dolce &amp; Gabbana Milano Thunder, battendo nell'occasione l'ungherese Imre Szell\u0151 con il punteggio di 2-1.\nPrincipali incontri disputati.\n\"Statistiche aggiornate al 25 settembre 2012.\"\nCarriera professionistica.\nGvozdyk \u00e8 diventato professionista nel 2014, firmando con Top Rank. Ha vinto al debutto per KO al primo round contro Mike Montoya (5-2-1), in uno dei match precedenti il \"main event\" di Pacquiao vs. Bradley II. Il primo titolo da professionista arriva al suo decimo incontro al quale si presenta con un record di 9 vittorie di cui 7 per KO ed affronta Nadjib Mohammedi (37-4). Gvozdyk vince per KO al secondo round aggiudicandosi il titolo NABF dei pesi mediomassimi.\nNel giugno 2020 all\u2019et\u00e0 di 33 anni annuncia il suo ritiro ."}
{"id": "4210132", "revid": "104932805", "url": "https://it.wikipedia.org/wiki?curid=4210132", "title": "Seghebbia", "text": "Seghebbia (\"Seghebbia\" in dialetto comasco, : ) \u00e8 una frazione del comune italiano di Val Rezzo.\nStoria.\nSeghebbia \u00e8 un piccolo centro abitato di antica origine, storicamente appartenuto alla pieve di Porlezza, parte del territorio milanese.\nNel 1786, nell'ambito della riforma delle circoscrizioni della Lombardia austriaca, Seghebbia fu assegnata alla provincia di Como, ritornando per\u00f2 gi\u00e0 nel 1791 sotto quella di Milano. Nel 1799 aveva solo 55 abitanti.\nIn et\u00e0 napoleonica (1807) il comune di Seghebbia fu aggregato al limitrofo comune di Buggiolo, a sua volta soppresso e aggregato a Corrido nel 1812. Tutti i centri recuperarono l'autonomia nel 1816, in seguito all'istituzione del Regno Lombardo-Veneto. Nel 1853 aveva solo 75 abitanti.\nAll'unit\u00e0 d'Italia, anno 1861, Seghebbia contava 99 abitanti.\nIl comune di Seghebbia coi suoi 136 abitanti venne soppresso nel 1928, e fuso al comune di Buggiolo, formando il nuovo comune di Rezzo Cavargna, successivamente ribattezzato Val Rezzo."}
{"id": "4210134", "revid": "92723", "url": "https://it.wikipedia.org/wiki?curid=4210134", "title": "Storia della letteratura latina (69 - 117)", "text": "Con letteratura latina del periodo 69 - 117 si intende un periodo della storia della letteratura latina il cui inizio \u00e8 convenzionalmente fissato con la fine della guerra civile romana degli anni 68-69 e l'inizio della dinastia dei Flavi, e la cui fine \u00e8 identificata con la morte dell'Imperatore Traiano, primo tra gli Imperatori adottivi (nel 117 d.C.). Faceva parte del cosiddetto periodo \"argenteo\", chiamato anche \"imperiale\".\nContesto storico e caratteristiche letterarie.\nIl 20 dicembre del 69 le truppe di Antonio Primo entravano in Roma, impadronendosene e, dopo aver ucciso pubblicamente Vitellio, il giorno seguente, il Senato proclam\u00f2 Vespasiano imperatore e console con il figlio Tito, mentre il secondogenito Domiziano veniva eletto pretore con potere consolare. Quando giunse a Roma, Gaio Licinio Muciano, il governatore della Siria, che aveva appoggiato il pronunciamento di Vespasiano, present\u00f2 alle truppe il figlio minore, Domiziano, come \"Cesare\" e reggente fino all'arrivo del padre, Vespasiano. Affidando la guerra in Giudea al figlio Tito, giunse finalmente a Roma nel 70. Immediatamente dedic\u00f2 ogni sua energia a riparare i danni causati dalla guerra civile degli anni 68 e 69, che aveva visto la fine di una dinastia, quella giulio-claudia e l'inizio di una nuova, quella dei Flavi.\nQuesto fu un periodo di ricostruzione e buona amministrazione, contro gli sperperi dell'ultimo periodo neroniano. Se Vespasiano e Tito mantennero un certo rispetto formale verso le istituzioni ed il Senato, che per\u00f2 rinnovarono sostituendo buona parte dei vecchi membri con nuovi provenienti dalle province occidentali, Domiziano mir\u00f2 ad instaurare un governo assolutistico, con l'imposizione della sua figura quale \"dominus et deus\" (\"padrone e dio\"). I Flavi, in particolare Domiziano, repressero ogni forma di contestazione degli intellettuali, anche nel campo della letteratura e della poesia, arrivando anche ad utilizzare l'esilio coatto, come accadde ai filosofi come Gaio Musonio Rufo e Dione Crisostomo. Se da un lato avevano cura di proteggere la cultura del periodo, dall'altro pretendevano ideali conformi e non pericolosi per l'autorit\u00e0 imperiale e l'ordine sociale. In questo periodo si ebbe la restaurazione di valori latini ed italici, quale reazione alla cultura ellenizzante degli ultimi anni del regno di Nerone. Si ritorna alla retorica moralistica ciceroniana o al poema epico tradizionale.\nSe l'Imperatore Domiziano, perseguit\u00f2 letterati e filosofi, il nuovo \"princeps\" Nerva (96-98) e poi il \"figlio adottivo\" Traiano (98-117), cercarono di evitare l'eccessivo autoritarismo del periodo precedente. Posero fine alle azioni persecutorie nei confronti dell'ordine senatorio ed a quelle delatorie che aveva messo in atto Domiziano. Rinunciarono ad essere adorati come \"dominus et deus\"; sostituirono il principio dinastico con quello dell'adozione del migliore, quale successore nella carica di Imperatore. Ci\u00f2 si tradusse in una maggiore libert\u00e0 di espressione per i letterati (\"libertas\") e in una politica di maggior moralit\u00e0. I due nuovi imperatori furono, infatti, esaltati da scrittori e poeti, che condannavano invece la tirannia di Domiziano e si accontentavano del nuovo corso riconoscendo nel nuovo \"princeps\" un'autorit\u00e0 maggiormente liberale, come \u00e8 possibile riscontrare in Plinio il giovane nel suo \"Panegirico di Traiano\" o in Tacito nella prefazione della \"De vita et moribus Iulii Agricolae\". In Tacito ed in Giovenale, entrambi di stirpe italica, emerge per\u00f2 un fattore pessimistico, che vedeva nel presente un'eccessiva ascesa al potere di classi sociali provinciali (lo stesso Traiano era di origine ispanica), resosi necessario per la struttura cosmopolita dell'Impero romano, a danno degli Italici e delle loro antiche tradizioni. I due letterati ritenevano che questo rimescolamento di valori e genti, avrebbe condotto ad una ben pi\u00f9 grande crisi della moralit\u00e0 e della dignit\u00e0 romana, che poi si verific\u00f2 nei secoli a venire, in particolare con il III secolo.\nLingua.\nIl latino volgare include tutte le forme tipiche della lingua parlata che, quindi, proprio per tale natura erano pi\u00f9 facilmente influenzabili da cambiamenti linguistici e da influssi derivati da altre lingue. La lingua latina sviluppatasi, cresciuta e diffusasi con Roma e la sua statalit\u00e0 nell'Impero, era divenuta col tempo la lingua di una minoranza elitaria, del ceto amministrativo mercantile e dei letterati, ben lontana dalla lingua parlata quotidianamente da tutte le genti a tutti i livelli sociali.\nDiverse, infatti, erano le lingue dei popoli o volgo che restavano radicate a lingue o parlate preesistenti al latino e pi\u00f9 o meno influenzate dalla lingua di Roma. Quindi la lingua latina, bench\u00e9 si fosse diffusa in tutto il territorio occupato da Roma subendo, e imponendo a sua volta, influenze secondo i territori, risultava essere pi\u00f9 una lingua franca e, per certe genti, una lingua modello da imitare, un esempio di lingua culturalmente elevata. In Oriente, quindi, la presenza di una cultura greca molto forte fu ostacolo al radicarsi del latino, mentre in territori come la Gallia, la Dacia e l'Iberia la lingua latina influenz\u00f2 significativamente le parlate locali.\nUna distinzione tra latino letterario e latino volgare non \u00e8 applicabile ai primi tre secoli di storia romana, quando le necessit\u00e0 della vita avevano forgiato una lingua non del tutto formalizzata dal punto di vista grammaticale. Si pu\u00f2 infatti dire che i documenti latini pi\u00f9 antichi riflettono molto da vicino o corrispondono del tutto alla lingua parlata all'epoca in cui furono redatti. Le prime opere letterarie in latino compaiono nella seconda met\u00e0 del III secolo a.C. e riflettono un'importante evoluzione, effettiva sia sul piano lessicale sia sul piano grammaticale, che corrisponde all'espandersi dell'influenza di Roma.\nI popoli vinti dai Romani appresero la lingua dei dominatori e questa si sovrappose alle parlate locali. Inversamente, il latino accolse elementi dialettali, italici e non, configurandosi come \"latino volgare\": la lingua parlata si contrappone cos\u00ec alla lingua scritta, depurata da forestierismi o da elementi dialettali, formalizzata sintatticamente e grammaticalmente, fornita di un lessico controllato.\nCon \"sermo provincialis\" (\"lingua degli abitanti delle province\"), o anche \"sermo militaris\" (\"gergo militare\"), \"sermo vulgaris\" (\"lingua volgare, del volgo\") o \"sermo rusticus\" (\"lingua rustica, campagnola, illetterata\"), si indica comunemente il modo di riferirsi dei dotti latini alle parlate delle Province romane fino al II secolo d.C. Nelle Province, infatti, non si parlava il latino classico, ma un latino, differente da zona a zona, che aveva subito gli influssi particolari della regione in cui era stato importato. Tali modifiche agivano sia a livello fonetico (ad esempio, nelle aree in cui, prima dell'arrivo del latino, erano utilizzate lingue celtiche, era rimasta, anche una volta adottata la lingua di Roma, la presenza della U \"turbata\", ossia pronunciata come nel francese moderno o in alcune aree del Nord-Italia) che lessicale (per esempio, nelle parlate volgari si tende a servirsi di metafore concrete piuttosto che di vocaboli neutri: si usa \"testa\", ossia \"vaso di coccio a forma di testa umana\", al posto del latino \"caput\"), ed erano sostanzialmente dovute al sostrato, appunto lo strato linguistico precedente al latino.\nProduzione.\nEpistolografia.\nNuovo ed importante genere letterario di questo periodo \u00e8 l'epistolografia. Tra le epistole pi\u00f9 celebri del periodo argenteo ricordiamo quelle di Plinio il giovane. Si trattava di una corrispondenza letteraria (cio\u00e8 scritta appositamente per la pubblicazione) che tentava di rispettare la \"varietas\" degli argomenti per non annoiare il lettore. I primi nove libri descrivono la vita quotidiana a Roma, mentre il decimo e ultimo contiene il carteggio tra Plinio (all'epoca governatore della Bitinia) e l'imperatore Traiano. Fra gli studiosi si \u00e8 a lungo discusso sull'origine e sullo scopo di queste epistole. Oggi si tende a credere che la maggior parte delle lettere non siano un artificio letterario, ma che si tratti di lettere realmente spedite, frutto di un carteggio con amici e colleghi, talvolta scritte per occasioni particolari (come notizie, raccomandazioni, ecc.), altre volte per ragioni sociali (inviti, scambi di opinione, ecc.), oppure per ragioni descrittive (celeberrima \u00e8 la cronaca dell'eruzione del Vesuvio del 79).\nFilosofia e politica.\nPlinio segue lo stoicismo, sebbene sia influenzato anche dall'epicureismo, dall'accademismo e dalla reviviscente scuola pitagorica. L'esistenza della divina provvidenza \u00e8 dubbia, ma la credenza nella sua esistenza ed alla punizione dei reati \u00e8 salubre; la virt\u00f9 apparteneva alle divinit\u00e0, cio\u00e8 a quelli che somigliavano ad un dio facendo il bene per l'umanit\u00e0, \u00c8 opera maligna informarsi sul futuro e forzare la natura ricorrendo alle arti della magia, ma l'importanza dei prodigi e dei presagi non \u00e8 trascurata. La visione che Plinio ha della vita \u00e8 oscura: vede la razza umana immersa nella rovina e nella miseria.\nContro il lusso e la corruzione morale, si consegna a declamazioni cos\u00ec frequenti (come quelle di Seneca) che finiscono per stancare il lettore. La sua retorica fiorisce praticamente contro invenzioni utili (come l'arte della navigazione) in l'attesa del buon senso e del gusto. Con lo spirito d'orgoglio nazionale \"romano\", forma l'ammirazione delle virt\u00f9 che hanno condotto la repubblica alla sua dimensione.\nEgli non dimentica i fatti storici sfavorevoli a Roma e, anche se onora i membri eminenti delle case romane distinte, \u00e8 libero dalla parzialit\u00e0 eccessiva di Tito Livio per l'aristocrazia. Le classi agricole ed i vecchi signori della classe equestre (Cincinnato, Curio Dentato, Serrano e Catone il Vecchio) sono per lui i pilastri dello Stato romano e si deplora amaramente del declino dell'agricoltura in Italia. Inoltre, preferisce seguire gli autori pre-augustiani; tuttavia vede il potere imperiale come indispensabile al governo dello Stato e saluta il \"salutaris exortus\" di Vespasiano.\nOratoria e retorica.\nCon il passaggio dalla Repubblica all'Impero, la retorica perse la sua funzione politica, e progressivamente diminu\u00ec d'importanza, pur rimanendo materia di studio (tuttavia, gli argomenti delle suasorie e controversie su cui gli allievi si esercitavano erano perlopi\u00f9 staccate dalla realt\u00e0). Proprio nei primi anni dell'Impero (I secolo d.C.) vive e opera il gi\u00e0 ricordato Marco Fabio Quintiliano, retore tra i pi\u00f9 celebri e precettore dei nipoti dell'imperatore Domiziano. Quintiliano teorizz\u00f2 nella sua \"Institutio\" il percorso formativo che doveva seguire un giovane per poter diventare un buon oratore ed essere quindi \u2013 secondo la formula di Catone il Censore - \"vir bonus dicendi peritus\". Posto anch'egli di fronte alla spinosa questione del rapporto tra filosofia e retorica, Quintiliano piega verso l'eloquenza, l'unica in grado di formare cittadini onesti e moralmente saldi. Inoltre, seppur di primaria importanza, il trattato non si esaurisce nell'analisi degli aspetti pedagogici, ma sviluppa anche una serie di considerazioni sulla tecnica e la composizione: la classificazione dei generi del discorso, le cinque fasi della composizione (\"inventio\", \"dispositio\", \"elocutio\", \"memoria\", \"actio\"), le caratteristiche morali e culturali che deve avere un buon oratore (con esplicito riferimento a molti altri autori, da prendere a modello), il rapporto che il retore deve intrattenere con i politici.\nDiversamente da Seneca il Vecchio e da Tacito, che misero in relazione la decadenza dell'oratoria con il pi\u00f9 generale declino della societ\u00e0 romana, Quintiliano attribuiva la crisi dell'oratoria del suo tempo, \"in primis\" alla carenza di buoni insegnanti, poi al nuovo stile che era prevalso nelle scuole di retorica, e che egli vedeva rappresentato soprattutto da Seneca, e infine alla moda delle declamazioni (principale esercizio pratico di preparazione all'attivit\u00e0 pubblica oratoria) impostasi nei decenni precedenti. Quintiliano non era ostile alle declamazioni in quanto tali, ammettendone l'utilit\u00e0 quale esercitazione oratoria, ma era contrario alla centralit\u00e0 che esse avevano assunto nelle scuole di retorica dell'epoca.\nPur nella nuova situazione politica, in un impero unitario e pacificato, Quintiliano ripropone cos\u00ec il modello di oratore di et\u00e0 repubblicana, di stampo catoniano-ciceroniano. \u00c8 nel recupero dell'oratoria per un nuovo spazio di missione civile il vero scopo di Quintiliano, in cui si risolve la problematica dei rapporti fra oratore e principe tracciata nel XII libro e tacciata, dalla critica, di servilismo dimenticando, a tal proposito, che egli doveva effettivamente molto alla dinastia Flavia (in particolare a Domiziano, addirittura osannato come sommo poeta) e la sua appartenenza era legata ai \"provinciali\" che avevano un vero e proprio culto per l'imperatore, simbolo per loro dell'ordine e del benessere. L'oratore perfetto doveva avere, secondo Quintiliano, una conoscenza a dir poco \"enciclopedica\" (dalla filosofia, a scienza, diritto, storia, ecc.), ma soprattutto doveva essere un uomo onesto, \"\"optima sentiens optimeque dicens\", o - come disse gi\u00e0 Catone - \"vir bonus dicendi peritus\"\". Tuttavia, nel predicare questo ritorno a Cicerone, Quintiliano non si rendeva conto che ci\u00f2 esigeva anche il ritorno alle condizioni di libert\u00e0 politica di quel tempo: in ci\u00f2 sta il segno pi\u00f9 evidente del carattere antistorico (se non \"utopistico\") del classicismo da lui vagheggiato.\nPanegirico.\nAltra forma di oratoria che cominci\u00f2 a farsi strada a partire da Traiano, fu quella del panegirico, il primo dei quali fu composto da Plinio il Giovane e indirizzato all'Imperatore Traiano. Si trattava di discorsi elogiativi rivolti agli imperatori da parte degli oratori e commissionati spesso da comunit\u00e0 che richiedevano all'imperatore degli interventi: sebbene il carattere propagandistico sia ovviamente preponderante, le scelte degli attributi imperiali da elogiare erano per\u00f2 dettate dallo scopo di convincere sia l'imperatore che gli altri ascoltatori a concordare sulla scala di valori proposta da chi commissionava il panegirico. Questo genere letterario ebbe poi grande successo nel IV secolo (\"Panegyrici Latini\"). Per gli studiosi moderni, inoltre, i panegirici sono preziose fonti di informazione sulle politiche imperiali e sulle biografie dei sovrani, spesso si trattava delle sole fonti.\nRiguardo poi al \"Panegirico\" di Plinio, trattasi dell'unica delle orazioni pervenuteci di questo scrittore latino. In essa, Plinio raccomanda ai futuri imperatori di seguire l'esempio di Traiano per agire in concordia con il Senato e il ceto equestre per il bene dell'impero. Traiano infatti viene da Plinio definito \"Optimus Princeps\" (anche per aver rintrodotto la libert\u00e0 di parola e di pensiero a differenza di quanto aveva fatto in passato Domiziano). Non ci sono pervenute altre orazioni di Plinio il Giovane: sappiamo per\u00f2 che i suoi discorsi pronunciati in tribunale ed al Senato furono tali da essere accostati a quelli dell'amico fraterno Publio Cornelio Tacito.\nPoesia.\nCon Marco Valerio Marziale si ha l'affermazione dell'epigramma come strumento letterario. Prima di lui l'epigramma, risalente all'et\u00e0 greca arcaica, aveva una funzione essenzialmente commemorativa e veniva usato per ricordare positivamente una cosa o una persona (ed infatti la parola \"epigramma\" deriva dal greco e significa \"iscrizione\"). Grazie alla sua opera invece, pur conservando la sua brevit\u00e0, Marziale si occup\u00f2 di nuove tematiche temi quali la parodia, la satira, la politica e l'erotismo. Dal punto di vista stilistico egli contrapponeva la mobilit\u00e0 dell'epigramma sia al genere epico, sia alla tragedia greca, che con i loro temi illustri e \"pesanti\" si tenevano lontani dalla realt\u00e0 quotidiana. Costante \u00e8 infatti nei suoi versi la polemica letteraria, spesso usata per difendersi da chi considerava il genere epigrammatico di scarso valore artistico, ma anche da coloro che gli rimproveravano di essere aggressivo o osceno. La lingua da lui usata risulta colloquiale e quotidiana. Il suo costante realismo gli permette per\u00f2 di sviluppare un linguaggio ricco facendo passare nella letteratura molti termini e locuzioni che non avevano mai trovato posto prima. Riesce, infine, a dimostrare grande duttilit\u00e0 nell'alternare frasi eleganti e ricercate a frasi sconce e spesso vernacolari.\nIl \"Liber de spectaculis\", pubblicato nell'80, rappresenta la prima raccolta di epigrammi di cui abbiamo notizie (nessun epigramma giunto fino a noi sembra essere precedente a questa data). La raccolta contiene epigrammi in distici elegiaci che descrivono i vari spettacoli offerti al pubblico in occasione dell'inaugurazione del Colosseo ad opera dell'imperatore Tito, figlio di Vespasiano. Ovunque nella sua opera, l'autore mette in luce la sua insofferenza verso la vita da cliente, che vive come una vera e propria mortificazione, in contrasto con le aspirazioni e i sogni della sua vita. Ci\u00f2 che prevale, comunque, \u00e8 l'aspetto comico-satirico, spesso reso dal \"fulmen in clausula\", o \"in cauda venenum\" (in italiano \"stoccata finale\"), ovvero la tendenza a concentrare gli elementi comici e pungenti nella chiusa dei componimenti, terminati con una battuta inaspettata. Tale tecnica \u00e8 lo strumento privilegiato della sua poesia: il senso stesso e lo spirito di moltissimi componimenti sono da ricercare nel finale dell'epigramma. Marziale dimostra di riuscire sempre a cogliere la comicit\u00e0 che si annida nelle situazioni reali, specie nei vizi e nei difetti umani. \u00c8 cos\u00ec che si delineano nei suoi versi molte tipologie di umanit\u00e0: dal pervertito al finto ricco, dalla lussuriosa all'ubriacona e cos\u00ec via. Non mancano per\u00f2 esempi di elevata delicatezza e lirismo: \u00e8 il caso della poesia funebre (non molto frequente) che ci permette di scoprire un Marziale insolitamente delicato e raffinato. Di grande originalit\u00e0 si rivelano i componimenti caratterizzati dalla commistione di elementi di comicit\u00e0 a motivi funebri.\nCon riferimento invece alla poesia di Publio Papinio Stazio, quest'ultimo dimostra una buona conoscenza della tragedia greca (Eschilo) e forse anche di alcuni poemi ciclici (Antimaco di Colofone) o di loro riassunti. Talora, oltre che l'Omero mediato da Virgilio) appaiono anche modelli pi\u00f9 insoliti, Euripide, Apollonio Rodio, persino Callimaco (e gli alessandrini in genere). Lo stile narrativo e la metrica risentono della lezione tecnica di Ovidio, mentre la sua immagine del mondo dell'influsso di Seneca, da cui mutua anche, volendo, il gusto dell'orrido e la tendenza al patetico (caratteristiche comunque comuni alla letteratura del tempo). Nel contrasto tra fedelt\u00e0 alla tradizione virgiliana e le inquietudini modernizzanti, sta il vero centro dell'ispirazione epica di Stazio. Tuttavia, nonostante tale costellazione di influssi, e nonostante l'abbondanza di episodi minuti e di \"miniature\" sentimentali o pittoresche, l'opera non manca di unit\u00e0. Il difetto tipico sono piuttosto gli ossessivi \"corsi e ricorsi\" a motivi e atmosfere: tutta la storia risulta, ad esempio, dominata da una ferrea \"necessit\u00e0 universale\" (la cui funzione \u00e8 enfatizzata in un apparato divino come detto tipicamente virgiliano), che appiattisce le cose, gli uomini e le stesse divinit\u00e0 (\u00e8 qui che Stazio si avvicina invece pi\u00f9 a Lucano).\nNelle \"Silvae\" il metro prevalente, utilizzato da Stazio, \u00e8 l'esametro. Dei 32 componimenti solo quattro sono in endecasillabi faleci, uno \u00e8 un'ode saffica e un altro \u00e8 un'ode alcaica. Il titolo \"Silvae\" allude alla variet\u00e0 dei contenuti della raccolta (\"materiale vario\"), e anche al loro stato di \"abbozzo\", di poesia composta con rapidit\u00e0 e quasi improvvisando (\"materiale grezzo\"). Tra le poesie contenute nelle \"Silvae\" si trovano, epicedi, epitalami, encomi, genetliaci, poesie di ringraziamento, descrizioni, per lo pi\u00f9 collocate in contesti encomiastici, oltre a carmi di argomento autobiografico.\nAltro esempio di poetica del periodo sono i \"Punica\" di Silio Italico, il pi\u00f9 lungo poema della letteratura latina che ci sia pervenuto, concepito quale continuazione ed esplicazione dell'Eneide virgiliana. I libri raccontano la seconda guerra punica dalla spedizione di Annibale in Spagna al trionfo di Scipione dopo Zama. La disposizione annalistica testimonia la sua volont\u00e0 di ricollegarsi alla terza decade di Livio, ne recupera la cornice architettonica del modello, collocando dopo il proemio il ritratto di Annibale e chiude, come Livio, con l'immagine del trionfo di Scipione. L'opera si inserisce nel filone della letteratura patriottica romana. L'opera risulta frammentaria poich\u00e9 d\u00e0 pi\u00f9 importanza ai particolari piuttosto che non all'unit\u00e0 dell'opera stessa. Quindi, lo scritto di Silio Italico \u00e8 importante per la quantit\u00e0 di informazioni storiche e mitologiche piuttosto che per la sua poesia.\nSatira.\nCon i Flavi e Traiano, l'autore pi\u00f9 rappresentativo della satira latina fu Giovenale, il quale consider\u00f2 questa forma letteraria come l'unica forma letteraria in grado di denunciare al meglio l'abiezione dell'umanit\u00e0 a lui contemporanea. Egli, per\u00f2, non credeva che la sua arte potesse influire sul comportamento degli uomini poich\u00e9, a suo dire, l'immoralit\u00e0 e la corruzione erano insite nell'animo umano. Negli ultimi anni della sua vita il poeta rinunci\u00f2 espressamente all'indignazione ed assunse un atteggiamento pi\u00f9 distaccato, mirante all'apatia, all'indifferenza, forse allo stoicismo, riavvicinandosi a quella tradizione satirica da cui in giovane et\u00e0 si era drasticamente allontanato. Le riflessioni e le osservazioni, un tempo dirette ed esplicite, divennero generali e pi\u00f9 astratte, oltrech\u00e9 pi\u00f9 pacate. Ma la natura precedente del poeta non and\u00f2 distrutta completamente e tra le righe, magari dopo interpretazioni pi\u00f9 complesse, si pu\u00f2 ancora leggere la rabbia di sempre. Si parla di un \"Giovenale democriteo\", per designare il Giovenale degli ultimi anni, lontano dall'\"indignatio\" iniziale. A Giovenale, infine, si deve poi la famosa frase critica \"panem et circenses\", per definire l'azione politica di singoli o gruppi di potere, volta ad attrarre e mantenere il consenso popolare mediante l'organizzazione di attivit\u00e0 ludiche collettive, o ancor pi\u00f9 specificatamente a distogliere l'attenzione dei cittadini dalla vita politica in modo da lasciarla solo alle \u00e9lite.\n&lt;poem&gt;&lt;/poem&gt;\nStoriografia.\nLa storiografia latina conobbe grande successo con autori come Tacito. Essa rientrava nel genere encomiastico, nel senso che, narrando le conquiste territoriali fatte dai romani nei secoli e nei decenni precedenti, si esaltava la grandezza di Roma. Ci\u00f2 non significa per\u00f2 che gli storiografi latini non criticassero talvolta per il loro atteggiamento i Romani e i loro imperatori, soprattutto i tiranni. Il metodo storiografico di Tacito deriva esplicitamente dagli esempi della tradizione storiografica precedente, in particolare da Gaio Sallustio Crispo. Celebre \u00e8 l'affermazione dello stesso Tacito sul proprio metodo storiografico:\nAttraverso i suoi scritti, Tacito sembra primariamente interessarsi alla distribuzione del potere tra il Senato Romano e gli imperatori. Tutti i suoi scritti sono pieni di aneddoti di corruzione e di tirannia fra le classi di governo a Roma, dal momento che esse avevano fallito nel riassesto del nuovo regime imperiale. Gettarono via le loro tanto amate tradizioni culturali di libert\u00e0 di parola e di rispetto reciproco quando iniziarono a cedere a loro stessi pur di far piacere all'imperatore, spesso inetto (e quasi mai benevolo). Un altro importante tema ricorrente \u00e8 l'importanza, per un imperatore, di avere simpatie nell'esercito per salire al comando (e rimanerci). Tacito trascorse la maggior parte della sua carriera politica sotto l'imperatore Domiziano; la sua amara ed ironica riflessione politica pu\u00f2 essere spiegata dalla sua esperienza della tirannia, della corruzione e della decadenza tipica del suo periodo (81-96). Tacito mise in guardia dai pericoli derivanti da un potere poco comprensibile ai pi\u00f9, da un amore per il potere non temprato da principi e dalla generale apatia e corruzione del popolo, problemi sorti a causa della ricchezza dell'impero che ha permesso la nascita di questi aspetti negativi. Una caratteristica di Tacito \u00e8 quella di non schierarsi in maniera definitiva, a favore o contro le persone che descrive, lasciando ai posteri la possibilit\u00e0 di interpretare le sue opere come una difesa del sistema imperiale o come un suo rifiuto.\nTrattati tecnico-scientifici.\nUn autore di questo periodo, Sesto Giulio Frontino, si occup\u00f2 attraverso le sue opere alla compilazione di trattati tecnico-scientifici di natura idraulica, come quello il cui titolo era \"De aquaeductu urbis Romae\", e militari come lo \"Strategemata\" (\"Stratagemmi militari\") o il \"De re militari\" (opera perduta). L'opera sull'approvvigionamento di Roma contiene notizie storiche, tecniche, amministrativo-legislative e topografiche sui nove acquedotti esistenti all'epoca, visti come elemento di grandezza dell'Impero Romano e paragonati, per la loro magnificenza, alle piramidi o alle migliori opere architettoniche greche. L'opera sugli stratagemmi militari effettuava una serie di \"exempla\" (esempi) di stratagemmi riusciti, illustrando anche delle regole della scienza militare. E se nel primo libro si tratta di preparazione al combattimento, nel secondo di combattimento vero e proprio e della pace. Nel terzo si trattava degli episodi celebri legati all'assedio di citt\u00e0 e nel quarto alle tattiche di celebri generali.\nPrincipali autori del periodo.\nDecimo Giunio Giovenale.\nDecimo Giunio Giovenale (55/60 \u2013 dopo il 127), fu poeta e retore romano. Le notizie sulla sua vita sono poche e incerte, ricavabili dai rari cenni autobiografici presenti nelle sue sedici \"Satire\" e da alcuni epigrammi a lui dedicati dall'amico e collega Marco Valerio Marziale. Giovenale nacque ad Aquino, nel Lazio meridionale, da una famiglia benestante che gli permise di ricevere una buona educazione retorica. Intorno ai trent'anni cominci\u00f2 forse ad esercitare la professione di avvocato, dalla quale per\u00f2 non ebbe i guadagni sperati e ci\u00f2 lo convinse a dedicarsi alla scrittura, alla quale arriv\u00f2 in et\u00e0 matura. Visse all'ombra di uomini potenti, nella scomoda posizione di \"cliente\", privo di libert\u00e0 politica e di autonomia economica. \u00c8 probabilmente questa la causa del pessimismo che pervade le sue satire e dell'eterno rimpianto dei tempi antichi. Scrisse fino all'avvento dell'imperatore Adriano, morendo dopo il 127, ultimo termine cronologico ricavabile dai suoi componimenti.\nGiovenale consider\u00f2 la satira indignata come l'unica forma letteraria in grado di denunciare al meglio l'abiezione dell'umanit\u00e0 a lui contemporanea. L'intento moralistico (cos\u00ec come in Persio) \u00e8 una delle componenti pi\u00f9 importanti della poetica di Giovenale, cos\u00ec come l'astio sociale: a suo dire, non ci sono pi\u00f9 le condizioni sociali che possano portare alla ribalta grandi letterati come Mecenate, Virgilio ed Orazio del periodo augusteo, poich\u00e9 il poeta, nella Roma dei suoi tempi, \u00e8 bistrattato e spesso vive in condizioni di estrema povert\u00e0 tanto che spesso \u00e8 la miseria che lo ispira. Giovenale idealizz\u00f2 il passato, quando il governo era caratterizzato da una sana moralit\u00e0 \"agricola\". Questa utopica fuga dal presente rappresenta l'implicita ammissione della frustrante impotenza di Giovenale, dato che nemmeno lui fu in grado di \"\"muovere le coscienze\".\nBersaglio privilegiato delle satire di Giovenale furono le donne, in particolare quelle emancipate e libere, che per il loro disinvolto muoversi nella vita sociale personificavano agli occhi del poeta lo scempio stesso del pudore. Quelli che egli considerava i vizi e le immoralit\u00e0 dell'universo femminile gli ispirarono la \"satira VI\", la pi\u00f9 lunga, che rappresent\u00f2 uno dei pi\u00f9 feroci documenti di misoginismo di tutti i tempi, dove campeggia la cupa grandezza di Messalina, definita \"Augusta meretrix\" ovvero \"prostituta imperiale\". Messalina viene presentata appunto come un'entit\u00e0 dalla doppia vita: non appena suo marito Claudio si addormentava, ne approfitta per prostituirsi in un lupanare fino all'alba, \"lassata viris necdum satiata\" (stanca di tanti, ma non soddisfatta). Le descrizioni dei comportamenti delle matrone romane da parte di Giovenale sono infatti spesso aspre e crude. Si contano avvelenamenti, omicidi premeditati di eredi, sebbene talvolta si tratti dei propri figli, superstizioni superficiali, maltrattamenti estremi della servit\u00f9 nel segno di frustate e volont\u00e0 di crocifiggere chi abbia commesso il minimo errore, e ovviamente tradimenti e leggerezze morali imperdonabili agli occhi di Giovenale. Significativa questa frase pronunciata da una matrona come riassuntiva di quanto esposto: \"O demens, ita servus homo est?\"\" (\"Oh stupido, cos\u00ec schiavo \u00e8 l'uomo?\").\nAltro bersaglio di Giovenale fu l'omosessualit\u00e0, che si traduce per lui e per il mondo cui apparteneva, in una fatidica bolla d'infamia (si veda a questo proposito la \"Lex Scantinia\"). Giovenale conosce e distingue due diversi tipi di \"omosessualit\u00e0\":\nEntrambi questi \"tipi\" vengono condannati da Giovenale, ma il secondo in modo particolare, per essersi reso ancora pi\u00f9 odioso dall'alto del suo piedistallo di falso censore. Il disprezzo per le convenzioni \u00e8 bilanciato da una mitizzazione pressoch\u00e9 integrale del passato, secondo il tipico \"topos\" della perduta et\u00e0 dell'oro, quella dei popoli latini, di pastori e agricoltori non ancora contaminati dai costumi orientali. Giovenale contrappone l'omosessuale molle, urbano e raffinato, al ruvido e pio contadino repubblicano, in cui si concentrano, per contrasto, tutte le qualit\u00e0 di una civilt\u00e0 guerriera gloriosa e perduta, al punto che nella seconda satira Giovenale dice espressamente, riferendosi alle unioni tra omosessuali:\nIl disprezzo per gli omosessuali si spinse in Giovenale al punto di coinvolgere lo stesso imperatore Adriano, per via del quale si suppone sia stato esiliato in Egitto al termine della sua vita: avrebbe infatti osato prendersi gioco della relazione tra l'imperatore e l'amante Antinoo, notizia a noi pervenuta grazie ad un anonimo biografo del VI secolo.\nMarco Valerio Marziale.\nMarco Valerio Marziale (38/41 - 104) fu un poeta romano, comunemente ritenuto il pi\u00f9 importante epigrammista in lingua latina. Nacque a Bilbilis, una cittadina della \"Hispania Tarraconensis\" e che ebbe la sua prima educazione a \"Tarraco\" (Tarragona), sotto la guida di grammatici e retori. Nel 64 si rec\u00f2 a Roma, sperando di farvi fortuna come era accaduto ad altri letterati provinciali quali Seneca, Lucano, Quintiliano. Nella capitale imperiale accett\u00f2 di essere al servizio di qualche ricco patrono romano, diventandone suo \"cliente\", ricevendo in cambio la \"sportula\" (donativo in cibo o danaro). Nell'80, in occasione dei giochi inaugurali dell'Anfiteatro Flavio, Marziale pubblic\u00f2 il primo libro di epigrammi chiamato \"Liber de spectaculis\" (\"Sugli spettacoli\") che gli procur\u00f2 fama e lodi. Grazie a questo primo successo ebbe in dono dall'imperatore Tito lo \"ius trium liberorum\", che comportava una serie di privilegi per i cittadini che avessero almeno tre figli, nonostante - a quanto pare - il poeta non fosse nemmeno sposato. Il successore di Tito, Domiziano, conferm\u00f2 i privilegi concessi dal fratello. Verso l'anno 84 o 85 comparvero altri due libri di epigrammi: \"Xenia\" (doni per gli ospiti) e \"Apophoreta\" (doni da portar via alla fine di un banchetto), composti esclusivamente di mono distici elegiaci.\nL'accoglienza di tali libri deluse le aspettative del poeta che si ritir\u00f2 per alcuni mesi a \"Forum Cornelii\" (Imola), ospite di un potente amico. L\u00ec pubblic\u00f2 il suo terzo libro, ma tornatagli la nostalgia dell'ambiente variopinto e multiforme romano, fonte di ispirazione della sua poesia, fece ritorno nella capitale. Dopo l'assassinio di Domiziano nel 96, sotto i principati di Nerva e Traiano, si instaur\u00f2 a Roma un clima morale austero. Marziale tent\u00f2 di ingraziarsi i nuovi governanti, ma i suoi epigrammi mal si conciliavano con il nuovo orientamento imperiale. Inoltre probabilmente egli era ormai troppo noto per i suoi passati rapporti con l'odiato predecessore di Nerva. Nel 98, infine, comp\u00ec il viaggio di ritorno alla citt\u00e0 natia dove mor\u00ec nel 104. Tra il 90 e il 102 pubblic\u00f2 complessivamente altri otto libri di epigrammi.\nPlinio il Vecchio.\nGaio Plinio Secondo (conosciuto come \"Plinio il Vecchio\", 23-79 d.C.), cronista dell'epoca, fu devotissimo suddito imperiale. Ricopr\u00ec numerose cariche amministrative da Claudio a Vespasiano, a cui fu molto legato. Mentre era comandante della flotta tirrenica di stanza a Miseno (\"Praefectus classis Misenis\"), mor\u00ec tra le esalazioni sulfuree dell'eruzione vulcanica del Vesuvio che distrusse Stabia, Ercolano e Pompei, mentre cercava di osservare il fenomeno vulcanico pi\u00f9 da vicino. Per questo venne riconosciuto come primo vulcanologo della storia. In suo onore viene usato il termine di \"eruzione pliniana\" per definire una forte eruzione esplosiva, simile appunto a quella del Vesuvio in cui perse la vita.\nLa \"Naturalis historia\", che conta 37 volumi, \u00e8 il solo lavoro di Plinio il Vecchio che ci sia pervenuto. L'opera rappresent\u00f2 il punto di riferimento in materia di conoscenze scientifiche e tecniche per tutto il Rinascimento e anche oltre. Plinio vi registr\u00f2, infatti, tutto il sapere della sua epoca (si parla di 500 autori consultati dallo stesso autore) su argomenti molto diversi, quali le scienze naturali, astronomia, antropologia, geografia, botanica, medicina, architettura, psicologia, metallurgia e mineralogia. Si tratta di un'opera disorganica, che risente della fretta di chi legge e registra tutto quanto va apprendendo, oltre allo sforzo di dover mettere ordine nell'immensa materia. Sebbene non si possa chiedere all'autore originalit\u00e0 ed esattezza scientifica, si deve riconoscere l'altissimo valore antiquario e documentario dell'opera, e l'enciclopedismo pratico dell'autore, spesso soffermatosi in credenze superstiziose e gusto del fantastico. Non mancano, inoltre, informazioni errate o dati \"gonfiati\", ad esempio nella descrizione del teatro di Pompeo e di quelli di Curione e Scauro.\nL'elenco completo delle opere di Plinio ci \u00e8 fornito, invece, dal suo stesso nipote:\nNella sua \"Naturalis Historia\", Plinio cita grammatici e retori come Quinto Remmio Palemone ed Arellio Fusco, essendone certamente loro seguace. A Roma studi\u00f2 botanica attraverso l'opera di Antonio Castore, \"l'arte topiaria\" e le vecchie piante di loto che un tempo erano appartenute a Marco Licinio Crasso. Pot\u00e9 anche contemplare la vasta struttura costruita da Nerone della \"Domus Aurea\" ed assistette probabilmente al trionfo di Claudio sui Britanni nel 44. Sotto l'influenza di Lucio Anneo Seneca, divent\u00f2 uno studente appassionato di filosofia e di retorica, iniziando ad esercitare la professione di avvocato. Come molti letterati e persone di cultura della prima et\u00e0 imperiale, Plinio segue lo stoicismo, pur essendo influenzato anche dall'epicureismo, dall'accademismo e dalla reviviscente scuola pitagorica. Ma la sua visione della natura, degli d\u00e8i e dell'umanit\u00e0, resta principalmente di matrice stoica, sebbene vi siano contraddizioni in quello che scrive, trascrivendo da dottrine in contraddizione tra loro. Secondo lui, \u00e8 la debolezza dell'umanit\u00e0 che chiude la divinit\u00e0 sotto forme umane falsate dai difetti e dai vizi. La divinit\u00e0 \u00e8 reale: \u00e8 il cuore del mondo eterno, che dispensa la sua beneficenza sulla Terra, sul sole e le stelle. Il Perelli di Plinio dice che mancava, per\u00f2, di profondit\u00e0 e spirito critico nella sua maggiore opera, risultando propenso a descrivere il fatto curioso o leggendario, il particolare erudito che desta meraviglia.\nPlinio il Giovane.\nGaio Plinio Cecilio Secondo (61 \u2013 \"post\" 113) fu uno scrittore e senatore romano, detto \"Plinio il Giovane\" per distinguerlo dall'omonimo zio, Plinio il Vecchio. Suo padre mor\u00ec quando lui era ancora bambino, tanto che Plinio fu affidato ad un amico di famiglia, Virgilio Rufo. In seguito venne adottato dallo zio, Plinio il Vecchio, fratello di sua madre. Studi\u00f2 a Roma alla scuola di Quintiliano e del retore greco Nicete Sacerdote. Si dedic\u00f2 principalmente alla retorica e all'avvocatura. S'interess\u00f2, grazie all'influenza dello zio, sia allo stile lineare di Cicerone che a quello magniloquente dell'asianesimo. Nel 79 assistette all'eruzione del Vesuvio dal lato opposto del Golfo di Napoli in cui perse la vita il celebre zio.\nInizi\u00f2 la sua carriera insieme all'amico Tacito percorrendo tutte le tappe del \"cursus honorum\". Tra l'89 e il 90 ricopr\u00ec il tribunato della Plebe entrando a far parte dell'ordine senatorio, malgrado provenisse da una famiglia dell'ordine equestre, divenendo di fatto il primo della sua famiglia. Sotto Traiano ricopr\u00ec prima la carica di soprintendente del tesoro, poi nel 100 il consolato, per il quale pronunci\u00f2 in Senato un discorso in favore del suo \"princeps\" (\"Panegirico di Traiano\"), la cui successiva pubblicazione risult\u00f2 diversa dall'orazione originale, perch\u00e9 posta a revisione. Nel \"Panegirico a Traiano\", Plinio esaltava la figura del suo imperatore, evidenziando come fosse stretto il rapporto tra senato~Impero in et\u00e0 Flavia e di come questo rapporto fosse di sudditanza per il senato. Il Panegirico appartiene a una pi\u00f9 ampia raccolta successiva, denominata \"Panegyrici latini\", che comprende 12 discorsi rivolti a imperatori, tutti risalenti al III-IV secolo d.C.(ad eccezione di quello di Plinio).\nNel 105 ricopr\u00ec la carica di \"Curator\" delle Acque del Tevere e della Cloaca Maxima (\"curator alvei Tiberis et riparum et cloacarum urbis\"). Probabilmente, grazie non solo al proprio talento, ma anche alla propria ricchezza e alle amicizie con i potenti, la sua carriera fu tra le pi\u00f9 brillanti, divenendo prefetto dell'erario di Saturno (\"praefectus aerari Saturni\"), cio\u00e8 uno dei magistrati addetti all'\"Aerarium\" imperiale o di quello militare (\"praefectus aerari militaris\"). Alla fine della sua vita fu governatore in Bitinia come \"legatus Augusti pro praetore\" (pur trattandosi di una provincia senatoria) dal 111 al 113, anno in cui probabilmente mor\u00ec.\nL'opera maggiore a noi pervenuta di Plinio \u00e8 una raccolta di epistole (ben 247), suddivise in nove libri, pi\u00f9 altre 121 aggiunte in seguito in un decimo libro (contenente il carteggio che Plinio tenne con l'imperatore Traiano durante il governo della Bitinia), tutte scritte fra il 96 e il 109. Plinio fu, probabilmente, anche poeta, sebbene la sua collezione di liriche non sia giunta a noi, ad eccezione di due frammenti pubblicati fra le sue epistole. Probabilmente, si trattava di poesie scritte in et\u00e0 giovanile.\nMarco Fabio Quintiliano.\nMarco Fabio Quintiliano (35/40 \u2013 96) fu un oratore romano e maestro di retorica stipendiato dal \"fiscus\" imperiale.\nNato a \"Calagurris Iulia Nasica\" nella \"Hispania Tarraconensis \" si trasfer\u00ec in tenera et\u00e0 a Roma dove pot\u00e9 seguire lezioni di Remmio Pal\u00e8mone e di Servilio Nonanio. Inoltre pot\u00e9 conoscere e quindi ascoltare il retore Domizio Afro, e Seneca. Terminati gli studi, torn\u00f2 in Spagna, dove rimase fino al 68, esercitando la professione di maestro di retorica. In seguito fece ritorno a Roma insieme a Sulpicio Galba che in quel medesimo anno divenne imperatore. Qui esercit\u00f2 probabilmente l'avvocatura e continu\u00f2 la sua attivit\u00e0 di maestro di retorica, con tanto successo che nel 78 Vespasiano gli affid\u00f2 la prima cattedra di retorica, dandogli un concreto riconoscimento all'importanza che questa disciplina aveva nella formazione della giovent\u00f9 e della futura \"classe dirigente\". Dopo vent'anni d'insegnamento, abbandon\u00f2 l'incarico e si dedic\u00f2, prima alla stesura di un dialogo, in cui espose la propria posizione sulla crescente corruzione nell'arte dell'eloquenza (\"De causis corruptae eloquentiae\"; oper\u00f2 perduta), poi dell'opera pi\u00f9 importante della sua vita, l\"'Institutio oratoria\". Fra i suoi numerosi allievi, ebbe Plinio il Giovane e forse lo stesso Tacito. Domiziano lo incaric\u00f2 nel 94 dell'educazione dei suoi nipoti, cosa che gli valse gli il consolato. Mor\u00ec nel 96 d.C. o poco dopo.\nL'opera principale di Quintiliano fu l\"'Institutio oratoria\" (opera in 12 libri a noi pervenuta integralmente), dove delineava un programma complessivo di formazione culturale e morale, scolastica ed intellettuale, che il futuro oratore deve seguire scrupolosamente, dall'infanzia fino al momento in cui avr\u00e0 acquistato qualit\u00e0 e mezzi per affrontare un uditorio (il termine \"institutio\" sta ad indicare propriamente: \"\"insegnamento, educazione, istruzione, pedagogia\", confrontabile col termine greco di \"paid\u00e8ia\"\"): e ci\u00f2, in risposta alla corruzione contemporanea dell'eloquenza, che Quintiliano vede in termini moralistici, e per la quale individua come rimedi il risanamento dei costumi e la rifondazione delle scuole. Ma, soprattutto, propugn\u00f2 il criterio del ritorno all'antico, alle fonti della grande eloquenza romana, i cui onesti principi erano stati sanciti dall'oratoria di Catone e la cui perfezione era stata toccata da Cicerone.\nLe fonti dell'opera furono, quasi certamente, la \"Retorica\" d'Aristotele e proprio gli scritti retorici dell'Arpinate, anche se, a differenza di quest'ultimo, egli intende formare non tanto l'uomo di stato, guida del popolo, ma semplicemente e principalmente l'\"uomo\". Di conseguenza, mentre le analisi di Cicerone s'incentravano sull'ambito strettamente letterario e larvatamente \"politico\", Quintiliano affronta le varie questioni con un'ampiezza tale di orizzonti culturali e di motivazioni \"pedagogiche\" da proporsi decisamente come un \"unicum\" nella storia letteraria latina.\nPublio Papinio Stazio.\nPublio Papinio Stazio (40 \u2013 96) fu poeta latino della seconda met\u00e0 del I secolo. Figlio di un maestro di retorica, incarn\u00f2, forse pi\u00f9 di altri, la figura di letterato \"professionista\". Si trasfer\u00ec a Roma per tentare la fortuna durante l'impero di Domiziano e, in breve tempo, effettivamente si guadagn\u00f2 nelle recitazioni pubbliche e nelle gare poetiche, il favore del pubblico e dei grandi signori, che divennero suoi protettori. In questo primo periodo compose libretti per mimi, oltre al suo primo poema epico (\"la Tebaide\") ed alcune \"Silvae\" (componimenti lirici di circostanza in uno stile facile ed elegante). Negli ultimi anni, abbandon\u00f2 Roma e fece ritorno in Campania, dove condusse lo stesso genere di esistenza di poeta mondano al servizio dei nobili romani, che in quella regione approdavano in massa per i loro soggiorni primaverili ed estivi, fino a quando mor\u00ec a Napoli nel 96.\nLa produzione poetica di Stazio fu abbondante. Comprendeva \"La Tebaide\", opera in 12 libri che narra la lotta fra i due fratelli Eteocle e Polinice per la successione in Tebe al trono di Edipo; l'\"Achilleide\", opera interrotta all'inizio del II libro per la morte del poeta, poema epico sull'educazione e le vicende della vita di Achille in tono pi\u00f9 idillico con una forte accentuazione della componente etica; le \"Silvae\", raccolta di 32 componimenti poetici d'occasione divisi in 5 libri, per un totale di circa 3.300 versi, dove ogni libro \u00e8 preceduto da un'epistola dedicatoria in prosa; il \"De bello germanico\", poema sulle campagne germaniche di Domiziano, andato per\u00f2 perduto; \"Agave\"\", una pantomima di successo, ricordata da Giovenale.\nPublio Cornelio Tacito.\nPublio Cornelio Tacito nacque nell'anno 55, probabilmente nella Gallia Cisalpina o nella Gallia Narbonense. La sua carriera politica cominci\u00f2 rapidamente a delinearsi non appena arrivato a Roma, intorno al 75. Nell'88 venne nominato pretore sotto Domiziano, mentre era anche membro del collegio romano dei \"quindecemviri sacris faciundis\". Sposato da poco con la figlia del generale Agricola, Tacito ebbe incarichi fuori Roma dall'89 al 93. Nel 97, durante il regno di Nerva, Tacito fu nominato \"consul suffectus\". \u00c8 probabile che Tacito sia stato proconsole della provincia d'Asia. La sua morte \u00e8 databile intorno all'anno 125.\nGli studiosi hanno dibattuto a lungo riguardo all'ordine di pubblicazione delle opere di Tacito; le date tradizionali sono elencate nel seguito:"}
{"id": "4210139", "revid": "1442080", "url": "https://it.wikipedia.org/wiki?curid=4210139", "title": "Avanti Lebbeke", "text": "L'SK Avanti Lebbeke \u00e8 una squadra di pallamano maschile belga con sede a Lebbeke."}
{"id": "4210140", "revid": "180559", "url": "https://it.wikipedia.org/wiki?curid=4210140", "title": "Martin Stephenson &amp; the Daintees", "text": "I Martin Stephenson &amp; the Daintees sono un gruppo musicale folk, fondato da Martin Stephenson a Sunderland nel 1982."}
{"id": "4210150", "revid": "767487", "url": "https://it.wikipedia.org/wiki?curid=4210150", "title": "Goolwa", "text": "Goolwa \u00e8 una citt\u00e0 dell'Australia Meridionale (Australia); essa si trova 90 chilometri a sud di Adelaide ed \u00e8 la sede della Municipalit\u00e0 di Alexandrina. Al censimento del 2006 contava 5.882 abitanti."}
{"id": "4210152", "revid": "278830", "url": "https://it.wikipedia.org/wiki?curid=4210152", "title": "Chlo\u00eb Moretz", "text": ""}
{"id": "4210156", "revid": "547034", "url": "https://it.wikipedia.org/wiki?curid=4210156", "title": "Dijon M\u00e9tropole Handball", "text": "Il Dijon M\u00e9tropole Handball \u00e8 una squadra di pallamano maschile francese con sede a Digione.\n\u00c8 stata fondata nel 1960 ed \u00e8 l'erede del club precedente noto come \"CSL Dijon\" e \"Dijon Bourgogne Handball\"."}
{"id": "4210162", "revid": "93556", "url": "https://it.wikipedia.org/wiki?curid=4210162", "title": "Stemma della Pennsylvania", "text": "Lo stemma della Pennsylvania \u00e8 uno dei tre emblemi ufficiali dello Stato, accanto al sigillo della Pennsylvania e alla bandiera della Pennsylvania, e fu adottato nel 1778. Esso raffigura uno scudo dorato sulla cui sommit\u00e0 \u00e8 posta un'aquila dalla testa bianca, e due cavalli rampanti neri ai lati, perfettamente simmetrici. All'interno dello scudo sono rappresentati i simboli della forza dello Stato: una nave che trasporta merci in ogni angolo del pianeta; un aratro, simbolo della ricchezza delle risorse naturali; tre covoni di grano, simbolo della fertilit\u00e0 dei campi. Lo scudo \u00e8 abbracciato, nella sua parte inferiore, da un fascio di ulivo e di mais, simboli di pace e prosperit\u00e0. Il motto dello Stato (\"Virtue Liberty and Independence\" - \"Virt\u00f9, Libert\u00e0 e Indipendenza\") campeggia scritto in nero su un nastro rosso in basso.\nUso.\nLo stemma \u00e8 utilizzato in diverse modalit\u00e0, tra cui i diversi sigilli di stato, nonch\u00e9 nella bandiera."}
{"id": "4210164", "revid": "34862", "url": "https://it.wikipedia.org/wiki?curid=4210164", "title": "Stemma della Pennysilvania", "text": ""}
{"id": "4210167", "revid": "1543377", "url": "https://it.wikipedia.org/wiki?curid=4210167", "title": "Nessun vero scozzese", "text": "Con l'espressione nessun vero scozzese (in inglese \"no true Scotsman\") ci si riferisce a una fallacia argomentativa che consiste in una ridefinizione \"ad hoc\" del contenuto di una propria affermazione che contiene una generalizzazione non motivata, al fine di sottrarsi a un'obiezione che la confuta.\nDefinizione.\nNello specifico, dopo aver enunciato un'affermazione di portata universale, si viene posti di fronte a un controesempio che smentisce l'asserzione; invece di contestare il controesempio, oppure riconoscere l'erroneit\u00e0 della propria posizione precedente, si preferisce ridefinire, in modo surrettizio, l'oggetto dell'affermazione, in modo da escludere il controesempio, senza fornire nessuna motivazione obiettiva a sostegno di questa ridefinizione.\nOrigine del nome.\nL'espressione \"nessun vero scozzese\" \u00e8 stata coniata dal filosofo britannico Antony Flew:\nL'errore consiste nel modificare la portata della definizione di A in modo da rendere comunque vero l'enunciato \"tutti gli A sono B\". Si incorre in una forma di \"petitio principii\", in quanto ci\u00f2 che si vuole dimostrare \u00e8 gi\u00e0 incluso nella definizione che viene data di \"vero A\".\nEsempi.\nUna semplice rivisitazione della fallacia \u00e8 la seguente:\nUn esempio di applicazione politica della fallacia pu\u00f2 essere l'affermazione \"nessuna democrazia d\u00e0 inizio a una guerra\". Visto che, nella realt\u00e0, si d\u00e0 il caso di stati democratici che dichiarano guerre, si risolve la contraddizione con una divisione arbitraria dell'insieme delle democrazie in \"vere democrazie\" e \"democrazie emergenti\"."}
{"id": "4210179", "revid": "278830", "url": "https://it.wikipedia.org/wiki?curid=4210179", "title": "Kokuriko-zaka kara", "text": ""}
{"id": "4210184", "revid": "1366860", "url": "https://it.wikipedia.org/wiki?curid=4210184", "title": "Kingscote", "text": "Kingscote \u00e8 una citt\u00e0 dell'Australia Meridionale (Australia); essa si trova 180 chilometri a sud-ovest di Adelaide ed \u00e8 la sede della Municipalit\u00e0 di Kangaroo Island. Al censimento del 2016 contava 1.790 abitanti."}
{"id": "4210199", "revid": "71433", "url": "https://it.wikipedia.org/wiki?curid=4210199", "title": "Matthew Bomer", "text": ""}
{"id": "4210209", "revid": "1543377", "url": "https://it.wikipedia.org/wiki?curid=4210209", "title": "Tat'jana Kovylina", "text": "Il 2002 \u00e8 l'anno della sua comparsa sulle scene. Apparsa sulla copertina di Madame Figaro, ha sfilato per \u00c1gatha Ruiz de la Prada, Cerruti, Donna Karan, Cynthia Rowley, Gai Mattiolo, Vera Wang, Chado Ralph Rucci, Oscar de la Renta, Narciso Rodriguez, Nicole Miller, Alberta Ferretti, Enrico Coveri, John Richmond, Alexandre Herchcovitch, Laura Biagiotti, Bottega Veneta, John Varvatos, Iceberg, Douglas Hannant, Trussardi e molti altri.&lt;br&gt;\nPrende parte, inoltre, al Victoria's Secret Fashion Show nel 2005 e nel 2009 e partecipa, nel 2007, al video musicale del singolo Falling Down dei Duran Duran."}
{"id": "4210214", "revid": "869733", "url": "https://it.wikipedia.org/wiki?curid=4210214", "title": "Later... with Jools Holland", "text": "Later... with Jools Holland \u00e8 un programma televisivo britannico di genere talk show, condotto da Jools Holland, in onda su BBC Two.\nMolto spesso durante le trasmissioni vengono ospitati artisti musicali, le cui esibizioni live vengono spesso raccolte in album."}
{"id": "4210220", "revid": "287204", "url": "https://it.wikipedia.org/wiki?curid=4210220", "title": "Jeisa Chiminazzo", "text": ""}
{"id": "4210221", "revid": "1543377", "url": "https://it.wikipedia.org/wiki?curid=4210221", "title": "Mount Barker (Australia Meridionale)", "text": "Mount Barker \u00e8 una citt\u00e0 dell'Australia Meridionale (Australia); essa si trova 30 chilometri a sud-est di Adelaide ed \u00e8 la sede della Municipalit\u00e0 di Mount Barker. Al censimento del 2006 contava 10.258 abitanti."}
{"id": "4210224", "revid": "52783889", "url": "https://it.wikipedia.org/wiki?curid=4210224", "title": "Policori", "text": ""}
{"id": "4210230", "revid": "57872", "url": "https://it.wikipedia.org/wiki?curid=4210230", "title": "Davide Vaccari", "text": "Biografia.\nLa famiglia Vaccari - o anche citata in altri scritti come Vacca - doveva avere origini nel Chiavarese e lo stesso Davide Vaccari in alcune fonti \u00e8 riconosciuto come nativo del borgo di Rovereto, una localit\u00e0 situata tra gli attuali comuni di Chiavari e Zoagli (odierne frazioni di Sant'Andrea di Rovereto e San Pietro di Rovereto). Tuttavia dovrebbe essere Genova la citt\u00e0 natale nel 1518 in quanto da tempo la famiglia ebbe preso residenza nella zona di via del Campo, nei pressi di quella che \u00e8 conosciuta come, per l'appunto, la Porta dei Vacca nel centro storico genovese.\nAffermato notaio e laureato in diritto civile e canonico, Davide Vaccari fu uno dei primi membri del Venerandum Collegium Dominorum Jurisperitorum et Judicum civitatis Januae. Ebbe ottimi rapporti con la famiglia Doria ed in particolare amichevoli con il celebre ammiraglio onegliese Andrea Doria che favor\u00ec l'ingresso della sua famiglia nell'albergo delle nobilt\u00e0 genovesi in occasione della riforma statale del 1528.\nAllo scoppio della guerra civile a Genova tra il 1575 e il 1576 il nobile Davide Vaccari fu tra gli esponenti di spicco di quella nobilt\u00e0 \"vecchia\" (contrapposta alla \"nuova\") e che parteciparono in rappresentanza del proprio movimento agli accordi di pace di Casale Monferrato del 10 marzo 1576. Responsabile dell'Officio di Sanit\u00e0 durante la pestilenza del 1579-1580, il suo nome venne scelto dal Gran Consiglio per la guida della Repubblica il 14 novembre del 1587: la trentunesima in successione biennale e il settantaseiesimo nella storia repubblicana.\nTra gli avvenimenti importanti del mandato dogale del Vaccari vi furono i continui dissapori e contrasti con il confinante Ducato di Savoia nelle questioni territoriali. Termin\u00f2 il suo governo il 14 novembre del 1589 a cui segu\u00ec, presumibilmente, la carica di procuratore perpetuo e di altre mansioni di rappresentanza. Tra queste nel 1605, assieme all'ex doge Pietro De Franchi Sacco, fu incaricato di trattare alcuni affari in Germania per la repubblica.\nMor\u00ec a Genova nel 1607 e fu sepolto nella non pi\u00f9 esistente chiesa di Santa Maria della Pace nel quartiere di San Vincenzo."}
{"id": "4210241", "revid": "1543377", "url": "https://it.wikipedia.org/wiki?curid=4210241", "title": "Morris Ten", "text": "La Ten \u00e8 un'autovettura mid-size prodotta dalla Morris dal 1933 al 1948.\nIl contesto.\nIl modello si collocava nel settore di mercato delle vetture di categoria 10 HP. Da questa classificazione, deriv\u00f2 il nome del modello (in inglese, \"Ten\" significa \"dieci\"). Le lettere HP si riferiscono ai cavalli fiscali, e non alla potenza del motore. Fu offerta in diverse varianti fino al 1948, quando fu sostituita dalla Morris Oxford MO. Possedeva il motore montato anteriormente e la trazione era posteriore.\nMorris Ten-Four (10/4) (1933\u20131935).\nLa prima serie della \"Ten\" fu denominata \"Morris Ten-Four\" e possedeva un motore Morris a quattro cilindri in linea da 1.292 cm\u00b3 di cilindrata. Questo propulsore era a valvole laterali e possedeva un singolo carburatore SU. Il cambio era manuale a quattro rapporti, mentre i freni erano idraulici Lockheed.\nAl momento del lancio del modello, le carrozzerie disponibili furono berlina due o quattro porte, e cabriolet due porte. Una versione torpedo segu\u00ec nel 1934; era dotata di due porte e possedeva un bagagliaio posteriore.\nNel 1934 il telaio venne rivisto, e fu disponibile il cambio sincronizzato. Dal 1935 fu possibile avere una verniciatura a due colori.\nMorris Ten-Six (10/6) (1934\u20131935).\nNel 1934 fu introdotta una versione della \"Ten\" con motore Morris a sei cilindri in linea. La cilindrata di questo propulsore era 1.378 cm\u00b3. Le valvole erano laterali. Rispetto al modello con motore a quattro cilindri, questa \"Ten\", che venne denominata \"Morris Ten-Six\", aveva anche un telaio con passo pi\u00f9 lungo. Il cambio era manuale a tre rapporti.\nErano offerte tre versioni di carrozzeria, berlina quattro porte, cabriolet due o quattro porte e coup\u00e9 due porte.\nUna versione sportiva, la \"Ten-Six Special\", fu prodotta in edizione limitata. Possedeva un motore potenziato e due carburatori SU. La carrozzeria era aperta a quattro posti, ed alcuni telai vennero forniti da carrozzerie specializzate. \nMorris Ten Serie II (10/4) (1935\u20131937).\nA seguito della razionalizzazione della gamma Morris, nel 1935 fu introdotta la Ten Serie II, che condivideva la carrozzeria ed il telaio con la Morris Twelve Series II.\nAll'inizio era montato un cambio manuale a tre rapporti, ma una trasmissione a quattro rapporti comparve tra gli \"optional\" nel 1936, e fu installata di serie nel 1937. Nel 1936 delle ruote piene sostituirono le ruote a raggi. Il modello era disponibile con verniciatura a due colori.\nIl motore era a quattro cilindri in linea. La cilindrata di questo propulsore era 1.292 cm\u00b3. Le valvole erano laterali.\nErano offerte due versioni di carrozzeria, berlina quattro porte e coup\u00e9 due porte. \nMorris Ten Serie III (1938).\nNel 1938 fu lanciata una nuova serie di Morris Ten. Il motore era simile a quello della generazione precedente, e quindi era a quattro cilindri in linea e possedeva una cilindrata di 1.292 cm\u00b3. Le valvole erano per\u00f2 in testa. La potenza venne incrementata da 27 CV a 37,5 CV. La calandra cromata fu sostituita da una griglia verniciata. Il cambio era manuale a quattro rapporti\nErano offerte due versioni di carrozzeria, berlina quattro porte e coup\u00e9 due porte. \nMorris Ten Serie M (1938\u20131948).\nNel 1938 venne introdotto un modello completamente nuovo, la Morris Ten Serie M. Il motore era a quattro cilindri in linea e possedeva una cilindrata di 1.140 cm\u00b3. Le valvole erano in testa, mentre la potenza erogata era 37 CV a 4.600 giri al minuto. Il telaio, per l'epoca, era convenzionale. Le sospensioni erano a balestra, ed era presente un ponte rigido sia all'avantreno che al retrotreno. Il modello, che raggiungeva la velocit\u00e0 massima di 100 km/h, possedeva un cambio manuale a quattro rapporti.\nPer il pubblico fu disponibile solo in versione berlina quattro porte, ma durante la seconda guerra mondiale venne prodotta una versione Pick-up due porte. Faceva parte di quella categoria di veicoli militari britannici che era conosciuta come Tilly.\nIl modello fu anche assemblato in India come Hindustan 10.\nGli esemplari fabbricati dopo la seconda guerra mondiale si distinguevano da quelli prodotti prima del 1940 per alcuni particolari esteriori, come l'aspetto della calandra e dei pannelli laterali.\nLa produzione prebellica fu di 27.020 esemplari, mentre dopo il conflitto vennero assemblate 53.566 unit\u00e0. Il modello venne fabbricato anche in Australia."}
{"id": "4210243", "revid": "4711", "url": "https://it.wikipedia.org/wiki?curid=4210243", "title": "CB Axarqu\u00eda", "text": ""}
{"id": "4210244", "revid": "606919", "url": "https://it.wikipedia.org/wiki?curid=4210244", "title": "Bain Capital", "text": "Bain Capital \u00e8 una societ\u00e0 statunitense di investimento con sede a Boston, nel Massachusetts. \u00c8 specializzata in acquisizioni, private equity, venture capital, credito, public equity, immobiliare. Investe in una vasta gamma di settori industriali e aree geografiche. A partire dal 2020 l'azienda ha gestito circa 130 miliardi di dollari di capitale investito. \nStoria.\nLa societ\u00e0 \u00e8 stata fondata nel 1984 dai soci della societ\u00e0 di consulenze Bain &amp; Company. Sin dalla data di fondazione, ha investito o acquisito centinaia di aziende; degne di nota sono: AMC Entertainment, Aspen Education Group, Brookstone, Burger King, Burlington Coat Factory, Clear Channel Communications, Domino's Pizza, DoubleClick, Dunkin' Donuts, D&amp;M Holdings, Guitar Center, Hospital Corporation of America, Nexi, Cerved, Sealy Corporation, The Sports Authority, Staples Inc., Toys \"R\" Us, Warner Music Group e The Weather Channel.\nAlla fine del 2011, Bain Capital impiegava circa 400 professionisti, molti dei quali con precedente esperienza come consulenti o operatori finanziari.\nBain ha la sede principale nella John Hancock Tower a Boston (Massachusetts) mentre altre sedi si trovano a New York, Chicago, Palo Alto, Londra, Lussemburgo, Monaco di Baviera, Mumbai, Hong Kong, Shanghai e Tokyo.\nLa compagnia, e le sue operazioni nei primi 15 anni, sono state oggetto di scrutinio da parte di politici e media, in particolare a seguito della carriera politica del cofondatore Mitt Romney e della sua candidatura alle elezioni presidenziali statunitensi del 2012."}
{"id": "4210245", "revid": "287204", "url": "https://it.wikipedia.org/wiki?curid=4210245", "title": "Ganden Tripa", "text": "Il Ganden Tripa (\u0f51\u0f42\u0f60\u0f0b\u0f63\u0fa1\u0f53\u0f0b\u0f41\u0fb2\u0f72\u0f0b\u0f54, dga\u2019 ldan khri pa; lett. \"Colui che sta sul trono (\u0f41\u0fb2\u0f72\u0f0b\u0f54) del [monastero] di \"dga ldan\") \u00e8 la guida della tradizione buddhista tibetana \"dge lugs\", una tradizione di lignaggio ininterrotto, considerati successori del dotto e mistico Tsong kha pa (\u0f59\u0f7c\u0f44\u0f0b\u0f41\u0f0b\u0f54, Tsongkhapa, 1357-1419), altrimenti conosciuto con il nome monastico di Blo bzang grags pa (\u0f56\u0fb3\u0f7c\u0f0b\u0f56\u0f5f\u0f44\u0f0b\u0f42\u0fb2\u0f42\u0f66\u0f0b\u0f54, Losang Drakpa), il \"bla ma\" che fond\u00f2 il monastero di Ganden (\"Ri bo dga'ldan\", \u0f62\u0f72\u0f0b\u0f56\u0f7c\u0f0b\u0f51\u0f42\u0f60\u0f0b\u0f63\u0fa1\u0f53\u0f0b, a 45\u00a0km a est di Lhasa) nel 1409 e con esso la stessa tradizione \"dge lugs\".\nL'originario impianto dottrinale di questa tradizione lo dobbiamo, oltre al gi\u00e0 menzionato fondatore Tsong kha pa, ai due suoi pi\u00f9 importanti seguaci e primi due \"dga 'ldan khri pas\": Rgyal tshab Dar ma rin chen (\u0f62\u0f92\u0fb1\u0f63\u0f0b\u0f5a\u0f56\u0f0b\u0f51\u0f62\u0f0b\u0f58\u0f0b\u0f62\u0f72\u0f53\u0f0b\u0f46\u0f7a\u0f53, Gyaltsap Darma Rinchen, 1364\u20131432) e Mkhas grub Dge legs dpal bzang (\u0f58\u0f41\u0f66\u0f0b\u0f42\u0fb2\u0f74\u0f56\u0f0b\u0f51\u0f42\u0f7a\u0f0b\u0f63\u0f7a\u0f42\u0f66\u0f0b\u0f51\u0f54\u0f63\u0f0b\u0f56\u0f5f\u0f44, Kedrup Gelek Palsang, 1385\u20131438) i quali, unitamente al loro maestro, verranno appellati come \"rje yab sras gsum\" (\u0f62\u0f97\u0f7a\u0f0b\u0f61\u0f56\u0f0b\u0f66\u0fb2\u0f66\u0f0b\u0f42\u0f66\u0f74\u0f58, \"il signore e i suoi due figli spirituali\").\nAllo stato attuale il successore di un \"dga\u2019 ldan khri pa\" viene stabilito dal Dalai Lama, ogni sette anni, in base a un meccanismo pressoch\u00e9 automatico di meritocrazia, scegliendo da un gruppo di importanti ed eruditi \"bla ma\".\nIl metodo con cui avviene la selezione di questo lignaggio di grandi maestri non \u00e8 quindi ereditario, n\u00e9 si basa sulla dottrina dello \"sprul sku\", ma si fonda esclusivamente su un processo di studio e pratica estremamente vasti e profondi e attraverso l'esperienza di servire con competenza l'istituzione monastica, fino a occupare la posizione di abate di uno dei due collegi tantrici: \"rgyud stod\" (\u0f62\u0f92\u0fb1\u0f74\u0f51\u0f0b\u0f66\u0f9f\u0f7c\u0f51) e \"rgyud smad\" (\u0f62\u0f92\u0fb1\u0f74\u0f51\u0f0b\u0f66\u0fa8\u0f51)."}
{"id": "4210246", "revid": "4711", "url": "https://it.wikipedia.org/wiki?curid=4210246", "title": "\u00d3bila CB", "text": ""}
{"id": "4210248", "revid": "126257", "url": "https://it.wikipedia.org/wiki?curid=4210248", "title": "Morris 10", "text": ""}
{"id": "4210249", "revid": "4711", "url": "https://it.wikipedia.org/wiki?curid=4210249", "title": "CB Vic", "text": ""}
{"id": "4210250", "revid": "126257", "url": "https://it.wikipedia.org/wiki?curid=4210250", "title": "Morris 10/4", "text": ""}
{"id": "4210252", "revid": "126257", "url": "https://it.wikipedia.org/wiki?curid=4210252", "title": "Morris 10/6", "text": ""}
{"id": "4210253", "revid": "4711", "url": "https://it.wikipedia.org/wiki?curid=4210253", "title": "Obradoiro CAB", "text": ""}
{"id": "4210254", "revid": "126257", "url": "https://it.wikipedia.org/wiki?curid=4210254", "title": "Morris Ten-Four", "text": ""}
{"id": "4210255", "revid": "126257", "url": "https://it.wikipedia.org/wiki?curid=4210255", "title": "Morris Ten-Six", "text": ""}
{"id": "4210264", "revid": "124123", "url": "https://it.wikipedia.org/wiki?curid=4210264", "title": "Pete Murray", "text": ""}
{"id": "4210267", "revid": "287204", "url": "https://it.wikipedia.org/wiki?curid=4210267", "title": "Yankalilla", "text": "Yankalilla \u00e8 una citt\u00e0 dell'Australia Meridionale (Australia); essa si trova 70 chilometri a sud-ovest di Adelaide ed \u00e8 la sede della Municipalit\u00e0 di Yankalilla. Al censimento del 2006 contava 319 abitanti, delle quali oltre il 90% sono di origine aborigena."}
{"id": "4210269", "revid": "4711", "url": "https://it.wikipedia.org/wiki?curid=4210269", "title": "Minorca B\u00e0squet", "text": ""}
{"id": "4210272", "revid": "729019", "url": "https://it.wikipedia.org/wiki?curid=4210272", "title": "Pat McCabe (rugbista)", "text": "Biografia.\nDi origini irlandesi (i suoi nonni paterni sono nativi di Belfast e della contea di Clare, proveniente dalle giovanili del Warringah, in cui esord\u00ec nel 2007, McCabe ebbe la sua prima esperienza di rugby professionistico nel corso dell'effimero Australian Rugby Championship, che si tenne in un'unica edizione nel 2007 e che si concluse con la vittoria della squadra per la quale McCabe era stato ingaggiato, i Central Coast Rays.\nNel 2009 entr\u00f2 nelle giovanili dei Brumbies e un anno pi\u00f9 tardi gli fu offerto un contratto biennale per giocare in prima squadra in Super Rugby.\nNel 2010 esord\u00ec anche negli \"Wallabies\", a Firenze contro l'; l'anno seguente vinse il Tri Nations 2011 e fu convocato per la , nel corso della quale fu schierato nella fase a gironi contro l'.\nAl termine della competizione si aggiudic\u00f2 il terzo posto assoluto con la sua squadra."}
{"id": "4210273", "revid": "1543377", "url": "https://it.wikipedia.org/wiki?curid=4210273", "title": "Waterlooplein", "text": "Waterlooplein (\"Piazza Waterloo\") \u00e8 - insieme a Piazza Dam, alla Rembrandtplein e alla Leidseplein - una delle pi\u00f9 famose piazze di Amsterdam. La piazza risale al 1882 e si trova nell'ex-quartiere ebraico.\nWaterlooplein \u00e8 famosa soprattutto per lo \"Stadthuis-Muziektheater\" o \"Stopera\" e per il mercatino delle pulci, il pi\u00f9 grande della citt\u00e0, che si tiene ogni giorno dal luned\u00ec al sabato sin dal 1893.\nUbicazione.\nWaterlooplein si trova nella parte meridionale della Oude Zijde (\"Zona vecchia\"), lungo il fiume Amstel, a sud della Jodenbreestraat e la Muiderstraat e a nord dell'Herengracht (\"Canale dei Signori\") e nelle immediate vicinanze di monumenti quali la Rembrandthuis (\"Casa di Rembrandt\"), lo \"Joods Historisch Museum\" (\"Museo storico ebraico\"), la Sinagoga portoghese, la Zuiderkerk, la Pintohuis, il Museo Willet-Holthuysen e il Blauwbrug (\"Ponte blu\"), ponte che di fatto collega la piazza alla Nieuwe Zijde.\nStoria.\nLa piazza sorge in quella che un tempo era un'isola artificiale creata nel XVII secolo e che si chiamava Vlooyenburg.\nWaterlooplein fu realizzata nel 1882 come piazza di mercato per il quartiere ebraico della citt\u00e0. Per la sua realizzazione si rese necessario l'interramento di due canali, il Leprozengracht e lo Houtgracht.\nQuando, un decennio dopo, molti commercianti di origine ebraica furono costretti dalle autorit\u00e0 a trasferire qui le proprie attivit\u00e0, a partire dal 1893 la piazza inizi\u00f2 ad ospitare il mercatino delle pulci. Dato che all'epoca molti dei venditori erano appunto Ebrei, divenne in breve tempo il pi\u00f9 grande mercato ebraico della citt\u00e0, questo almeno fino a prima degli anni quaranta del XX secolo, quando iniziarono le deportazioni.\nDurante l'occupazione tedesca, infatti, la zona intorno a Waterlooplein fu dichiarata \"quartiere ebreo\" e nell'inverno del 1944, in tempo di carestia, molti edifici furono saccheggiati.\nTerminata la seconda guerra mondiale, la piazza e il suo mercatino stentarono a riprendere \"vita\".\nCi\u00f2 fu possibile solo a partire dagli anni sessanta e settanta, in particolar modo grazie al turismo statunitense, costituito in gran parte da hippy, e che contribu\u00ec a ravvivare nuovamente la zona e a conferirne anche quell'aspetto che si \"respira\" tutt'oggi.\nAlla fine degli anni ottanta, fu terminata la costruzione nella piazza lo \"Stadhuis-Muziektheater\", una costruzione che fu molto contrastata, in quanto comport\u00f2 oltre a costi elevati, anche la demolizione di decine di case medievali, reminiscenza di quello che era il quartiere ebraico. L'edificio fu ribattezzato dai contestatori \"Stopera\" abbreviazione non solo di \"Stadhuis\" (\"municipio\") e \"Opera\", ma anche di \"Stop the Opera\".\nLa costruzione dello Stopera comport\u00f2, tra il 1977 e il 1984 anche il trasferimento del mercatino delle pulci in un'altra sede. Il mercatino pot\u00e9 fare ritorno a Waterlooplein nel 1985.\nEdifici e monumenti.\nStopera.\nGran parte della piazza \u00e8 occupata dallo Stadhuis-Muziektheater, noto come \"Stopera\", un edificio inaugurato il 23 settembre 1986 e realizzato su progetto degli architetti Cees Dam e Wilhelm Holzbauer e che ospita sia il municipio (\"Stadhuis\") che un teatro per l'opera (\"Muziektheater\").\nIl Muziektheater \u00e8 la sede delle compagnie di opera e balletto nazionali. Si tratta del pi\u00f9 grande auditorium dei Paesi Bassi, con una capienza pari a 1.689 posti a sedere.\nMozes en A\u00e4ronkerk.\nAl nr. 205 di Waterlooplein, si trova la \"Mozes en A\u00e4ronkerk\" (\"Chiesa di Mos\u00e8 e Aronne\"), un edificio costruito tra il 1837 e il 1841 in luogo di una chiesa cattolica clandestina su progetto di Tieleman Franciscus Suys.\nAcademie van Bouwkunst.\nAl nr. 213 di Waterlooplein, si trova l'Academie van Bouwkunst, l'Accademia di architettura, che ha sede dal 1908 nell'ex-Arsenale, un edificio costruito nel 1654 su progetto di Willem de Keyser, figlio di Hendrick de Keyser il Vecchio.\nMonumento agli Ebrei.\nDi fronte allo \"Stadhuis-Muziektheater\", si trova un monumento che ricorda la resistenza degli Ebrei durante l'occupazione nazista dei Paesi Bassi. Il monumento fu realizzato nel 1988 da Josef Glatt.\nTrasporti.\nA Waterlooplein si trova una stazione della metropolitana, servita dalle linee 51, 53 e 54.\nWaterlooplein in musica.\nA Waterlooplein \u00e8 dedicata la canzone \"Oh Waterlooplein\", interpretata da Rijk de Gooyer e Johnny Kraaykamp e scritta da Herman Pieter de Boer sulla melodia di \"Waterloo Road\" (brano scritto da Mike Wilsh e Mike Deighan e che ha ispirato anche la canzone \"Les Champs-\u00c9lys\u00e9es\", scritta da Pierre Delano\u00eb ed interpretata da Joe Dassin)"}
{"id": "4210276", "revid": "4711", "url": "https://it.wikipedia.org/wiki?curid=4210276", "title": "CB L'Hospitalet", "text": ""}
{"id": "4210277", "revid": "4711", "url": "https://it.wikipedia.org/wiki?curid=4210277", "title": "CB Pe\u00f1as Huesca", "text": ""}
{"id": "4210279", "revid": "287204", "url": "https://it.wikipedia.org/wiki?curid=4210279", "title": "Berri", "text": "Berri \u00e8 una citt\u00e0 dell'Australia Meridionale (Australia); essa si trova 230 chilometri a nord-est di Adelaide ed \u00e8 la sede della Municipalit\u00e0 di Berri Barmera. Al censimento del 2006 contava 4.008 abitanti."}
{"id": "4210283", "revid": "11959", "url": "https://it.wikipedia.org/wiki?curid=4210283", "title": "Ibn Khurdadhbih", "text": ""}
{"id": "4210287", "revid": "295403", "url": "https://it.wikipedia.org/wiki?curid=4210287", "title": "Libertas Palermo", "text": ""}
{"id": "4210300", "revid": "767487", "url": "https://it.wikipedia.org/wiki?curid=4210300", "title": "Alexander Hacke", "text": "Hacke \u00e8 inoltre autore di due album solista e di numerose collaborazioni con artisti come The Tiger Lillies, Danielle de Picciotto, Crime and the City Solution, Gianna Nannini, Gry, Miranda Sex Garden, Terranova, Sprung Aus Den Wolken, Wovenhand, Aedi, Mona Mur, Die Ichs, Schlaflose Naechte, Fred Alpi.\nBiografia.\nAlexander von Borsig nasce a Berlino l'11 ottobre 1965. La madre Angela Mettbach, fu una figura attiva nella vita notturna berlinese ed ebbe una breve carriera musicale nel gruppo Octopussy.\nPrimi anni di attivit\u00e0.\nNei primi anni '80 Alexander inizia la sua attivit\u00e0 di musicista con lo pseudonimo \"Hiroschima\" realizzando una serie di cassette e di minialbum. Contemporaneamente partecipa all'attivit\u00e0 di numerose altre band, fra le quali i Sentimentale Jugend progetto in collaborazione con la sua ragazza di allora Christiane Vera Felscherinow, autrice come \"Cristiane F\" del romanzo Noi, i ragazzi dello zoo di Berlino. Fu inoltre membro dei \"Sprung Aus Den Wolken\" e \"Mona Mur\".\nNel 1980, con lo pseudonimo \"Alexander Hacke\", entra come chitarrista negli Einst\u00fcrzende Neubauten, che si erano formati pochi mesi prima. Solo negli anni '90 passer\u00e0 al basso diventandone anche una delle figure principali assieme al cantante Blixa Bargeld.\nNel 1983 appare assieme a Christiane Vera Felscherinow nel film \"Decoder\"."}
{"id": "4210302", "revid": "4711", "url": "https://it.wikipedia.org/wiki?curid=4210302", "title": "San Sebasti\u00e1n Gipuzkoa BC", "text": ""}
{"id": "4210303", "revid": "287204", "url": "https://it.wikipedia.org/wiki?curid=4210303", "title": "Meningie", "text": "Meningie \u00e8 una citt\u00e0 dell'Australia Meridionale (Australia); essa si trova 150 chilometri a sud-est di Adelaide ed \u00e8 la sede della Municipalit\u00e0 di Coorong. Al censimento del 2006 contava 940 abitanti."}
{"id": "4210306", "revid": "4711", "url": "https://it.wikipedia.org/wiki?curid=4210306", "title": "CB Cornell\u00e0", "text": ""}
{"id": "4210309", "revid": "767487", "url": "https://it.wikipedia.org/wiki?curid=4210309", "title": "Winkie (Australia)", "text": "Winkie \u00e8 una citt\u00e0 dell'Australia Meridionale (Australia); essa si trova 230 chilometri a nord-est di Adelaide ed \u00e8 la sede della Municipalit\u00e0 aborigena di Gerard. Al censimento del 2006 contava 706 abitanti."}
{"id": "4210311", "revid": "729019", "url": "https://it.wikipedia.org/wiki?curid=4210311", "title": "PZL.55", "text": "Il PZL P.55 era un caccia monomotore ad ala bassa sviluppato dall'azienda polacca Pa\u0144stwowe Zak\u0142ady Lotnicze di Varsavia negli anni trenta e rimasto allo stadio di progetto.\nStoria del progetto.\nNel marzo 1939 il nuovo comandante dell'aviazione militare polacca, generale J\u00f3zef Zaj\u0105c, chiese urgentemente alla Pa\u0144stwowe Zak\u0142ady Lotnicze di migliorare notevolmente le scarse prestazioni dell'aereo da caccia PZL.50 Jastrz\u0105b, che aveva appena iniziato le prove di volo. A seguito di un concorso interno, indetto dalla direzione della PZL, il progetto presentato dall'ingegner D\u0105browski sconfisse quello del PZL.56 Kania, elaborato dell'ingegner Wsiewo\u0142od Jakimiuk. Da notare che Jakimiuk aveva sviluppato anche un progetto parallelo, designato PZL.53 Jastrz\u0105b II.\nIl progetto del nuovo aereo da caccia, designato PZL.55, fu sviluppato con urgenza tra il mese di giugno e l'agosto del 1939 dall'ingegner D\u0105browski a causa del precipitare della situazione internazionale.\nIl progetto PZL.55 era il risultato di un'ulteriore evoluzione dell'aereo da turismo PZL.26 e di un progetto relativo ad un velivolo sportivo disegnato da D\u0105browski per s\u00e9 stesso nel 1938. Le prime prove effettuate con un modello in scala di quest'ultimo velivolo, effettuate presso la galleria del vento dell'Istituto di Aerodinamica gi\u00e0 nel 1938, diedero risultati estremamente positivi.\nSul nuovo aereo doveva essere installato il propulsore in linea Hispano-Suiza 12Z la cui licenza di produzione stava per essere acquistata dal governo polacco.\nPer l'adozione del propulsore l'ingegner D\u0105browski esamin\u00f2 dapprima il motore in linea Hispano-Suiza 12Y-51 erogante una potenza di 1.100\u00a0hp (809\u00a0kW), poi l'Hispano-Suiza 89 ter (con cannone da 20\u00a0mm sparante attraverso il mozzo dell'elica) da 1.280\u00a0hp (941\u00a0kW), optando infine per una sua evoluzione, l'Hispano-Suiza 12Z erogante sulla carta 1.400-1.600 CV (1030-1178\u00a0kW), che doveva essere disponibile a partire dal 1940.\nL'ingegner D\u0105browski stim\u00f2 che con il propulsore Hispano-Suiza 89 ter l'aereo potesse raggiungere una velocit\u00e0 massima di 660\u00a0km/h, mentre con l'Hispano-Suiza 12Z il velivolo avrebbe toccato i 700\u00a0km/h.\nTutto questo era previsto per il futuro in quanto i propulsori Hispano-Suiza 12Ydrs prodotti all'epoca dalla casa costruttrice francese, erogavano una potenza massima di circa 1.100\u00a0hp (810\u00a0kW). Il propulsore Hispano-Suiza 12Z non sarebbe stato pronto che nel 1941-1942.\nTecnica.\nIl progetto PZL.55 prevedeva un aereo da caccia di costruzione interamente metallica, monoplano con ala bassa a sbalzo. Il carrello di atterraggio era triciclo posteriore completamente retrattile, con ruotino di coda, anch'esso retrattile.\nIl propulsore previsto per l'installazione era un Hispano-Suiza 12Z a 12 cilindri a V, raffreddati a liquido, eroganti 1.600 CV, dotato di sistema di sovralimentazione a controllo manuale. Il sistema di raffreddamento del motore prevedeva un radiatore semiretrattile a controllo automatico.\nLa cabina di pilotaggio, monoposto, era adatta ai voli notturni, dotata di riscaldamento, aria condizionata, radio ricetrasmettitente, impianto di erogazione dell'ossigeno e sedile di pilotaggio corazzato. Inoltre era installato un parabrezza in vetro blindato.\nL'aereo sarebbe stato potentemente armato. Infatti era prevista l'installazione di un cannone Hispano-Suiza HS.404 da 20\u00a0mm sparante attraverso il mozzo dell'elica, e otto mitragliatrici PWU Wz.36 da 7,92\u00a0mm installate quattro per semiala. Inoltre esisteva la possibilit\u00e0 di trasportare 500 chilogrammi di bombe sotto le ali o sotto la carlinga. Per la prima volta su un aereo polacco era prevista l'adozione di serbatoi del carburante integrati nelle ali.\nImpiego operativo.\nIl Comando Supremo dell'aviazione polacca dimostr\u00f2 subito un notevole interesse per questo aereo da caccia. Il mock-up del velivolo fu pronto gi\u00e0 all'inizio del mese di agosto del 1939 e venne subito autorizzata la costruzione di due prototipi. L'aeronautica militare polacca si aspettava che il primo prototipo del PZL.55 potesse iniziare le prove di volo nell'estate del 1940, mentre i primi velivoli di produzione dovevano giungere ai reparti intorno al 1942. Ogni sviluppo relativo al PZL.55 venne interrotto dallo scoppio della seconda guerra mondiale.\nLa precedente designazione attribuita all'aereo, PZL.62, risulta presumibilmente dovuta a un'interazione con l'ingegner Wsiewo\u0142od Jakimiuk che nell'estate del 1939 lavorava ad un progetto di rimotorizzazione della cellula del PZL.50 designato PZL.53 Jastrz\u0105b II, a volte erroneamente designato PZL.63, sviluppato parallelamente all'aereo da caccia di D\u0105browski. Infatti l'ingegner Dabrowski non si ricorda di tale designazione e non ha mai citato in alcun rapporto questo numero di progetto, che non risulta nemmeno in alcun documento della casa costruttrice."}
{"id": "4210319", "revid": "4711", "url": "https://it.wikipedia.org/wiki?curid=4210319", "title": "CB Valladolid", "text": ""}
{"id": "4210323", "revid": "287204", "url": "https://it.wikipedia.org/wiki?curid=4210323", "title": "Karoonda", "text": "Karoonda \u00e8 una citt\u00e0 dell'Australia Meridionale (Australia); essa si trova 140 chilometri ad est di Adelaide ed \u00e8 la sede della Municipalit\u00e0 di Karoonda East Murray. Al censimento del 2006 contava 514 abitanti."}
{"id": "4210324", "revid": "287204", "url": "https://it.wikipedia.org/wiki?curid=4210324", "title": "Yamil Peralta", "text": "Carriera pugilistica.\nEsquiva Falc\u00e3o Florentino ha partecipato ad una edizione dei giochi olimpici (Londra 2012), una dei mondiali (Baku 2011), una dei giochi panamericani (Guadalajara 2011) e una dei giochi sudamericani (Medell\u00edn 2010).\nAttualmente \u00e8 allenato dal cubano Sarbelio Fuentes.\nPrincipali incontri disputati.\n\"Statistiche aggiornate al 26 ottobre 2013.\""}
{"id": "4210328", "revid": "4711", "url": "https://it.wikipedia.org/wiki?curid=4210328", "title": "Tenerife CB", "text": ""}
{"id": "4210329", "revid": "287204", "url": "https://it.wikipedia.org/wiki?curid=4210329", "title": "Loxton (Australia)", "text": "Loxton \u00e8 una citt\u00e0 dell'Australia Meridionale (Australia); essa si trova 250 chilometri a nord-est di Adelaide ed \u00e8 la sede della Municipalit\u00e0 di Loxton Waikerie. Al censimento del 2011 contava 3.795 abitanti."}
{"id": "4210330", "revid": "287204", "url": "https://it.wikipedia.org/wiki?curid=4210330", "title": "Qualba", "text": "Il Qualba (detto anche Qualbo) \u00e8 un breve torrente che scorre nella provincia del Verbano-Cusio-Ossola.\nPercorso.\nLe sorgenti del torrente sono poste presso il monte Massaro (1276\u00a0m\u00a0s.l.m.), al confine con la Valsesia (provincia di Vercelli). Scorre verso il Lago d'Orta e costeggia il monte Piogera ricevendo, presso Cesara, il \"torrente Ranghera\", suo principale tributario, che ne incrementa ulteriormente la portata. Dopo aver superato il territorio di Cesara, entra nel comune di Nonio e forma una cascata molto nota, alta circa 30 metri. Sfocia infine nel Lago d'Orta poco a sud del centro comunale, presso la frazione Oira.\nCaratteri idrologici.\nIl regime idrologico del torrente presenta due massimi in corrispondenza del concentrarsi delle precipitazioni (primavera - autunno) e due minimi al ridursi delle precipitazioni (estate - tarda estate).\nLa tabella sovrastante raffigura la portata media del rio Qualba rispettivamente nei paesi di Cesara e Nonio: Il torrente non ha affluenti considerevoli, dunque nella stagione calda il volume di trasporto \u00e8 considerevolmente ridotto."}
{"id": "4210331", "revid": "729019", "url": "https://it.wikipedia.org/wiki?curid=4210331", "title": "Tania Russof", "text": "Biografia.\nHa esordito nel mondo del cinema per adulti durante il 1994 . Nel 1998 ha vinto il premio come miglior attrice al Venus Awards di Berlino, ed \u00e8 stata Penthouse Pet del mese di settembre 1996 e Pet of the Year runner-up nel 1999. Nel 1998 il film \"Private Gold 26: Tatiana 1\", prodotto dalla Private Media Group e di cui era la protagonista, ha ottenuto il titolo di Miglior Film Europeo durante la 7\u00aa edizione degli Hot d'Or e il premio quale \"Best Foreign Feature\" agli AVN Awards 1999.\nSi \u00e8 ritirata nel 2000."}
{"id": "4210332", "revid": "112918137", "url": "https://it.wikipedia.org/wiki?curid=4210332", "title": "Porto turistico di Fano", "text": ""}
{"id": "4210336", "revid": "984922", "url": "https://it.wikipedia.org/wiki?curid=4210336", "title": "Mannum", "text": "Mannum \u00e8 una citt\u00e0 dell'Australia Meridionale (Australia); essa si trova 80 chilometri ad est di Adelaide ed \u00e8 la sede della Municipalit\u00e0 di Mid Murray. Al censimento del 2006 contava 2.042 abitanti."}
{"id": "4210338", "revid": "1305772", "url": "https://it.wikipedia.org/wiki?curid=4210338", "title": "Monte Piogera", "text": "Il Piogera \u00e8 una montagna delle Alpi alta 1.249\u00a0m, situata tra la Valsesia e il Lago d'Orta.\nGeografia.\nLa montagna \u00e8 posta in una zona che domina la bassa Valsesia, e la vallata del torrente Qualba, che nasce proprio dalle polle sorgentifere che fuoriescono dai fianchi della montagna. Sotto il Piogera si estendono i cosiddetti \"comuni del Lago\" (d'Orta):\nNelle vallate laterali scorrono i torrenti Pascone, Pellino e Fiss\u00e8, le cui acque confluiscono nel Lago d'Orta.\nGli alpeggi del Piogera.\nUn tempo la produzione di formaggio era il \"fior fiore\" dell'economia della zona, ma tutt'oggi, gli alpeggi sono quasi tutti stati abbandonati; ne rimangono un paio dove si pu\u00f2 degustare la Toma e anche quella del Mottarone, che viene trasportata dal monte omonimo a queste piccole industrie.\nIl problema della \"seta artificiale\".\nNella zona, si era installata a partire dagli anni venti, un'industria che produceva rayon col metodo del cupro-ammonio. Il processo prevedeva il prelevamento di ingenti quantit\u00e0 d'acqua dal lago mediante elettropompe che poi riversava come reflui ancora carichi di ammoniaca e rame.\nDopo un percorso molto breve gli scarichi inquinanti raggiungevano il lago d'Orta, che ha un ricambio d'acque molto lento. Si \u00e8 perci\u00f2 creato in breve tempo un grave problema ecologico che negli anni aveva creato un \"disastro ambientale\", uno dei primi per gravit\u00e0 e ordine di tempo, in Italia.\nSe la scelta della localizzazione nell'estremit\u00e0 sud del lago fu felice dal punto di vista dell'approvvigionamento idrico, che poteva contare su una grandissima riserva d'acqua, fu la peggiore per quello che riguardava l'inquinamento. L'ammoniaca e il rame prima di trovare l'emissario, doveva percorrere l'intero lago che in pochi anni peggior\u00f2 sensibilmente fino ad arrivare ad una grave acidificazione (Ph 4) \nL'azienda si impegn\u00f2 poi in grandi miglioramenti tecnici per evitare gli inquinamenti e molti risultati furono ottenuti, dapprima riducendo drasticamente l'apporto nei reflui di rame e solo successivamente dell'ammonio. Per\u00f2 ormai il settore entr\u00f2 in un periodo di profonda crisi del settore e la fabbrica fu definitivamente chiusa."}
{"id": "4210339", "revid": "212348", "url": "https://it.wikipedia.org/wiki?curid=4210339", "title": "Jerry Kleczka", "text": "Biografia.\nDopo due anni di studi all'Universit\u00e0 del Wisconsin-Madison, Kleczka ottenne un lavoro come contabile ed entr\u00f2 nella Guardia Nazionale.\nNel 1969 venne eletto all'interno della legislatura statale del Wisconsin come membro del Partito Democratico e vi serv\u00ec fino al 1984, anno in cui fu eletto alla Camera dei Rappresentanti per occupare il seggio rimasto vacante dopo la morte di Clement J. Zablocki.\nKleczka rimase al Congresso per i successivi ventuno anni e durante questa permanenza si occup\u00f2 soprattutto di garantire finanziamenti per le classi pi\u00f9 povere. Nel 2004 decise di lasciare il seggio, che venne occupato dalla compagna di partito Gwen Moore."}
{"id": "4210341", "revid": "15756", "url": "https://it.wikipedia.org/wiki?curid=4210341", "title": "John Brown's Body", "text": "La canzone John Brown's Body fu composta negli Stati Uniti nel 1861 e celebra l'abolizionista John Brown. La canzone, basata su una marcia militare, divenne popolare nelle file dell'Unione durante la guerra di secessione americana.\nIl testo originale, giudicato gi\u00e0 all'epoca \"dal gusto ruvido, probabilmente irriverente\", port\u00f2 alla composizione di altri testi da adattare alla musica; il pi\u00f9 noto esempio \u00e8 \"The Battle Hymn of the Republic\", con parole di Julia Ward Howe.\nTesto.\nI versi come pubblicati nel 1861 sono:"}
{"id": "4210348", "revid": "536103", "url": "https://it.wikipedia.org/wiki?curid=4210348", "title": "Tutti a scuola", "text": "Tutti a scuola \u00e8 la cerimonia d'apertura annuale di ogni anno scolastico. La cerimonia viene trasmessa da Rai 1. Fino al 2014 si svolgeva a Roma, mentre dal 2015 non ha una sede fissa. L'evento, trasmesso per la prima volta nel 2000, \u00e8 stato condotto da Paola Saluzzi solo per il primo anno. Dal 2002 il conduttore \u00e8 stato Fabrizio Frizzi a cui \u00e8 subentrata, dopo la sua prematura morte a sessant'anni, Teresa Mannino che ha condotto l'evento solo nel 2017. Dal 2018 il conduttore \u00e8 Flavio Insinna il quale ha condotto l'evento con diversi volti femminili, Claudia Gerini nel 2018, Francesca Fialdini nel 2019 e Andrea Delogu dal 2020. Sono presenti il Presidente della Repubblica Italiana, il Ministero dell'istruzione, dell'universit\u00e0 e della ricerca, molti personaggi famosi e studenti provenienti da varie scuole."}
{"id": "4210349", "revid": "287204", "url": "https://it.wikipedia.org/wiki?curid=4210349", "title": "Murray Bridge", "text": "Murray Bridge \u00e8 una citt\u00e0 dell'Australia Meridionale (Australia); essa si trova 75 chilometri a sud-est di Adelaide ed \u00e8 la sede della Citt\u00e0 rurale di Murray Bridge. Al censimento del 2006 contava 14.048 abitanti."}
{"id": "4210352", "revid": "181699", "url": "https://it.wikipedia.org/wiki?curid=4210352", "title": "Processo verbale", "text": "Il processo verbale (spesso semplicemente verbale), \u00e8 un documento ovvero atto giuridico, consistente nella narrazione per iscritto, di un fatto in maniera sintetica ma fedele, fatta dalla persona incaricata, di dichiarazioni, operazioni o altri avvenuti in sua presenza, allo scopo di ricordarli e costituirne prova.\nTipici esempi sono il verbale della seduta di un collegio, redatto dal suo segretario, e il verbale dell'udienza tenuta da un giudice, monocratico o collegiale, redatto, nell'ordinamento italiano, dal cancelliere.\nSovente il processo verbale \u00e8 redatto da un funzionario pubblico e la verbalizzazione \u00e8 atto amministrativo o processuale, ma non mancano eccezioni (si pensi alla verbalizzazione della seduta del consiglio di amministrazione di una societ\u00e0 per azioni, che \u00e8 atto di diritto privato). In certi casi il processo verbale, redatto da un funzionario pubblico o da un privato che esercita una funzione pubblica, \u00e8 destinato a dare \"certezza legale\" dei fatti documentati e, allora, ne fa prova legale; altre volte, invece, il suo valore probatorio \u00e8 rimesso alla valutazione del giudice (nell'ordinamento italiano, ad esempio, sono atti pubblici e danno certezza legale i processi verbali redatti dal cancelliere e dall'ufficiale giudiziario).\nLa verbalizzazione \u00e8 una dichiarazione di scienza, in quanto chi redige il processo verbale manifesta attraverso di esso la conoscenza di atti o fatti giuridici. Si tratta di mero atto giuridico, che produce gli effetti giuridici stabiliti dall'ordinamento, a prescindere dalla volont\u00e0 di chi lo redige. L'atto giuridico di verbalizzazione va tenuto distinto dagli atti documentati nel verbale, i quali possono anche essere negoziali; peraltro, quando l'atto verbalizzato pu\u00f2 essere provato solo con il verbale, la distinzione, pur non venendo meno sul piano concettuale, tende a sfumare, perch\u00e9 ci\u00f2 non \u00e8 nel verbale non \u00e8 nell'atto.\nA volte \u00e8 prescritto che il processo verbale sia formato \"in contraddittorio\" con altri soggetti; costoro, allora, hanno diritto di far inserire nel verbale le loro dichiarazioni (cosiddette \"dichiarazioni a verbale\"), che possono anche essere in contrasto con quelle del verbalizzante, sicch\u00e9 il verbale stesso svolge anche una funzione di garanzia reciproca."}
{"id": "4210359", "revid": "287204", "url": "https://it.wikipedia.org/wiki?curid=4210359", "title": "Renmark", "text": "Renmark \u00e8 una citt\u00e0 dell'Australia Meridionale (Australia); essa si trova 250 chilometri a nord-est di Adelaide ed \u00e8 la sede della Municipalit\u00e0 di Renmark Paringa. Al censimento del 2006 contava 4.339 abitanti.\nQua \u00e8 nata la cestista Patricia Mickan. "}
{"id": "4210360", "revid": "2166030", "url": "https://it.wikipedia.org/wiki?curid=4210360", "title": "Battaglia del Passo di Brander", "text": "La battaglia del Passo di Brander \u00e8 un piccolo conflitto che si inserisce nel contesto molto pi\u00f9 ampio delle Guerre di indipendenza scozzesi e nella lotta intestina scoppiata fra i Bruce e i Balliol che si and\u00f2 a sovrapporre alla guerra per l'indipendenza. Lo scontro si concluse con la vittoria di Robert Bruce contro John di Argyll (tardo Duecento-1316) che era parente di John Comyn, che era stato ucciso da Bruce nel 1306 presso Dumfries. Riguardo alla data precisa in cui venne combattuta non c'\u00e8 certezza, indicativamente si colloca fra il 1308 e il 1309 anche se l'estate del 1308 appare come la data pi\u00f9 probabile.\nIl trono incerto.\nL'assassinio di John Comyn III Signore di Badenoch fu un atto decisivo della politica interna scozzese. Poco dopo l'omicidio Robert Bruce fu incoronato re di Scozia con l'appoggio dell'intero clero nazionale che, di fatto, annull\u00f2 un interdetto papale che era stato emesso contro il re. Nonostante la corona Roberto dovette fronteggiare ancora numerosi ostacoli, il potere interno scivol\u00f2 presto di nuovo in direzione dell'Inghilterra, la pi\u00f9 grande debolezza che fin dall'inizio caratterizz\u00f2 le campagne mosse contro Edoardo I d'Inghilterra stava nel fatto che non riusciva a stabilire una base solida di consenso entro la nobilt\u00e0 scozzese. Essa era una tradizionale base di potere da cui dipendeva anche il suo ruolo, coloro che un attimo prima era amici diventavano nemici alla rapidit\u00e0 del lampo e l'omicidio di Comyn l'aveva posto in una posizione di debolezza.\nBench\u00e9 Bruce fosse riuscito a conquistare la corona il defunto Comyn poteva contare su una vasta rete di parenti e sostenitori che vivevano o avevano interessi lungo tutta la linea in cui si svolgevano i conflitti con gli inglesi che finirono per volgersi proprio al nemico rivoltandosi contro il loro nuovo re. I nuovi nemici di Bruce controllavano posizioni strategiche quali Galloway, Lochaber, Atholl, Ross-shire, Buchan, Badenoch, Strathspey e, non ultimo l'Argyll. Gran parte di questa regione era sotto il controllo di Alexander di Argyll (morto nel 1310) marito di una delle sorelle di Comyn.\nSubito dopo la disfatta di Bruce alla battaglia di Methven combattuta il 19 giugno 1306 quel che restava del suo esercito fu ulteriormente assottigliato da John di Argyll, figlio ed erede di Alexander in quella che pass\u00f2 alle cronache come la battaglia di Dalrigh, lo stesso Bruce scapp\u00f2 a stento dalla cattura. Nonostante questo il re fece un'ampia campagna per recuperare il terreno perduto, la primavera seguente scese nell'Ayrshire cominciando una serie di operazioni di guerriglia anche se non vi sono certezze significative circa il fatto che questa fosse stata in grado di prevalere contro il mix costituito dalle forze militari inglesi e le lotte interne. Tuttavia il 7 luglio Edoardo I mor\u00ec mentre marciava verso nord e suo figlio Edoardo II d'Inghilterra decise di lasciare lo scontro con Bruce per dedicarsi agli affari interni del paese lasciando i propri alleati scozzesi a decidere da soli della loro sorte. Tuttavia Bruce era convinto che gli inglesi sarebbero tornati nel giro di un anno e decise quindi di agire con rapidit\u00e0 e precisione.\nLa battaglia.\nIl primo passo fu compiuto nell'autunno del 1307 a Galloway, sede della casa di famiglia dei Balliol, contro i MacDougall e i Macanns, gli scontri furono talmente violenti che i contadini locali cercarono rifugio nel vicino ed inglese Cumberland, i nobili locali invano si appellarono ad Edoardo ed alla fine furono costretti a negoziare una tregua dietro il pagamento di alcuni tributi. Da l\u00ec Bruce si rivolse verso il nord dove c'erano alcune terre in mano inglese e dove c'era la regione di Lochaber dov'era posta una roccaforte dei Comyn, la sua marcia verso le Highland fu supportata da una piccola flotta di galee che navigarono nel Loch Linne. John di Argyll, agendo in vece del padre, fu costretto a negoziare una tregua perch\u00e9 incapaci di reggere alla marea che stava avanzando, da l\u00ec il re and\u00f2 verso nord-est per incontrare il suo principale avversario il cugino ed omonimo di Comyn John Comyn, questa campagna dur\u00f2 per tutto l'inverno ed ebbe poi il suo picco nella Battaglia di Inverurie che si combatt\u00e9 il 23 maggio 1308. A quel punto a Bruce non restava altro che volgersi a ovest per sistemare il resto degli affari pendenti.\nAlexander di Argyll era ormai troppo vecchio e malato per poter prendere parte ad altre campagne e rimase al proprio Castello di Dunstaffnage e lasci\u00f2 al figlio il compito di non farsi sopraffare dalla forza di Bruce. Probabilmente nell'agosto 1308 John di Argyll port\u00f2 i propri uomini nello stretto Passo di Brander dove il fiume Awe si biforca attraverso il pendio meridionale del Ben Cruachan ai cui piedi s'adagia il Loch Awe. In quel periodo anche John si andava rimettendo da una malattia ed osserv\u00f2 la disposizione del suo esercito da una galea posta nel Loch Awe, i suoi uomini erano nascosti sui fianchi della montagna osservando tutti i sentieri che portavano al passo e se sperava di bissare il successo ottenuto alla Battaglia di Dalrigh dovette rimanere amaramente deluso. Bruce aveva infatti imparato dai propri errori e sped\u00ec uno dei suoi uomini, un lealista delle Highland tale James Douglas (condottiero) a scalare le pareti del passo per riuscire quindi a posizionarsi, del tutto inosservato, alle spalle dei nemici.\nQuando l'esercito di John attacc\u00f2 si trov\u00f2 presto in fallo perch\u00e9 si vide Bruce avanzare da davanti e Douglas incalzare da dietro e dall'alto contemporaneamente. Gli uomini di John si agitarono e quindi ruppero i ranghi, furono inseguiti verso ovest, sull'Awe, e per tutta la via del ritorno fino a Dunstaffnage dove riusc\u00ec ad arrivare a fatica anche John che ripar\u00f2 in Inghilterra insieme al conte di Buchan. A quel punto Alexander dovette arrendersi e rendere omaggio a Bruce, tuttavia non rimase in Scozia, si esili\u00f2 in Inghilterra dove mor\u00ec nel 1310 al servizio di Edoardo II. Quest'ultima battaglia pose fine alle lotte interne al paese, tutti gli alleati dei Comyn e i Comyn stessi erano stati piegati o costretti all'esilio e avevano perso le loro terre, chi rimase non riusc\u00ec a rimettere insieme una solida base di potere e non gli rimase altro da fare che sottomettersi o arruolarsi volontario nell'esercito inglese."}
{"id": "4210367", "revid": "287204", "url": "https://it.wikipedia.org/wiki?curid=4210367", "title": "Pinnaroo", "text": "Pinnaroo \u00e8 una citt\u00e0 dell'Australia Meridionale (Australia); essa si trova 240 chilometri a nord-est di Adelaide ed \u00e8 la sede della Municipalit\u00e0 di Southern Mallee. Al censimento del 2006 contava 587 abitanti."}
{"id": "4210374", "revid": "767487", "url": "https://it.wikipedia.org/wiki?curid=4210374", "title": "Chron Gen", "text": "I Chron Gen (abbreviazione di Chronic Generation) sono stati un gruppo punk britannico formatosi a Letchworth nel 1978 e sciolto nel 1984. L'ultima formazione era composta da Glynn \"Baxter\" Barber (voce e chitarra), Roy Horner (basso), Mark \"Floyd\" Alison (chitarra) e Jon \"JJ\" Johnson (batteria).\nBiografia.\nCarriera.\nI Chron Gen si formarono per iniziativa di alcuni membri dei The Condemned e degli Optional Xtras. La formazione iniziale era composta da Glynn \"Baxter\" Barber (voce e chitarra), Jon \"JJ\" Johnson (batteria), Adam Warwicker (basso), e Jon Thurlow (chitarra), ma gi\u00e0 dopo l'incisione della prima demo Pete Dimmock rimpiazz\u00f2 Warwicker. Il gruppo pubblic\u00f2 l'EP di debutto, intitolato \"Puppets of War\", nel 1981 tramite la propria etichetta, la Gargoyle; questo lavoro rimase quasi dieci mesi nella UK Independent Chart, raggiungendo la quarta posizione in classifica. A seguito del successo ottenuto dall'EP, i Chron Gen parteciparono, nell'estate del 1981, all'Apocalypse Tour in Gran Bretagna insieme a The Exploited, Discharge, Anti-Pasti, e The Anti-Nowhere League. Sempre nel 1981 registrarono un singolo con la Step Forward prima di trasferirsi alla Secret Records, con la quale, nel marzo del 1982, incisero \"Chronic Generation\", il loro album di debutto, che raggiunse la posizione numero 53 nella Official Albums Chart. L'album fu l'ultimo lavoro con Thurlow che fu sostituito da Mark \"Floyd\" Alison. Per supportare l'ultima uscita discografica il gruppo partecip\u00f2 al \"So What Tour\" insieme agli Exploited e and\u00f2 in tourn\u00e9e negli Stati Uniti. Dopo l'incisione di un nuovo singolo, Roy Horner sostitu\u00ec Dimmock che lasci\u00f2 il gruppo per unirsi ai Chelsea (e, in seguito, ai Bandits at 4 O'Clock). L'ultima uscita discografica del gruppo fu il mini-album \"Nowhere to Run\" del 1984, che per\u00f2 fu registrato prima dell'arrivo di Horner e per il quale i Chron Gen si avvalsero del session man Nigel Ross-Scott per l'esecuzione delle parti di basso. Il nuovo album non raggiunse il successo del precedente e la band si sciolse nell'ottobre del 1984.\nDopo lo scioglimento.\nDopo lo scioglimento i Chron Gen suonarono ancora in alcuni concerti di reunion, Floyd si un\u00ec agli Occasional Tables e Glynn Barber inizi\u00f2 sia a esibirsi come solista in locali pubblici accreditandosi come Glynn Baxter che suonando nei \"Rebel Rebel\", una tribute band glam rock. Mark \"Floyd\" Alison \u00e8 morto 31 ottobre 1999 e Pete Dimmock il 12 agosto 2011."}
{"id": "4210378", "revid": "287204", "url": "https://it.wikipedia.org/wiki?curid=4210378", "title": "Mount Gambier", "text": "Mount Gambier \u00e8 una citt\u00e0 dell'Australia Meridionale (Australia); essa si trova 430 chilometri a sud-est di Adelaide ed \u00e8 la sede della Citt\u00e0 di Mount Gambier. Al censimento del 2006 contava 23.494 abitanti."}
{"id": "4210381", "revid": "163662", "url": "https://it.wikipedia.org/wiki?curid=4210381", "title": "Gian Francesco Buonamico", "text": ""}
{"id": "4210383", "revid": "46931", "url": "https://it.wikipedia.org/wiki?curid=4210383", "title": "Satan's Little Helper", "text": ""}
{"id": "4210384", "revid": "110157", "url": "https://it.wikipedia.org/wiki?curid=4210384", "title": "Trp\u00edn (Repubblica Ceca)", "text": "Trp\u00edn \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4210387", "revid": "767487", "url": "https://it.wikipedia.org/wiki?curid=4210387", "title": "Kingston SE", "text": "Kingston SE \u00e8 una citt\u00e0 dell'Australia Meridionale (Australia); essa si trova 300 chilometri a sud-est di Adelaide ed \u00e8 la sede della Municipalit\u00e0 di Kingston. Al censimento del 2006 contava 1.443 abitanti.\nIl suffisso SE \u00e8 stato aggiunto al nome per distinguere questa localit\u00e0 (nel sud-est dello Stato, da cui SE) da un'altra Kingston dell'Australia Meridionale, il cui nome oggi \u00e8 stato mutato in Kingston on Murray."}
{"id": "4210392", "revid": "182470", "url": "https://it.wikipedia.org/wiki?curid=4210392", "title": "Great Australian Bight", "text": ""}
{"id": "4210397", "revid": "287204", "url": "https://it.wikipedia.org/wiki?curid=4210397", "title": "Naracoorte (Australia Meridionale)", "text": "Naracoorte \u00e8 una citt\u00e0 dell'Australia Meridionale (Australia); essa si trova 330 chilometri a sud-est di Adelaide ed \u00e8 la sede della Municipalit\u00e0 di Naracoorte Lucindale. Al censimento del 2006 contava 4.888 abitanti."}
{"id": "4210401", "revid": "110157", "url": "https://it.wikipedia.org/wiki?curid=4210401", "title": "Trst\u011bnice (Pardubice)", "text": "Trst\u011bnice \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4210407", "revid": "287204", "url": "https://it.wikipedia.org/wiki?curid=4210407", "title": "Robe (Australia)", "text": "Robe \u00e8 una citt\u00e0 dell'Australia Meridionale (Australia); essa si trova 330 chilometri a sud-est di Adelaide ed \u00e8 la sede della Municipalit\u00e0 di Robe. Al censimento del 2006 contava 1.246 abitanti."}
{"id": "4210409", "revid": "439868", "url": "https://it.wikipedia.org/wiki?curid=4210409", "title": "Celledizzo", "text": "Celledizzo (IPA: , \"Celadic\" o \"Cialad\u00ecc\" in solandro) \u00e8 una frazione del comune di Peio, di circa 350 abitanti, in provincia autonoma di Trento.\nStoria.\nIl toponimo dovrebbe avere origine romana, dal latino \u00abcella\u00bb. Nei documenti di epoca medievale il termine indica sia \"minima unit\u00e0 territoriale\" sia \"dispensa per i cibi - deposito dei prodotti dei campi\" e a partire dall'XI secolo anche \"chiesetta, cappella\". Il paese, pur essendo sicuramente pi\u00f9 antico, era gi\u00e0 documentato nel 1220.\nCelledizzo form\u00f2 per lungo tempo un'unica comunit\u00e0 con il vicino paese di Cogolo, e si autogovern\u00f2 con propri statuti regolamentari fino all'Ottocento. Durante il regno italico di Napoleone fu sede municipale, mentre torn\u00f2 comune autonomo durante l'impero austro-ungarico. Nel 1928 fu soppresso, come tutte gli altri comuni della Val di Peio, ed il suo territorio venne aggregato al nuovo comune di Peio.\nMonumenti e luoghi d'interesse.\nMusei.\nNella zona periferica del paese ha sede il Museo Etnografico del Legno, realizzato tramite la risistemazione di una segheria risalente ai primi dell'Novecento. Appena sotto malga Borche (1808 m), in localit\u00e0 \"grasi dele Borche\", \u00e8 stato ristrutturato un antico maso di alta montagna per creare il Museo del Contadino."}
{"id": "4210411", "revid": "287204", "url": "https://it.wikipedia.org/wiki?curid=4210411", "title": "Tr\u017eek", "text": "Tr\u017eek \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4210415", "revid": "287204", "url": "https://it.wikipedia.org/wiki?curid=4210415", "title": "Trzek", "text": ""}
{"id": "4210417", "revid": "709406", "url": "https://it.wikipedia.org/wiki?curid=4210417", "title": "Bordertown (Australia)", "text": "Bordertown \u00e8 una citt\u00e0 dell'Australia Meridionale (Australia); essa si trova 270 chilometri a sud-est di Adelaide ed \u00e8 la sede della Municipalit\u00e0 di Tatiara. Al censimento del 2006 contava 2.581 abitanti."}
{"id": "4210427", "revid": "767487", "url": "https://it.wikipedia.org/wiki?curid=4210427", "title": "George Nethercutt", "text": "Biografia.\nDopo la laurea in legge Nethercutt esercit\u00f2 la professione di avvocato e consulente legale, finch\u00e9 nel 1994 si candid\u00f2 alla Camera dei Rappresentanti come esponente del Partito Repubblicano, sfidando il Presidente della Camera Tom Foley.\nFoley era deputato da trent'anni e Presidente della Camera da sei, ma ciononostante Nethercutt lo sconfisse riuscendo a far apparire un difetto il fatto che fosse al Congresso da cos\u00ec tanto tempo; durante la campagna elettorale Nethercutt promise di non servire pi\u00f9 di tre mandati.\nIn realt\u00e0 Nethercutt non rispett\u00f2 la promessa e serv\u00ec alla Camera cinque mandati, lasciando il seggio nel 2005 per concorrere alle elezioni senatoriali. In questa occasione tuttavia Nethercutt non trov\u00f2 i consensi necessari e venne sconfitto con ampio margine dalla senatrice uscente, la democratica Patty Murray.\nDopo aver lasciato la politica, Nethercutt \u00e8 divenuto lobbista e ha inoltre fondato la \"Nethercutt Foundation\", un'associazione no profit che si occupa di invogliare i giovani alla partecipazione civica."}
{"id": "4210431", "revid": "74801", "url": "https://it.wikipedia.org/wiki?curid=4210431", "title": "Millicent (Australia)", "text": "Millicent \u00e8 una citt\u00e0 dell'Australia Meridionale (Australia); essa si trova 400 chilometri a sud-est di Adelaide ed \u00e8 la sede della Municipalit\u00e0 di Wattle Range. Al censimento del 2006 contava abitanti."}
{"id": "4210432", "revid": "110157", "url": "https://it.wikipedia.org/wiki?curid=4210432", "title": "T\u0159eba\u0159ov", "text": "T\u0159eba\u0159ov \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4210434", "revid": "287204", "url": "https://it.wikipedia.org/wiki?curid=4210434", "title": "Trebarov", "text": ""}
{"id": "4210435", "revid": "123343992", "url": "https://it.wikipedia.org/wiki?curid=4210435", "title": "Fentiazac", "text": "Il fentiazac \u00e8 un farmaco anti-infiammatorio non steroideo (FANS), derivato dell'acido acetico e utilizzato come anti-infiammatorio antiedemigeno e analgesico.\nFarmacocinetica.\nDopo somministrazione orale il farmaco viene ampiamente assorbito dal tratto gastrointestinale. La concentrazione plasmatica massima viene raggiunta nell'uomo dopo 1,5-2 ore dalla somministrazione orale. L'azione analgesica del farmaco si esplica entro 30 minuti dalla somministrazione orale. L'emivita plasmatica \u00e8 di circa 6 ore. Il farmaco si distribuisce rapidamente nei tessuti biologici e nel tessuto connettivo permane lungamente. Il legame con le proteine plasmatiche \u00e8 elevato.\nIl fentiazac viene metabolizzato a livello epatico, dove viene idrossilato in un metabolita farmacologicamente attivo.\nTossicit\u00e0.\nFentiazac somministrato oralmente mostra nel topo una DL50 di 692\u00a0mg/kg mentre nel ratto di 661\u00a0mg/kg.\nUsi clinici.\nIl farmaco viene utilizzato come antipiretico, analgesico e antiflogistico in medicina interna, chirurgia, ortopedia e traumatologia, ginecologia.\nEffetti collaterali e indesiderati.\nGli eventi avversi che vengono registrati pi\u00f9 comunemente sono di natura gastrointestinale e includono ulcere peptiche, perforazione o emorragia gastrointestinale, talvolta fatale.\nSono segnalati nausea, vomito, flatulenza, diarrea o costipazione, dolore addominale, melena, ematemesi, stomatite ulcerativa, e con minore frequenza gastrite.\nIn alcuni soggetti cono state riportate eruzioni cutanee, reazioni bollose, sindrome di Stevens-Johnson e raramente necrolisi tossica epidemica.\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo, storia di emorragia gastrointestinale o perforazione gastrointestinale e anamnesi di emorragia o ulcera peptica ricorrente (almeno due episodi distinti). Si deve evitare di somministrare fentiazac in pazienti in terapia anticoagulante a lungo termine e in coloro che sono affetti da severa insufficienza cardiaca.\nDa evitare anche l'assunzione nel corso del terzo trimestre di gravidanza.\nDosi terapeutiche.\nIl dosaggio usuale nell'adulto \u00e8 di 200\u00a0mg ogni 12 ore. Nei soggetti anziani la posologia viene stabilita dal medico che potr\u00e0 optare per una riduzione del dosaggio.\nInterazioni.\nIl trattamento associato con corticosteroidi determina un aumento del rischio di ulcerazione ed emorragia gastrointestinale. L'associazione con anticoagulanti, ad esempio il warfarin, pu\u00f2 potenziare l'effetto di questi ultimi. Fentiazac come altri FANS pu\u00f2 ridurre l'effetto dei diuretici e di alcuni farmaci antiipertensivi."}
{"id": "4210439", "revid": "287204", "url": "https://it.wikipedia.org/wiki?curid=4210439", "title": "Gunnar Olsson", "text": ""}
{"id": "4210440", "revid": "767487", "url": "https://it.wikipedia.org/wiki?curid=4210440", "title": "Umuwa", "text": "Umuwa \u00e8 una comunit\u00e0 aborigena dell'Australia Meridionale (Australia); essa si trova 1.300 chilometri a nord-ovest di Adelaide ed \u00e8 utilizzata come centro amministrativo dell'Anangu Pitjantjatjara Yankunytjatjara."}
{"id": "4210441", "revid": "287204", "url": "https://it.wikipedia.org/wiki?curid=4210441", "title": "\u00dajezdec (Pardubice)", "text": "\u00dajezdec \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4210444", "revid": "108678", "url": "https://it.wikipedia.org/wiki?curid=4210444", "title": "Nepabunna", "text": ""}
{"id": "4210446", "revid": "731410", "url": "https://it.wikipedia.org/wiki?curid=4210446", "title": "Nevicate", "text": ""}
{"id": "4210447", "revid": "838137", "url": "https://it.wikipedia.org/wiki?curid=4210447", "title": "Il tulipano nero (disambigua)", "text": "Il tulipano nero pu\u00f2 riferiris a:"}
{"id": "4210451", "revid": "52787370", "url": "https://it.wikipedia.org/wiki?curid=4210451", "title": "Repubblica Socialista Sovietica Tagica", "text": ""}
{"id": "4210452", "revid": "110157", "url": "https://it.wikipedia.org/wiki?curid=4210452", "title": "\u00dat\u011bchov", "text": "\u00dat\u011bchov \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4210453", "revid": "287204", "url": "https://it.wikipedia.org/wiki?curid=4210453", "title": "Utechov", "text": ""}
{"id": "4210457", "revid": "984922", "url": "https://it.wikipedia.org/wiki?curid=4210457", "title": "Roxby Downs", "text": "Roxby Downs \u00e8 una citt\u00e0 dell'Australia Meridionale (Australia); essa si trova 560 chilometri a nord-ovest di Adelaide ed \u00e8 la sede della Municipalit\u00e0 di Roxby Downs. Al censimento del 2006 contava 4.055 abitanti."}
{"id": "4210459", "revid": "69794", "url": "https://it.wikipedia.org/wiki?curid=4210459", "title": "Rina Giachetti", "text": "Biografia.\nRina Giachetti, figlia di Guido e di Giuseppina Guidalotti, all'et\u00e0 di quindici anni inizi\u00f2 lo studio del canto, a Firenze, sotto la guida del maestro C. Carignani. Esord\u00ec a 19 anni, nel 1899, al teatro Verdi di Zara, nel ruolo di \"Micaela\" della \"Carmen\" di Georges Bizet. Al Teatro Liceo di Barcellona, nel 1900, interpret\u00f2 ancora \"Micaela\" e debutt\u00f2 nel ruolo di \"Musetta\" de \"La Boh\u00e8me\" di Giacomo Puccini. Al Teatro San Carlo di Napoli cant\u00f2 nell'opera \"Le Maschere\" di Pietro Mascagni, accanto ad Angelica Pandolfini e interpretando il personaggio di \"Colombina\". Ricopr\u00ec il ruolo di \"Musetta\", nella prima esecuzione napoletana de \"La Boh\u00e8me\" di Ruggero Leoncavallo (3 marzo 1902).\nEbbe il ruolo di \"Olga Sukareff\", nella \"Fedora\" di Umberto Giordano e, a fianco di Enrico Caruso, cant\u00f2 nella \"Manon\" di Jules Massenet, il 16 gennaio 1902. Enrico Caruso ebbe una lunga relazione amorosa con Ada Botti Giachetti, sorella di Rina, da cui ebbe due figli.\nLa sua voce era fresca e ben timbrata, calda e limpida, duttile e raffinata, ed era considerata particolarmente adatta in ruoli in francese. Tra i personaggi di Jules Massenet, interpret\u00f2 \"Myriam\", nell'oratorio \"Maria Maddalena\", insieme a Edvige Ghibaudo e a Francisco Vi\u00f1as (26 marzo 1902), e \"Cendrillon\", nell'opera omonima (aprile 1902). A maggio 1902 sostenne entrambe le parti di \"Margherita\" e di \"Elena\", nel \"Mefistofele\" di Arrigo Boito. Si esib\u00ec nel 1903 in ruoli drammatici: vest\u00ec i panni di \"Aida\", al teatro Massimo di Palermo e al teatro Pagliano di Firenze, e quelli di \"Tosca\" al teatro Dal Verme di Milano.\nAl Teatro San Carlo, nel 1904 fu \"Valentina di Valois\" ne \"Gli Ugonotti\" di Giacomo Meyerbeer; nel 1905 interpret\u00f2 \"Amelia\" in \"Un ballo in maschera\" di Giuseppe Verdi, \"Adriana Lecouvreur\" nell'opera omonima di Francesco Cilea e \"Alda\" nella prima esecuzione italiana di \"Rolando di Berlino\" di Leoncavallo. Nel 1905 fu la protagonista nella \"Madama Butterfly\" di Giacomo Puccini: un ruolo in cui si calava perfettamente.\nTra il 1906 e il 1908 cant\u00f2 a Londra. A febbraio 1909 debutt\u00f2 al Teatro Costanzi di Roma, nel ruolo di \"Maddalena di Coigny\" nell'\"Andrea Ch\u00e9nier\" di Giordano, cant\u00f2 in \"Madama Butterfly\", ne \"La Boh\u00e8me\" di Puccini e nel \"Mefistofele\" di Arrigo Boito: tutte opere dirette da Pietro Mascagni.\nQuando abbandon\u00f2 le scene si dedic\u00f2 all'insegnamento. Visse gli ultimi anni a Cerreto Guidi, presso Firenze.\nFilmografia.\nAlla vita di Enrico Caruso \u00e8 ispirata la fiction \"Caruso, la voce dell'amore\", trasmessa in prima serata su RaiUno, il 23 e il 24 settembre 2012. Vanessa Incontrada e Martina Stella hanno interpretato le due sorelle fiorentine che hanno segnato la vita del grande tenore: Ada e Rina Giachetti."}
{"id": "4210461", "revid": "124407996", "url": "https://it.wikipedia.org/wiki?curid=4210461", "title": "Breakaway (singolo Kelly Clarkson)", "text": "Breakaway \u00e8 un brano musicale dell'artista americana Kelly Clarkson, estratto come primo singolo dal suo secondo album, \"Breakaway\".\nScritto da Avril Lavigne, Bridget Benenate e Matthew Gerrard, era stato destinato in un primo momento all'album di debutto di Avril, \"Let Go\". Dopo essere stato scartato dal disco, \u00e8 stato assegnato a Kelly Clarkson per essere registrato come colonna sonora del film \"Principe azzurro cercasi\". Il successo riscosso dal brano ha indotto la cantante ad inserirlo nel suo secondo album e a dare ad esso il titolo portato dal pezzo.\nIl brano.\nSecondo Benenate, il brano \u00e8 stato scritto nel 2002 mentre stava lavorando con Gerrard al primo album di Lavigne, \"Let Go\"."}
{"id": "4210463", "revid": "767487", "url": "https://it.wikipedia.org/wiki?curid=4210463", "title": "The Face in the Mirror (film 1915)", "text": "The Face in the Mirror \u00e8 un cortometraggio muto del 1915. Il nome del regista non viene riportato. Prodotto da William Nicholas Selig su un soggetto di Edward S. Kern, il film era interpretato da Lamar Johnstone, Stella LeSaint (come Stella Razetto), Joe King.\nProduzione.\nIl film fu prodotto dalla Selig Polyscope Company\nDistribuzione.\nDistribuito dalla General Film Company (o dalla V-L-S-E, Incorporated ), il film - un cortometraggio in due bobine - usc\u00ec nelle sale cinematografiche statunitensi il 9 agosto 1915."}
{"id": "4210464", "revid": "110157", "url": "https://it.wikipedia.org/wiki?curid=4210464", "title": "Vendol\u00ed", "text": "Vendol\u00ed \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4210466", "revid": "287204", "url": "https://it.wikipedia.org/wiki?curid=4210466", "title": "Vendoli", "text": ""}
{"id": "4210468", "revid": "1354930", "url": "https://it.wikipedia.org/wiki?curid=4210468", "title": "Plesna (torrente)", "text": "Il Plesna (anche noto come Pollesina) \u00e8 un torrente della provincia del Verbano-Cusio-Ossola e della provincia di Novara, tributario del Lago d'Orta.\nPercorso.\nIl torrente nasce a nord-est del Monte Avigno e scende in direzione nord-est passando nei pressi dei due ex-comuni di Boleto e Art\u00f2 (oggi facenti parte di Madonna del Sasso). Nei pressi di Centonara svolta poi verso sud-est e sbocca infine nel lago d'Orta poco a sud del centro di Pella."}
{"id": "4210469", "revid": "585241", "url": "https://it.wikipedia.org/wiki?curid=4210469", "title": "Salame di patate", "text": "Il salame di patate o salampatata \u00e8 un salume tradizionale riconosciuto come Prodotto Agroalimentare Tradizionale (P.A.T.) italiano.\nViene prodotto in Piemonte, in particolare nel Canavese.\nIn Valle d'Aosta fa parte del tagliere valdostano e viene chiamato \"boudeun\": il sangue di maiale viene aggiunto per avere una carne pi\u00f9 violacea, ma in Valdigne in particolare \u00e8 d'uso aggiungere le barbabietole; in Bassa Valle si mette una maggiore quantit\u00e0 di patate.\nOrigini.\nDurante la seconda guerra mondiale, i contadini del Canavese e i torinesi sfollati in quella zona per sfuggire ai bombardamenti iniziarono ad aggiungere le patate bollite alla carne per ovviare alla scarsit\u00e0 di materia prima necessaria alla preparazione dei salami.\nPreparazione.\nL'insaccato viene preparato con patate bollite alle quali viene mescolata, con il tritacarne, un'eguale quantit\u00e0 di carne suina, a sua volta per met\u00e0 magra e per met\u00e0 grassa.\nL'impasto \u00e8 inoltre salato e viene insaporito con spezie in polvere tra le quali pepe, cannella, noce moscata e chiodi di garofano nonch\u00e9 con grani di pepe interi.\nIl tutto viene poi insaccato nel budello di maiale e infine lasciato riposare per un giorno prima del consumo.\nLa produzione avviene nella stagione fredda, in genere tra settembre e aprile.\nConsumo.\nIl salame di patate viene consumato accompagnandolo con pane o crostini di pane, con un buon vino corposo. Va conservato in frigorifero e possibilmente consumato entro la settimana.\nAbbinamenti consigliati.\nIl salame di patate si accompagna bene ai vini locali e agli spumanti:"}
{"id": "4210470", "revid": "132266", "url": "https://it.wikipedia.org/wiki?curid=4210470", "title": "Dragon (natante)", "text": ""}
{"id": "4210475", "revid": "599013", "url": "https://it.wikipedia.org/wiki?curid=4210475", "title": "Du\u0161an Petkovi\u0107", "text": "Con il nome Du\u0161an Petkovi\u0107 ci si pu\u00f2 riferire a:"}
{"id": "4210476", "revid": "599013", "url": "https://it.wikipedia.org/wiki?curid=4210476", "title": "Gordon Malone", "text": "Carriera.\nDopo due stagioni alla West Virginia University, venne selezionato come 44\u00aa scelta assoluta al secondo giro del draft NBA 1997 dai Minnesota Timberwolves; non disput\u00f2 tuttavia alcun incontro nella NBA.\nHa successivamente giocato in Polonia, Argentina, Grecia, Cina; e inoltre in American Basketball Association e nelle serie minori statunitensi. Per due stagioni ha militato negli Harlem Globetrotters."}
{"id": "4210479", "revid": "1849681", "url": "https://it.wikipedia.org/wiki?curid=4210479", "title": "Stella del Sud", "text": ""}
{"id": "4210481", "revid": "1573940", "url": "https://it.wikipedia.org/wiki?curid=4210481", "title": "Vespadelus", "text": "Vespadelus () \u00e8 un genere di pipistrelli della famiglia dei Vespertilionidi.\nDescrizione.\nDimensioni.\nAl genere Vespadelus appartengono pipistrelli di piccole dimensioni, con lunghezza della testa e del corpo tra 32 e 49\u00a0mm, la lunghezza dell'avambraccio tra 26,2 e 37,8\u00a0mm, la lunghezza della coda tra 24 e 42\u00a0mm e un peso fino a 8,3\u00a0g.\nCaratteristiche ossee e dentarie.\nIl cranio presenta una scatola cranica leggermente allargata, appiattita ed allungata, la regione post-orbitale \u00e8 ampia. Le regioni sopra-orbitali sono leggermente allargate. Il rostro \u00e8 corto, le arcate zigomatiche sono sottili. Il secondo incisivo superiore \u00e8 bicuspidato, mentre il terzo \u00e8 molto ridotto. L'osso penico \u00e8 leggermente scanalato, con una coppia di lobi alla base e un'estremit\u00e0 smussata.\nSono caratterizzati dalla seguente formula dentaria:\nAspetto.\nQuesto genere \u00e8 esternamente simile al genere \"Eptesicus\". La pelliccia \u00e8 lunga e densa. Il colore delle parti superiori varia dal color sabbia al nerastro, mentre le parti ventrali sono generalmente pi\u00f9 chiare. Il muso \u00e8 corto, leggermente rivolto all'ins\u00f9 e largo, con due masse ghiandolari sui lati. Gli occhi sono piccoli. Le orecchie sono piccole, triangolari, con il margine anteriore convesso, mentre quello posteriore \u00e8 concavo all'estremit\u00e0 e convesso alla base. Il trago \u00e8 sottile, con il margine anteriore diritto, la punta arrotondata, il margine posteriore convesso e con un lobo basale posteriore poco sviluppato. La coda \u00e8 lunga e inclusa completamente nell'ampio uropatagio. Le varie specie si distinguono per la forma del pene.\nDistribuzione e Habitat.\nIl genere \u00e8 diffuso in Australia e in Tasmania.\nSi distinguono in forme che si rifugiano principalmente all'interno di grotte e altre che preferiscono le cavit\u00e0 degli alberi e talvolta in edifici.\nTassonomia.\nIl genere comprende 9 specie."}
{"id": "4210483", "revid": "198277", "url": "https://it.wikipedia.org/wiki?curid=4210483", "title": "Colori e simboli dell'Associazione Sportiva Roma", "text": "Nella presente pagina sono riportati i colori e simboli dell'Associazione Sportiva Roma, societ\u00e0 calcistica italiana per azioni con sede nella citt\u00e0 di Roma.\nDivisa.\nPrima divisa.\nLa divisa primaria della Roma \u00e8 costituita da maglia rossa, calzoncini e calzettoni rossi con detta gialli e bianchi.\nStoria.\nNel biennio 1927-1928, stagione di esordio della compagine giallorossa, venne usato un kit formato da una maglia rossa con collo a V giallo, pantaloncini bianchi e calze nere con fasce gialle e rosse; questa divisa verr\u00e0 usata fino alla stagione 1937-1938 con le sole eccezioni delle stagioni 1928-1929 e 1929-1930, quando furono adoperate maglie a strisce giallorosse. \nA partire dalla stagione 1938-1939 venne introdotto il classico kit della Roma, il quale, salvo alcune annate, verr\u00e0 usato fino al 1977-1978 e ripreso successivamente tra le stagioni 2012-2013 e 2015-2016: tale divisa era composta da maglia rossa, pantaloncini bianchi e calzettoni rossi; i calzettoni erano spesso bordati di giallo (le uniche eccezioni sono la stagione 2014-2015 e quella 2015-2016, questa caratterizzata da un bordo rosso scuro), ed anche il colletto, che poteva presentarsi a girocollo, a V o a polo, era solitamente giallo. \nDegni di nota l'uso di pantaloncini neri e calzettoni neri tra il 1951 e il 1954, nonch\u00e9 l'inversione tra \"home\" e \"away\", voluto dall'allora allenatore Helenio Herrera, tra il 1969 e il 1973. \nNella 1978-1979 furono usate due divise peculiari nelle partite casalinghe: nella prima met\u00e0 della stagione i giocatori indossarono una maglia arancione abbinata a pantaloncini e calzettoni rossi, nell'altra venne introdotta la maglia a \"Ghiacciolo\", rossa con colletto a V bianco e spalle gialle e arancioni, maniche bianche, gialle, arancioni e rosse, abbinata a pantaloncini e calzettoni bianchi (questi con decorazioni gialle, rosse e arancioni); tale divisa verr\u00e0 utilizzata anche la stagione successiva. \nA partire dal 1980-1981 si afferm\u00f2 un kit che verr\u00e0 utilizzata fino alla stagione 1997-1998 compresa, costituita da maglia rossa con decorazioni in giallo (solitamente bordi manica e colletto: tuttavia proprio nell'ultima stagione i dettagli gialli saranno presenti anche nel body), pantaloncini rossi con dettagli gialli e calzettoni anch'essi rossi bordati di giallo. I pantaloncini bianchi e i calzettoni neri torneranno nel 1998-1999 e rimarranno fino alla gi\u00e0 citata stagione 2012-2013, col ritorno dei calzettoni rossi. \nDurante questi quattordici anni si alternarono divise con fantasie elaborate (stagioni 1998-1999, 1999-2000 e dal 2003 al 2006) a altre pi\u00f9 sobrie. Da ricordare infine le inedite combinazioni maglia rossa, pantaloncini rossi e calzettoni gialli (2016-2017 e 2018-2019) e neri usate (2017-2018).\nLe tonalit\u00e0 di rosso e di giallo nel corso delle stagioni sono cambiate spesso: dal rosso porpora e giallo oro delle prime stagioni, si pass\u00f2 nel 1960 a un rosso ciliegia e a un giallo ocra, colori che verranno utilizzati fino al girone di ritorno del 1983-1984, quando i colori torneranno alle tonalit\u00e0 originali. Nella stagione 1992-1993 ci sar\u00e0 un nuovo cambio, venne introdotto infatti il rosso pompeiano e, al posto del giallo, fu usato l'arancione; queste gradazioni verranno utilizzate fino alla stagione 2012-2013, quando torneranno i colori usati negli anni 1980, a cui nel 2017-2018 seguiranno tonalit\u00e0 pi\u00f9 vicine a quelle usate nelle prime stagioni del club giallorosso. \nDall'introduzione dei numeri fino alla stagione 1985-1986 compresa, i numeri nelle maglie del club furono bianchi; a partire dalla stagione seguente fino al 1999-2000 compreso diventarono gialli. Dal 2000-2001 fino alla stagione 2014-2015 tornarono bianchi, infine nel 2015-2016 si pass\u00f2 al giallo.\nEvoluzione prima divisa.\nDi seguito l'evoluzione della prima divisa della Roma.\nSeconda divisa.\nLa divisa da trasferta della Roma \u00e8 costituita da maglia bianca bordi manica gialli, arancioni e rossi.\nStoria.\nNella stagione 1927-1928, biennio di esordio della compagine giallorossa, fu usato un kit formato da maglia e pantaloncini completamente bianchi e calze nere con fasce gialle e rosse; a questa divisa ne successe una formata da maglia verde, pantaloncini e calzettoni neri, questi ultimi con banda giallorossa orizzontale come decorazione. La divisa verde verr\u00e0 riutilizzata pi\u00f9 volte nel corso della storia romanista, come \"away\" (1929-1930, con una banda orizzontale giallorossa nella maglia e calzoncini bianchi anzich\u00e9 neri) e soprattutto come \"third\". \nDal 1930 torna la divisa bianca, indossata in alcune stagioni insieme a pantaloncini bianchi, in altre neri, che verr\u00e0 indossata senza modifiche di sorta fino al 1937 quando verr\u00e0 decorata con una banda giallorossa orizzontale: i calciatori indosseranno questa divisa ininterrottamente (con le sole eccezioni delle stagioni 1942-1943 e 1945-1946, quando la maglia della \"away\" torner\u00e0 a essere completamente bianca) fino al 1947. Durante questo periodo la maglia venne abbinata a pantaloncini bianchi, neri o rossi, mentre i calzettoni sono neri fino al 1942-1943, quando diventarono rossi bordati di giallo. \nDal 1947-1948 al 1948-1949 la maglia torn\u00f2 a essere senza banda giallorossa e venne abbinata a pantaloncini o bianchi o neri e a calzettoni rossi bordati di giallo, mentre dal 1949 al 1953 (con l'eccezione della stagione 1951-1952) la seconda divisa della Lupa era formata da maglia gialla con colletto e bordi manica rossi, pantaloncini e calzettoni rossi. \nDal 1953-1954 furono usate sia maglia completamente bianche sia con banda giallorossa, abbinate a pantaloncini o neri o bianchi e calzettoni che si affermarono, a partire dalla stagione 1956-1957, bianchi bordati di giallorosso. Nel 1962 venne proposta una banda obliqua al posto della classica orizzontale: questa maglia fu adottata fino al girone di andata della stagione 1968-1969, quando, per decisione dell'allora allenatore Helenio Herrera, prima e seconda divisa furono invertite. \nNel 1973 ritorn\u00f2 la divisa bianca, questa volta presentante colletto e bordi manica decorati di giallorosso, stile che permarr\u00e0 fino al 1994, con l'unica eccezione del periodo 1978-1980, nel quale venne usata una maglia (rinominata poi a \"Ghiacciolo\") con spalle e maniche decorate di rosso, arancione e giallo. \nDurante gli anni 1990 la seconda divisa della Roma present\u00f2 decorazioni molto fantasiose, solitamente gialle o rosse, che andarono dalle tre strisce Adidas applicate al body fino a versioni giganti del lupetto di Piero Gratton sulle spalle; a queste successero, a partire dagli anni 2000 versioni molto pi\u00f9 sobrie, solitamente completamente bianche o con minime decorazioni gialle o rosse (ad eccezione della stagione 2018-2019, nella quale il grigio diventa il colore dominante). Le tonalit\u00e0 di giallo e rosso rispettarono sempre quelli usati nella prima divisa, mentre il colore dei numeri, partire dalla loro introduzione, \u00e8 sempre stato rosso, con l'eccezione della gi\u00e0 citata stagione 2018-2019 nella quale \u00e8 nero.\nEvoluzione seconda divisa.\nDi seguito l'evoluzione della seconda divisa della Roma.\nAltre divise.\nIl primo utilizzo della terza divisa da parte della Roma si ebbe nel 1931-1932: questa comprendeva una maglia a polo completamente nera come i calzoncini e i calzettoni (questi decorati con una fascia giallorossa); tale divisa fu usata fino al 1937-1938 sia in trasferta sia in alcune partite casalinghe in onore del Partito Nazionale Fascista (PNF).\nDal 1945 al 1947 venne usata una maglia grigia con colletto rosso e una banda rossa orizzontale, abbinata a pantaloncini neri e calzettoni strisciati giallorossi; a questa successe un kit formato da maglia verde con colletto a V giallorosso abbinata prima a pantaloncini bianchi e calzettoni neri bordati di giallorosso, poi a calzettoni rossi bordati di giallo. Dal 1957 al 1959 la maglia verde present\u00f2 una banda giallorossa orizzontale come decorazione e fu abbinata a calzettoni neri con banda giallorossa orizzontale, utilizzati insieme prima a calzoncini neri poi bianchi.\nLa prima importante variazione cromatica della terza divisa si ebbe nella stagione 1962-1963 quando fu usata una maglia gialla con scollo a V rosso come le estremit\u00e0 della maniche, completata da pantaloncini neri e calzettoni rosso con banda gialla. Questi colori verranno pi\u00f9 volte applicati negli anni 1960 e 1970: la stessa divisa ricompar\u00ec nel 1967-1968 (con l'unica variante dei calzoncini bianchi) e nel 1973-1974 (con calzoncini bianchi e calzettoni gialli con fascia rossa). Infine nel 1978-1979 venne introdotto un kit composto da maglia a polo bianca con colletto e estremit\u00e0 delle maniche giallorosse, calzoncini bianchi e calzettoni bianchi con fascia rossa.\nLe terze divise verranno utilizzate in pianta stabile a partire dagli anni 1990: nel 1991-1992 questa era costituita da maglia a polo blu imperiale con decorazioni giallorosse, nel 1995-1996 venne utilizzato lo stesso template delle altre divise con il ritorno del verde come colore principale del kit, stesso discorso per la 1996-1997 con per\u00f2 l'arancione come colore principale. Dal 1997-1998 al 2002-2003 e successivamente dal 2007-2008 al 2013-2014 verr\u00e0 utilizzato il nero come \"main color\" della divisa (fanno eccezione le divise della stagioni 2000-2001 e 2001-2002 dove era presente il blu imperiale), mentre i dettagli erano giallorossi, invece dal 2003-2004 al 2005-2006 il colore principale fu il giallo e le decorazioni erano rosse e nere. \nInfine nel 2006-2007 venne usata una maglia bronzo con colletto, pantaloncini e calzettoni rossi, nel 2014-2015 un kit composto da maglia marrone scuro con collo a V e dettagli gialli, nel 2015-2016 una divisa grigia con estremit\u00e0 delle maniche, calzettoni e parte inferiore dei calzoncini neri e nel 2016-2017 una maglia rossa con strisce orizzontali arancioni e dettagli neri, pantaloncini arancioni con dettagli neri, calzettoni arancioni con dettagli neri e rossi. Nella stagione 2017-2018 la terza divisa era marrone con effetto \"camouflage\" tono su tono, sulle spalle erano presenti dettagli in arancione acceso, in quella 2018-2019 il kit era composto da maglia gialla raffigurante la cartina di Roma, pantaloncini gialli e calzettoni rossi bordati di giallo e nel 2019-2020 era blu decorata di giallorosso e con un pattern decorativo formato da Lupetti e dall'acronimo ASR. Il nero ritorna nel 2020-2021, associato a dettagli arancioni, mentre nel 2021-2022 la terza divisa \u00e8 gialla con maniche blu, lupetto di Gratton al posto dello stemma societario e fascia diagonale rossobl\u00f9.\nIl primo utilizzo della quarta divisa da parte della Roma si ebbe nel 1932-1933: questa comprendeva una maglia verde con scollo a V giallorosso e estremit\u00e0 delle maniche gialle, pantaloncini bianchi e calzettoni neri con fascia giallorossa. Successivamente, nel 1945-1946, fu usata sempre una maglia verde abbinata questa volta a calzoncini bianchi e calzettoni rossi con fascia gialla: tale divisa comparve nella sola partita Roma- per sottolineare l'italianit\u00e0 di Trieste. \nLa quarta divisa torn\u00f2 solo altre cinque volte: nel 1951-1952 con maglia gialla decorata di rosso, pantaloncini neri e calzettoni neri con fascia giallorossa, dal 2001-2002 al 2002-2003 essa era gialla con dettagli e pantaloncini blu imperiale (nella prima stagione) o neri (nella seconda), nel 2003-2004 era completamente blu imperiale con dettagli giallorossi mentre nel 2004-2005 era verde petrolio sempre con dettagli giallorossi. Nel 2021-2022 era blu con dettagli gialli e rossi, il lupetto di Piero Gratton ripetuto tono su tono nella maglia e lo stemma usato dal 1997 al 2013 al posto di quello in uso.\nSolitamente nella partecipazione alle coppe europee la Lupa utilizza le stesse divise di campionato e Coppa Italia (a volte con la sola eliminazione degli sponsor), tuttavia in alcuni casi viene indossata una divisa apposita per tali competizioni. La prima volta si ebbe nel 1981-1982 quando in Coppa delle Coppe fu sfoggiato un kit con maglia rossa con collo a V giallo come le estremit\u00e0 delle maniche e lungo le spalle e le braccia le tre strisce gialle, pantaloncini bianchi e calzettoni rossi con fascia gialla; per la finale di Coppa dei Campioni 1983-1984, la Roma utilizz\u00f2 una variante della seconda divisa che differiva da quella indossata nel corso del resto della stagione per la presenza dello stemma societario al posto dello scudetto, mentre nel 1990-1991 era presente una versione con colorazione giallorossa della divisa usata dalla Germania campione del mondo, utilizzata nelle partite in trasferta nelle competizioni europee.\nUna ripetizione di questi fenomeni si ebbe negli anni 2000: nel 2001-2002 nelle partite di Champions League fu introdotta una maglia met\u00e0 gialla e met\u00e0 rossa e dettagli, pantaloncini e calzettoni blu imperiale, la stagione successiva nelle partite casalinghe della medesima competizione la maglia presentava body rosso e maniche gialle, dettagli, pantaloncini e calzettoni sono invece neri, mentre nelle partite in trasferta la divisa era simile a quella usata in campionato, con la differenza delle sole maniche che erano argentate. \nNel 2004-2005 erano nuovamente presenti due distinte divise per casa e trasferta, la prima nera con colletto verde petrolio e decorazioni giallorosse, la seconda presentava stesso schema di colori con per\u00f2 il bianco al posto del nero, mentre nel 2005-2006 era presente un'unica divisa con maglia formata da body bianco con dettagli giallorossi, una manica gialla e una rossa, pantaloncini e calzettoni bianchi con dettagli giallorossi. \nDal 2007-2008 al 2008-2009 le divise usate nelle coppe europee presentarono solo marginali differenze da quelle del campionato: nella prima stagione le divise usate divergono da quelle della Serie A perch\u00e9 la coccarda della Coppa Italia si trovava nella manica sinistra invece che sul petto, inoltre come divisa da trasferta si usa il kit nero, mentre nella seconda era l'esatto opposto, con inoltre il kit bianco del campionato usato come terza divisa in queste competizioni. Infine dal 2014-2015 al 2015-2016 le terze divise sono utilizzate come kit da trasferta nelle competizioni europee.\nLa Roma usa i medesimi kit del campionato per partecipare alle partite di Coppa Italia, tuttavia nel 2005-2006 fu indossato un kit apposito per essa costituito da maglia con body verde petrolio e decorazioni giallorosse, una manica gialla e una rossa, pantaloncini e calzettoni verde petrolio con decorazioni giallorosse.\nIl 25 novembre 2016 venne presentata una divisa usata dal club solo durante i derby di Roma di campionato del 2016-2017, costituita da maglia, pantaloncini e calzettoni rossi con dettagli in oro e rosso scuro (nella partita di ritorno venne anche aggiunta la scritta \"SPQR\" sul petto in oro).\nPortieri.\nNella prima stagione della compagine giallorossa fu usato un kit formato da maglia grigia, pantaloncini e calze nere con fasce giallorosse; questa divisa sar\u00e0 lo standard per i portieri della Lupa fino al 1932 quando venne alternata con un kit formato da maglia completamente nero decorato con colletto rosso (in alcuni casi anche questo sar\u00e0 nero) e con una banda orizzontale giallorossa nei calzettoni. \nMinime modifiche ai kit si ebbero a partire dalla fine degli anni 1930: dopo due stagioni (1936-1937 e 1937-1938) in cui i portieri usarono solo divise nere, nel 1938-1939 non solo torn\u00f2 la grigia, ma venne introdotta anche una maglia azzurra e calzettoni rossi bordati di giallo per tutte e tre le divise. \nNegli anni 1950 le maglie furono prettamente grigie, con decorazioni giallorosse nel colletto e nei bordi manica, e vennero solitamente associate a pantaloncini neri e le classiche calze rosse bordate di giallo, mentre nella prima met\u00e0 degli anni 1960 alle divise grigie si alterneranno altre nere, bianche, gialle e verdi. Il kit nero torner\u00e0 dominate a partire dal 1965-1966 e verr\u00e0 utilizzato per quasi un decennio, venendo soppiantato nuovamente da verde e grigio a partire dalla stagione 1974-1975.\nTra il 1978 e il 1981 le divise furono costituite da maglie rosse, grigie o gialle abbinate a pantaloncini neri e calzettoni bianchi, mentre nelle stagioni 1981-1982 e 1982-1983 pantaloncini e calzettoni neri vennero abbinati a maglie gialle, azzurre o grigie. \nA partire dal 1983 i portieri iniziarono a indossare divise pi\u00f9 elaborate rispetto al passato: in quella stagione la maglia si present\u00f2 con body grigio decorato con spalle nere e sottili strisce verticali nere, presenti anche nelle maniche. Questo stile pi\u00f9 ricercato venne successivamente applicato anche a divise azzurre, gialle e verdi, fino a che, negli anni 1990, la libert\u00e0 di disegno spinse alla creazione di immagini astratte associate a colori mai usati prima in nessuna divisa del club capitolino (da ricordare la maglia rosa con dettagli neri del 1991-1992 o quella viola e blu del 1994-1995). \nNegli anni 2000 lo stile torn\u00f2 pi\u00f9 sobrio e i portieri utilizzano principalmente maglie gialle, blu o verdi, abbinate a pantaloncini e calzettoni rossi, neri o blu, mentre negli anni 2010 le divise tenderanno a essere completamente nere, gialle, verdi, azzurre o viola con decorazioni nere, grigie, bianche o verdi.\nSponsor tecnici.\nIl primo sponsor tecnico della Roma \u00e8 stato Lacoste, azienda francese che ha prodotto i capi giallorossi dal 1970-1971 al 1976-1977; per longevit\u00e0 troviamo Kappa al primo posto con dodici apparizioni (da met\u00e0 del 1983-1984 al 1985-1986, dal 2000-2001 al 2002-2003 e dal 2007-2008 al 2012-2013), seguono la gi\u00e0 citata Lacoste e Diadora con sette stagioni a testa.\nDi seguito la cronologia degli sponsor tecnici della Roma.\nStemma.\nIl primo stemma usato dalla Roma era uno scudo triangolare occupato nella met\u00e0 superiore dalla lupa capitolina su sfondo giallo, e nella met\u00e0 dall'acronimo \"ASR\" su sfondo rosso. Questo stemma venne usato dalla fondazione fino alla fine degli anni 1970, tuttavia non comparve mai sulla maglia; al suo posto dalla stagione 1932-1933 alla stagione 1941-1942, e saltuariamente negli anni 1950 e 1960, venne cucita una coccarda rossa con al suo interno l'acronimo \"ASR\" o la scritta \"AS Roma\" in giallo.\nNel 1978, l'ultimo anno di Gaetano Anzalone alla presidenza del club, i dirigenti giallorossi ebbero l'occasione di osservare come in Nordamerica lo sport fosse trainato principalmente dal merchandising e dalla vendita di prodotti legati alle franchigie. Ci\u00f2 indusse la societ\u00e0 a istituire un ufficio per la pubblicit\u00e0, diretto dal grafico Piero Gratton, il quale venne incaricato di realizzare un nuovo logotipo per la squadra, nell'ottica di creare un marchio da associare al nascente merchandising giallorosso. Tale decisione fu anche dettata dal fatto che la lupa capitolina non poteva essere registrata come marchio, perch\u00e9 il Comune di Roma non aveva dato il suo permesso.\nDal 1974 al 1978 Gratton e i suoi collaboratori idearono pertanto una completa \"corporate identity\" per il club, puntualmente codificata in un manuale d'uso, che disciplin\u00f2 l'apposizione dei vari identificativi su locandine, abbigliamento, biglietti, lasciapassare e ogni sorta di prodotto commerciale. Videro cos\u00ec la luce un \"lettering\" istituzionale, un nuovo logo costituito dalla testa stilizzata di un lupo (nera con l'occhio rosso) e un \"secondary logo\" sotto forma della lettera \"R\" stilizzata in nero o bianco con \"riverberi\" gialli, rossi e arancio. Mentre quest'ultima non ebbe molta fortuna venendo presto abbandonata, il \"lupacchiotto\" (nome inizialmente scelto dalla societ\u00e0, presto mutato in \"lupetto\" nella vulgata) divenne un elemento cardine e iconico della simbologia romanista: la sua prima applicazione, dal 1978 al 1980, lo vide inscritto in due cerchi concentrici, uno giallo e uno rosso. Nel corso degli anni furono ideate nuove varianti di questo stemma: quella in uso nelle divise dal 1980 al 1991 lo declin\u00f2 in bianco dentro uno stemma circolare rosso, poi dal 1991 al 1996 il lupetto fu prima giallo e poi arancione, infine nella stagione 1996-1997 il lupetto fu incorniciato in uno scudo rosso bordato di arancione. \nIl 20 luglio 1997, grazie a un accordo con il Comune capitolino, venne concesso un permesso speciale alla societ\u00e0 calcistica per poter utilizzare il simbolo della lupa e riproporre, cos\u00ec, una nuova versione dello stemma degli albori. Il 22 maggio 2013 venne presentato un ulteriore restyling del logo: questo si distinse dal precedente per la scomparsa della scritta \"ASR\", sostituita da \"ROMA\" e dalla data di fondazione del club (1927), e per la rivisitazione della lupa e dei gemellini, introducendo anche una loro colorazione nero-argentata; questo stemma sar\u00e0 successivamente sostituito il 7 giugno 2017 da una versione con rosso leggermente pi\u00f9 scuro e un giallo pi\u00f9 chiaro.\nDa menzionare infine lo stemma utilizzato nelle maglie \"away\" della Roma nella stagione 2007-2008: per celebrare gli ottant'anni del club venne applicato un logo bianco costituito, da un lato, da un bordo giallo che ricordava lo stemma della Roma, e dall'altro un bordo rosso che ricorda il profilo di un cuore; all'interno compariva la scritta \"AS Roma 80\u00a01927\u00a02007\".\nIl primo logotipo del club capitolino risale al 1974: questo era composto dalla scritta minuscola \"as roma\", con la \"a\" gialla e la \"s\" rossa intrecciate tra di loro. Tale \"wordmark\" \u00e8 rimasto in uso fino al 2013, anno dell'aggiornamento della \"brand identity\" della squadra capitolina; per l'occasione \u00e8 stato rinnovato anche il logotipo, scritto in stampatello maiuscolo con carattere Trajan Pro, e con le parole \"AS\" (in rosso) e \"ROMA\" (in giallo) separate da un punto rosso. I colori sono stati aggiornati nel 2017, come gi\u00e0 avvenuto per lo stemma principale. Nel 2020 viene introdotto un nuovo logotipo, il quale si differenzia dal precedente per un nuovo carattere utilizzato e per l'eliminazione del punto rosso.\nInno.\nL'inno ufficiale della Roma \u00e8 \"Roma (non si discute, si ama)\", con il testo di Antonello Venditti e Sergio Bardotti e la musica di Antonello Venditti e Giampiero Scalamogna (meglio noto con il nome d'arte di Gepy &amp; Gepy). La canzone \u00e8 in uso dal 1974 ma, nella stagione 1977-1978, venne sostituita da \"Forza Roma Forza Lupi\" di Lando Fiorini, sembra per volont\u00e0 del presidente Viola che non gradiva avere un inno composto da un cantautore all'epoca politicamente esposto come Venditti.\n\"Forza Roma Forza Lupi\" venne a sua volta sostituito da \"Grazie Roma\", composto sempre da Antonello Venditti nel 1983 in occasione della vittoria del secondo scudetto giallorosso. Dal 1994 \"Roma (non si discute, si ama)\" torn\u00f2 ad essere l'inno ufficiale della Roma mentre \"Grazie Roma\" viene diffuso al termine di ogni partita casalinga vinta dalla squadra.\nSoprannomi.\nLa Roma ha svariati soprannomi che la contraddistinguono. Viene chiamata \"Lupa\" per via dello stemma societario che, nelle varianti usate tra il 1927 e il 1978 e dal 1997, presenta nella parte superiore la gi\u00e0 citata lupa capitolina; da ci\u00f2 anche uno dei soprannomi affibbiati ai calciatori del club capitolino, ossia \"Lupetti\" o \"Lupi\". \nAltro noto soprannome \u00e8 quello di \"Giallorossi\" con evidente riferimento ai colori sociali del club, i quali non sono mai cambiati nella storia del club. Il termine \"Maggica\" (in romanesco) o \"Magica\" (in italiano) \u00e8 parimenti associato al club: l'origine non \u00e8 conosciuta anche se si ritiene che sia dovuto alle emozioni suscitate nei tifosi durante le sue partite, mentre \"Capitolini\" \u00e8 un riferimento al Campidoglio."}
{"id": "4210486", "revid": "287204", "url": "https://it.wikipedia.org/wiki?curid=4210486", "title": "Riodacite", "text": "La riodacite \u00e8 una roccia effusiva di composizione felsica della serie alcali-calcica, intermedia fra la riolite e la dacite. Il suo corrispondente intrusivo \u00e8 la granodiorite."}
{"id": "4210492", "revid": "767487", "url": "https://it.wikipedia.org/wiki?curid=4210492", "title": "Sun (Cat Power)", "text": "Sun \u00e8 il nono album della cantautrice statunitense Chan Marshall, meglio nota con lo pseudonimo di Cat Power.\nIl disco ha debuttato nel 2012 alla posizione numero 10 della Billboard 200, vendendo oltre 23.000 copie solo nella prima settimana.\nRealizzazione.\nPubblicato il 29 agosto del 2012, dalla Matador Records, a quasi sette anni di distanza dall'ultimo disco di inediti, le prime session di registrazione dell'album iniziarono nel 2007 nello studio casalingo presso l'abitazione di Marshall a Malib\u00f9. Gran parte di quel materiale, per\u00f2, venne poi abbandonato in quanto, secondo l'artista era \"troppo doloroso e personale da pubblicare\". Le registrazioni ripresero poi presso il \"Boat Studio\" di Silverlake, in California e si conclusero poi al \"South Beach Studios\" di Miami.\nIl risultato finale \u00e8, rispetto ai lavori passati, decisamente pi\u00f9 elettronico anche grazie grazie all'utilizzo di drum machine, sintetizzatori e loop-maker e all'apporto, in fase di missaggio, di Philippe Zdar del duo \"elettro\" Cassius che aggiunge alle canzoni un inatteso \"mood\" sintetico .\nDall'album sono stati estratti due singoli: \"Ruin\", pubblicato il 18 giugno e \"Cherokee\", uscito il 10 agosto del 2012, entrambi distribuiti in versione digitale gratuita e scaricabili dal sito dell'etichetta Matador"}
{"id": "4210493", "revid": "684805", "url": "https://it.wikipedia.org/wiki?curid=4210493", "title": "Compound set", "text": ""}
{"id": "4210494", "revid": "684805", "url": "https://it.wikipedia.org/wiki?curid=4210494", "title": "Superset", "text": ""}
{"id": "4210496", "revid": "104458", "url": "https://it.wikipedia.org/wiki?curid=4210496", "title": "Autostrada Brescia - Verona - Vicenza - Padova", "text": ""}
{"id": "4210497", "revid": "684805", "url": "https://it.wikipedia.org/wiki?curid=4210497", "title": "Tri set", "text": ""}
{"id": "4210499", "revid": "684805", "url": "https://it.wikipedia.org/wiki?curid=4210499", "title": "Super serie", "text": ""}
{"id": "4210500", "revid": "684805", "url": "https://it.wikipedia.org/wiki?curid=4210500", "title": "Gigant set", "text": ""}
{"id": "4210501", "revid": "124123", "url": "https://it.wikipedia.org/wiki?curid=4210501", "title": "Jacob Denys", "text": "Biografia.\nDenys \u00e8 nato e morto ad Anversa. Secondo Houbraken si rec\u00f2 a Roma per studiare i maestri e trascorse tre anni a copiare le opere di Raffaello e di Giulio Romano. I suoi clienti erano il duca di Mantova Ferdinando Gonzaga e il duca di Toscana, Cosimo III de' Medici, che lo premi\u00f2 con una catena d'oro. Decor\u00f2 alcune stanze a Mantova con il padre, il pittore Frans Denys (1610-1670), ma alla morte del padre, avvenuta a Mantona nel 1670, torn\u00f2 ad Anversa. \nNel 1679 era di nuovo ad Anversa, dove divenne membro della Gilda di San Luca come \"Winemaster\". \u00c8 rimasto in Anversa fino al 1693 e fu ancora a Roma nel 1702. Egli \u00e8 conosciuto per i ritratti e paesaggi. Ha collaborato su una ghirlanda di fiori con Daniel Seghers (\"La Sacra Famiglia\"), il cui il centro tavola fu dipinto dalla sua mano."}
{"id": "4210502", "revid": "1543377", "url": "https://it.wikipedia.org/wiki?curid=4210502", "title": "Clubul Sportiv St\u0103ruin\u021ba Oradea", "text": "Il Clubul Sportiv St\u0103ruin\u021ba Oradea \u00e8 stata una squadra di calcio rumena fondata nel 1912 ad Oradea e attiva fino al 1958, anno in cui si \u00e8 sciolta. Negli anni venti ha raggiunto in pi\u00f9 di una occasione la fase finale del campionato.\nStoria.\nIl club fu fondato nel 1912, quando Oradea faceva parte dell'Impero austro-ungarico. A seguito del trattato del Trianon la Transilvania pass\u00f2 alla Romania e il club partecip\u00f2 al campionato rumeno.\nAl debutto, nella stagione 1921-22, vinse il raggruppamento regionale e fu ammesso alle finali nazionali dove per\u00f2 perse al primo turno 2-0 contro il Victoria Cluj. In altre occasioni il club si qualific\u00f2 ma non and\u00f2 mai oltre i quarti di finale\nCon la riforma del campionato e l'introduzione del girone unico, il club rimase escluso dalla Divizia A ma venne ammesso alla Divizia B quando fu istituita nel 1934. Nella prima stagione termin\u00f2 al terzo posto (su otto squadre) nel proprio girone. Rimase nella seconda serie, senza ottenere risultati brillanti, fino al 1940 quando la citt\u00e0 pass\u00f2 all'Ungheria a seguito del secondo arbitrato di Vienna. Durante gli anni della seconda guerra mondiale disput\u00f2 incontri contro squadre locali all'interno dei campionati ungheresi.\nCon la fine della guerra (e il ritorno alla Romania) il club fu ammesso alla Divizia C che per\u00f2 non si disput\u00f2 con regolarit\u00e0, lasciando quindi la squadra nei gironi provinciali. Nel 1958, a seguito di una nuova retrocessione, il club si sciolse.\nTra i giocatori pi\u00f9 rappresentativi ci fu Iuliu Bar\u00e1tky, uno dei pi\u00f9 grandi centrocampisti del periodo tra le due guerre, che inizi\u00f2 la sua carriera nel St\u0103ruin\u021ba prima di trasferirsi al CAO e Iosif Bartha, difensore del club tra il 1921 e il 1930"}
{"id": "4210504", "revid": "684805", "url": "https://it.wikipedia.org/wiki?curid=4210504", "title": "Set gigante", "text": ""}
{"id": "4210505", "revid": "684805", "url": "https://it.wikipedia.org/wiki?curid=4210505", "title": "Triset", "text": ""}
{"id": "4210506", "revid": "104458", "url": "https://it.wikipedia.org/wiki?curid=4210506", "title": "Assia Renana-Palatinato", "text": ""}
{"id": "4210507", "revid": "767487", "url": "https://it.wikipedia.org/wiki?curid=4210507", "title": "The Rummage Sale (film 1910)", "text": "The Rummage Sale \u00e8 un cortometraggio muto del 1910 diretto da Sam Morris. Prodotto dalla American Film Manufacturing Company, il film aveva come interpreti Dot Farley e Adrienne Kroell.\nTrama.\nUna coppia di gemelli accompagna la madre ad una vendita di beneficenza.\nProduzione.\nIl film fu prodotto dall'American Film Manufacturing Company.\nDistribuzione.\nDistribuito dalla Motion Picture Distributors and Sales Company, usc\u00ec nelle sale cinematografiche degli Stati Uniti il 12 dicembre 1910."}
{"id": "4210510", "revid": "647919", "url": "https://it.wikipedia.org/wiki?curid=4210510", "title": "Staruinta Oradea", "text": ""}
{"id": "4210514", "revid": "22356", "url": "https://it.wikipedia.org/wiki?curid=4210514", "title": "Archaeovolans", "text": ""}
{"id": "4210515", "revid": "1543377", "url": "https://it.wikipedia.org/wiki?curid=4210515", "title": "TEAN International 2012", "text": "Il TEAN International 2012 \u00e8 stato un torneo professionistico di tennis giocato sulla terra battuta. \u00c8 stata la 17\u00aa edizione del torneo maschile, la 12\u00aa di quello femminile, che fa parte dell'ATP Challenger Tour nell'ambito dell'ATP Challenger Tour 2012 e dell'ITF Women's Circuit nell'ambito dell'ITF Women's Circuit 2012. Il torneo maschile e quello femminile si sono giocati ad Alphen aan den Rijn nei Paesi Bassi dal 3 al 9 settembre 2012.\nPartecipanti ATP.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nPartecipanti WTA.\nAltre partecipanti.\nGiocatrici che hanno ricevuto una wild card:\nGiocatrici passate dalle qualificazioni:"}
{"id": "4210516", "revid": "104458", "url": "https://it.wikipedia.org/wiki?curid=4210516", "title": "Regio S-Bahn di Basilea", "text": ""}
{"id": "4210518", "revid": "104458", "url": "https://it.wikipedia.org/wiki?curid=4210518", "title": "S-Bahn di Berna", "text": ""}
{"id": "4210520", "revid": "1149807", "url": "https://it.wikipedia.org/wiki?curid=4210520", "title": "Deathless", "text": " \u00e8 un seinen manga di K\u014dshi Rikud\u014d.\nTrama.\nMizuki \u00e8 una giovane universitaria che vive con i nonni. Un giorno mentre passeggia per strada ha un problema con dei teppisti, ma due strane ed attraenti donne vestite in abiti tradizionali, Suzaku e Kamado, intervengono in suo aiuto.\nQuella stessa notte Mizuki viene accoltellata da uno yakuza, probabilmente collegato ai teppisti del pomeriggio, e proprio mentre sta per morire incontra nuovamente Suzaku, intenta a cibarsi della poca energia vitale rimasta alla ragazza. Tuttavia l'enorme forza di volont\u00e0 della ragazza riesce non solo ad impedire ci\u00f2 ma al contrario di prendere da Suzaku l'energia necessaria a resuscitare. Scopre cos\u00ec che Suzaku e Kamado sono due esseri immortali che vivono consumando il tempo dalle persone che le circondano, e che ora pure lei possiede una parte di poteri che la vincolano ad essi."}
{"id": "4210522", "revid": "834", "url": "https://it.wikipedia.org/wiki?curid=4210522", "title": "Lingua nauru", "text": ""}
{"id": "4210524", "revid": "104458", "url": "https://it.wikipedia.org/wiki?curid=4210524", "title": "S-Bahn di Lucerna", "text": ""}
{"id": "4210530", "revid": "104458", "url": "https://it.wikipedia.org/wiki?curid=4210530", "title": "S-Bahn di Zurigo", "text": ""}
{"id": "4210531", "revid": "767487", "url": "https://it.wikipedia.org/wiki?curid=4210531", "title": "Paul Marc Rousseau", "text": "Carriera.\nEntra in contatto con la musica gi\u00e0 da molto piccolo, perch\u00e9 la madre, pianista, gli insegna a suonare il pianoforte, di cui prende lezioni per svariati anni, prima di decidere che la chitarra era uno strumento molto pi\u00f9 attraente. La madre asseconda la sua scelta e gli compra una chitarra acustica, che impara a suonare per lo pi\u00f9 da solo.\nNel 2005 fuori dallo show per la pubblicazione di \"Discovering the Waterfront\" conosce Billy Hamilton, il bassista dei Silverstein, con cui stringe subito amicizia e che diventa per lui una sorta di fratello maggiore, istruendolo soprattutto sulla musica punk e rock del XX secolo. Paul Marc era inizialmente entrato in contatto coi Silverstein acquistando una demo ad un loro show, contenente \"Smashed into Pieces\" pi\u00f9 una canzone degli Spitalfield (la band con cui i Silverstein erano in tour in quel momento); decide di andare da HMV a comprare \"When Broken Is Easily Fixed\" e ha una discussione col padre non appena fa partire il CD sullo stereo dell'automobile. Grazie all'amicizia con Hamilton, va in tour nel 2008 come tecnico per le chitarre della band.\nLa sua prima esperienza attiva nel mondo della musica la fa con una band dell'Ontario chiamata I Am Committing a Sin, la quale viene messa sotto contratto nel 2009 dalla Verona Records, l'etichetta del cantante dei Silverstein Shane Told; il batterista Paul Koehler inoltre ne diviene il loro manager. Con la Verona, la band fa uscire il 2 giugno l'EP di debutto chiamato \"Grow Past Their Promises\", composto di sei brani. Nello stesso anno, Paul esegue i cori assieme al resto degli I Am Committing a Sin per il quarto album dei Silverstein, \"A Shipwreck in the Sand\". \u00c8 la prima di una serie di collaborazioni con il quintetto di Burlington, che culmineranno poi nel 2012 con l'ingresso nella band. Al primo EP fa seguito un altro, pubblicato sempre dalla Verona Records il 23 febbraio 2010 ed intitolato \"The Tragedians EP\", composto da 4 tracce (di cui una della durata di 49 secondi). La band per\u00f2 si scioglie in seguito a dei contrasti interni.\nDopo il \"break-up\" degli I Am Committing a Sin, decide di intraprendere un progetto pop rock solista chiamato Burst &amp; Bloom. Paul ha spiegato che mentre l'hardcore richiede per forza di cose una band alle spalle con cui possono sorgere contrasti e divergenze, un progetto acustico permette di poter effettuare tutto da solo. Con il suo nuovo progetto ha suonato in pochissime date perch\u00e9, come ha affermato, suonare per 20 persone \u00e8 molto meno utile che caricare la propria musica su Internet, dove \u00e8 disponibile per tutti, senza costi e senza doversi muovere da casa. Ha anche reimparato a suonare il piano, in particolare per registrare una cover di \"Short People\" di Randy Newman. Inoltre, ha periodicamente caricato su Internet dei brevi video targati Burst &amp; Bloom in cui mostrava in modo ironico il suo modo di scrivere e comporre e cercava di trasmettere in maniera scherzosa quelle che erano state le sue esperienze nel mondo della musica sino ad allora. In tre occasioni si \u00e8 riunito con gli I Am Committing a Sin per suonare dei live, in particolare allo show d'addio dei Dead and Divine nel 2012.\n\u00c8 presente nel quinto album dei Silverstein \"Rescue\" (2011) dove esegue i cori assieme a Ben Bradford. Per Street Folk Sessions ha registrato il 23 luglio 2011 una cover alla chitarra di \"Every Double Life\", dei The New Amsterdams. Partecipa anche al successivo album dei Silverstein, \"Short Songs\", cantando \"I like short songs\" nella canzone omonima, cover dei Dead Kennedys. Nel frattempo lavora presso Lavish &amp; Squalor, un negozio di abbigliamento a Toronto.\nNel 2012 lavora assieme a Jordan Valeriote, gi\u00e0 produttore degli I Am Committing a Sin, producendo l'EP \"Sun &amp; Showers\" per la band post hardcore Body Doubles. In estate prende parte assieme ai Silverstein al tour denominato \"Short Songs Short Tour\" (dieci tappe tra USA e Canada in supporto al mini-album \"Short Songs\") come turnista alla chitarra al posto di Neil Boshart, assente per ragioni non specificate dalla band. Il 24 settembre viene dato l'annuncio ufficiale da parte dei Silverstein che Paul \u00e8 il nuovo chitarrista ufficiale del gruppo.\nCon i Silverstein, fa uscire l'album \"This Is How the Wind Shifts\" (2013). Il 7 dicembre 2012 posta su YouTube un tutorial per mostrare come eseguire il riff del ritornello del primo singolo del disco, \"Stand Amid the Roar\". Nel corso del Warped Tour 2013 d\u00e0 lezione di chitarra come parte del progetto Band Happy.\nNel gennaio del 2014 a causa di forti dolori addominali \u00e8 costretto a un'operazione d'emergenza, obbligando cos\u00ec la band a cancellare alcune date del tour in Canada che stava portando a termine.\nGestisce un blog assieme a Billy Hamilton, chiamato \"Billy Says, Paul Marc Plays\", in cui ogni mese Billy gli assegna una canzone da imparare e suonare con la chitarra, per poi caricare la cover definitiva della canzone.\nVita privata.\nVive a Toronto. Possiede numerosi tatuaggi, soprattutto sulle braccia."}
{"id": "4210533", "revid": "1573940", "url": "https://it.wikipedia.org/wiki?curid=4210533", "title": "Zornella", "text": "Zornella \u00e8 un genere di ragni appartenente alla famiglia Linyphiidae.\nDistribuzione.\nLe tre specie oggi attribuite a questo genere sono state reperite nella regione olartica: la Z. cultrigera in varie localit\u00e0 della regione paleartica, le altre due in America settentrionale.\nTassonomia.\nDivenuto un sinonimo posteriore di \"Pseudogonatium\" a causa della sinonimia della specie tipo con questa denominazione \"Pseudogonatium fuscomarginatum\" ; il nome meno recente \u00e8 stato comunque soppresso per mancanza d'uso nelle pubblicazioni posteriori..\nA giugno 2012, si compone di tre specie:"}
{"id": "4210534", "revid": "599013", "url": "https://it.wikipedia.org/wiki?curid=4210534", "title": "Terrell Bell", "text": "Carriera.\nDopo quattro stagioni alla University of Georgia, venne selezionato come 50\u00aa scelta assoluta al secondo giro del draft NBA 1996 dagli Houston Rockets; non disput\u00f2 tuttavia alcun incontro in NBA."}
{"id": "4210536", "revid": "729019", "url": "https://it.wikipedia.org/wiki?curid=4210536", "title": "Shanghai Challenger 2012", "text": "Lo Shanghai Challenger 2012 \u00e8 stato un torneo professionistico di tennis maschile giocato sul cemento. \u00c8 stata la 2\u00aa edizione del torneo, facente parte dell'ATP Challenger Tour nell'ambito dell'ATP Challenger Tour 2012. Si \u00e8 giocato a Shanghai in Cina dal 3 al 9 settembre 2012.\nPartecipanti.\nAltri partecipanti.\nGiocatori che hanno ricevuto una wild card:\nThe following players received entry as a special exempt:\nGiocatori che sono passati dalle qualificazioni:"}
{"id": "4210537", "revid": "458786", "url": "https://it.wikipedia.org/wiki?curid=4210537", "title": "Classifica perpetua del campionato serbo-montenegrino", "text": "La classifica perpetua (o classifica \"all-time\") \u00e8 una speciale classifica che raggruppa i risultati complessivi di tutte le squadre che hanno disputato almeno una stagione nel campionato serbo-montenegrino, chiamato Prva liga Srbije i Crne Gore u fudbalu, tra il 2002 e il 2006.\nLa classifica \u00e8 aggiornata alla fine della stagione 2005-06, l'ultima edizione del torneo."}
{"id": "4210541", "revid": "584834", "url": "https://it.wikipedia.org/wiki?curid=4210541", "title": "S-Bahn di San Gallo", "text": ""}
{"id": "4210546", "revid": "136198", "url": "https://it.wikipedia.org/wiki?curid=4210546", "title": "Paul Rousseau", "text": ""}
{"id": "4210549", "revid": "506294", "url": "https://it.wikipedia.org/wiki?curid=4210549", "title": "M\u0101\u1e47\u1e0d\u016bkyak\u0101rik\u0101", "text": ""}
{"id": "4210550", "revid": "136198", "url": "https://it.wikipedia.org/wiki?curid=4210550", "title": "Paul-Marc Rousseau", "text": ""}
{"id": "4210555", "revid": "1566286", "url": "https://it.wikipedia.org/wiki?curid=4210555", "title": "Dot Farley", "text": "Biografia.\nNata a Chicago, Dot Farley gir\u00f2 oltre trecento film nella sua carriera, che dur\u00f2 dal 1910 al 1950. Era conosciuta soprattutto per i ruoli ricoperti agli iniz\u00ee nelle commedie di Mack Sennett. In seguito fu la suocera in molti dei cortometraggi della serie che Edgar Kennedy gir\u00f2 per la RKO Pictures."}
{"id": "4210558", "revid": "80030", "url": "https://it.wikipedia.org/wiki?curid=4210558", "title": "Ephemeris Belli Troiani", "text": "Ephemeris Belli Troiani (traduzione latina da un originale greco tradotto a sua volta dal fenicio), noto col titolo italiano di \"Efemeridi della guerra di Troia\" o \"Diario della guerra di Troia\", o semplicemente \"Bellum Troianum\", \u00e8 un libro scritto da un presunto autore di nome Ditti Cretese, possibile compagno dell'eroe mitologico Idomeneo, uno dei molti partecipi dell'assedio a Troia.\nIl manoscritto pi\u00f9 antico riguardante ancor oggi conservato \u00e8 contenuto nel Codex \u00c6sinas, \"Codice Esinate\". Manoscritto del IX secolo prodotto dall'Abbazia di Hersfeld, proveniente dalla biblioteca dei conti Baldeschi-Balleani di Jesi e oggi conservato nella Biblioteca Nazionale Centrale di Roma.\nTrama.\nLa \"Ephemeris Belli Troiani\" \u00e8 suddivisa in sei libri, ciascuno dei quali contenente un totale di circa trenta capitoli.\nDopo la morte di Catreo, re di Creta e figlio di Minosse, i principi achei si riuniscono per dividerne l'eredit\u00e0, ospitati dai parenti di Europa\u02d0 in quel frangente Alessandro, figlio del re di Troia, Priamo, giunto a Creta, rapisce Elena, moglie di Menelao, nipote del defunto re cretese. Per recuperare Elena, viene istituita un'ambasceria decisa dai principi riuniti a Sparta, mentre Alessandro, ancora in viaggio, dopo essersi fermato a Sidone, uccide a tradimento il re Fenice che lo aveva ospitato, derubandolo delle sue ricchezze. Dopo che l'ambasceria \u00e8 fallita e i due amanti giungono a Troia, Priamo ed Ecuba prendono le difese di Elena, che dichiara di non voler pi\u00f9 tornare a Sparta. A quel punto, stante anche il fatto che gli ambasciatori riescono a scampare a un agguato grazie ad Antenore, la guerra per riavere la regina di Sparta \u00e8 inevitabile e Ditti relaziona ampiamente sui contingenti, comandati da Agamennone di Micene e riunitisi al porto beotico di Aulide. A quel punto, poich\u00e9 per partire \u00e8 necessario sacrificare Ifigenia, Agamennone si rifiuta ed \u00e8 esonerato dal comando, salvo essere reintegrato quando la dea Diana, con un prodigio, mostra di essersi placata e rifiutare il sacrificio umano . \nGiunti sulle coste della Misia, gli Achei combattono contro il re Telefo e suo fratello Teutrante, che viene ucciso da Aiace, mentre Telefo viene gravemente ferito da Achille\u02d0 dopo una tregua e la visita dei fratellastri Tlepolemo, Fidippo e Antifo, nonch\u00e9 la visita di Aiace ed Achille, Telefo viene risanato dal medico Macaone e, per gratitudine, offre informazioni agli Achei, che, tuttavia, sono costretti a tornare in Grecia per la cattiva stagione. Con l'arrivo della primavera, la spedizione salpa sotto la guida di Telefo e sbarca a Troia, dove viene ucciso Protesilao nel primo combattimento e Achille uccide Cicno, alleato dei Troiani. Intanto, durante un sacrificio ad Apollo Sminteo, Alessandro attacca i greci e in quel frangente Filottete, morso da un serpente, viene inviato a guarire a Lemno\u02d0 tuttavia, Palamede viene ucciso con un inganno dagli invidiosi Ulisse e Diomede. Proseguono, intanto, le devastazioni del territorio ad opera soprattutto di Achille ed Aiace che, anzi, prende prigioniera Tecmessa, figlia del sovrano di Frigia; in realt\u00e0, un ultimo tentativo diplomatico, sebbene infruttuoso, per riprendere Elena viene compiuto da Menelao ed Ulisse. In questo frangente, il re Crise cerca, con un riscatto, di riottenere la figlia Astinome, presa in precedenza prigioniera durante una scorreria, ricevendone un duro rifiuto da Agamennone, il che scatena un'aspra lite tra lui e Achille, al quale prende Ippodamia in campo di Astinome. A quel punto il Pelide, offeso, si ritira dalla guerra. Durante un'ennesima battaglia, Alessandro, intanto, viene costretto dal fratello Deifobo a sfidare in duello Menelao, rischiando la vita. Dopo alterne vicende, che vedono gli Achei quasi distrutti, Achille si lascia convincere e torna in campo.\nDurante un sacrificio, inoltre, Achille vede Polissena e, innamoratosene, ne chiede la mano ad Ettore, che gliela rifiuta se l'esercito greco non si arrender\u00e0, scatenando l'ira dell'eroe tessalo. Quando, infatti, Ettore corre in soccorso degli alleati minacciati da Aiace e per salvare il corpo di Sarpedonte ucciso da Patroclo, il principe troiano riesce ad uccidere Patroclo\u02d0 Achille, inconsolabile, duella con Ettore e fa feroce scempio del suo cadavere, dopo averlo ucciso senza piet\u00e0. Solo la supplica di Priamo, Polissena ed Andromaca, giunti a chiedere la restituzione del cadavere di Ettore, calmano Achille.\nDopo le esequie di Ettore, la nuova alleata di Troia, Pentesilea, viene annientata dall'attacco combinato di Aiace e, infine, uccisa da Achille, che, comunque, non riesce ad evitare che gli Achei, capeggiati da Diomede, ne oltraggino il cadavere per vendetta. Stessa sorte tocca al re degli Etiopi, Memnone, ucciso da Achille dopo aspri scontri in cui cade, tra gli altri, Antiloco, figlio di Nestore. Durante una tregua, per\u00f2, Priamo decide di dare in sposa Polissena ad Achille\u02d0 si tratta, per\u00f2, di un tranello, in cui Achille cade, ucciso a tradimento da Alessandro e Deifobo, e solo a fatica Ulisse ed Aiace, che seguivano il Pelide, riescono a recuperarne il corpo. Intanto, le sorti dei Troiani sembrano risollevarsi con l'arrivo di Euripilo, figlio di Telefo, chiamato da Priamo con la promessa di sposarne la figlia Cassandra; gli Achei, di contro, tornano a sperare con l'arrivo di Neottolemo, figlio di Achille, che dichiara che non avr\u00e0 pace finch\u00e9 non conquister\u00e0 Troia\u02d0 lo scontro \u00e8 inevitabile e Neottolemo ha la meglio. Ancora, i Greci riescono a catturare l'indovino Eleno, figlio di Priamo, che rivela loro le condizioni per la caduta di Troia, mentre Filottete, da tempo ristabilito, uccide Alessandro in duello, mentre Deifobo riceve in moglie Elena. Nel frattempo, Antenore, inviato per stipulare una tregua con gli Achei, inizia ad ordire il suo tradimento.\nAntenore ed Enea, infatti, passano segretamente al nemico, tanto che Antenore ruba il Palladio, talismano per la citt\u00e0, che consegna agli Achei. Su consiglio di Eleno, passato con Neottolemo, i greci iniziano la costruzione di un gigantesco cavallo di legno, introdotto in Troia, dal quale escono principi scelti, che aprono le porte, iniziando un terribile massacro. Enea, scampato alla distruzione come Antenore, secondo i patti, \u00e8 costretto da quest'ultimo a espatriare e si rifugia a Corcira.I ritorni dei greci, intanto, sono disastrosi, a partire da un gigantesco naufragio a Capo Cafereo, provocato dal re Nauplio, che in tal modo si vendica sugli Achei per il proditorio assassinio di suo figlio Palamede, il cui fratello Eace riesce a mettere contro Diomede ed Agamennone le rispettive mogli. Dopo l'assassinio di Agamennone e la vendetta di Oreste, quest'ultimo, grazie a Idomeneo, capo di Ditti, fa pace con Menelao e viene assolto dal matricidio. Sempre a Creta, giunge Ulisse, che, raccontate a Idomeneo le sue sventure, ne riceve due navi per poter tornare a Itaca e riprendersi il trono. Nel frattempo, Neottolemo uccide Acasto, che aveva spodestato suo nonno Peleo, ma viene assassinato a tradimento a Delfi su istigazione di Oreste, che ne rapisce la moglie Ermione. Infine, anche Ulisse muore tragicamente, ucciso, senza saperlo, dal figlio Telegono giunto a cercarlo da lontano."}
{"id": "4210565", "revid": "834", "url": "https://it.wikipedia.org/wiki?curid=4210565", "title": "Lingua ndebele settentrionale", "text": ""}
{"id": "4210568", "revid": "834", "url": "https://it.wikipedia.org/wiki?curid=4210568", "title": "Lingua ndebele meridionale", "text": ""}
{"id": "4210570", "revid": "71433", "url": "https://it.wikipedia.org/wiki?curid=4210570", "title": "Seven Psychopaths", "text": ""}
{"id": "4210574", "revid": "4175", "url": "https://it.wikipedia.org/wiki?curid=4210574", "title": "African Judo Union", "text": "La African Judo Union (AJU) \u00e8 la federazione internazionale che regola il judo a livello africano. L'attuale presidente \u00e8 Lennie Niit.\nStoria.\nLa federazione nasce nel 1961 da cinque paesi: Costa d'Avorio, Senegal, Tunisia, Marocco, Mali. Nel 1964 si svolge il primo campionato continentale di judo ad Dakar in Senegal. Nel 2005 organizza i campionati mondiali. L'AJU \u00e8 composta da 49 federazioni nazionali."}
{"id": "4210575", "revid": "52789231", "url": "https://it.wikipedia.org/wiki?curid=4210575", "title": "Diario della guerra di Troia", "text": ""}
{"id": "4210576", "revid": "33689", "url": "https://it.wikipedia.org/wiki?curid=4210576", "title": "Cristina Grado", "text": " Inizialmente attiva presso la A.R.S. e quindi per la Sinc Cinematografica, era la madre della doppiatrice Alessandra Grado."}
{"id": "4210579", "revid": "1318658", "url": "https://it.wikipedia.org/wiki?curid=4210579", "title": "Gianroberto Casaleggio", "text": "Biografia.\nFiglio di un interprete di lingua russa, comincia la sua carriera come progettista di software di base presso l'Olivetti di Ivrea per conto di una software house, la General System di Milano. A 20 anni sposa l'inglese Elizabeth Clare Birks, che si occupava della traduzione di manuali tecnici presso la stessa Olivetti. Nel 1976 hanno un figlio, Davide. La loro separazione avviene negli anni novanta. Nel maggio 2014 sposa in seconde nozze Elena Sabina Del Monego, ex dipendente di Webegg, con la quale ha il secondogenito, Francesco.\nCasaleggio ha ricoperto il ruolo di amministratore delegato della Webegg S.p.A., un \u00abgruppo multidisciplinare per la consulenza delle aziende e della pubblica amministrazione in rete\u00bb \u00abche ha come obiettivo il posizionamento delle aziende in rete\u00bb. Webegg era nata come joint venture tra Finsiel e Olivetti, ma nel giugno 2002 quest'ultima ha ceduto la propria quota e il 59,8% del controllo \u00e8 passato a I.T. Telecom Spa, a sua volta controllata al 100% da Telecom Italia. Due anni prima Telecom Italia aveva anche dato vita a Netikos Spa, in cui Casaleggio faceva parte del consiglio di amministrazione assieme a Michele Colaninno, secondogenito di Roberto. Nel 2003 Casaleggio viene sollevato dalla carica di amministratore delegato dagli azionisti Webegg \u00abnon condividendone la politica commerciale e gestionale attuata\u00bb. Al suo posto subentra Giuseppe Longo, ex amministratore delegato di TeleAp, societ\u00e0 acquisita in precedenza dal Gruppo Webegg. Tuttavia Casaleggio continua a ricoprire incarichi societari in controllate di Telecom Italia: Telemedia Applicazioni e Software Factory.\nNel 2004 Casaleggio si candida alle elezioni nel comune in cui risiede, Settimo Vittone, con la lista civica \"Per Settimo\" guidata da Vito Groccia; ottiene sei voti e la sua lista risulta terza su tre contendenti. Secondo \"Panorama\", Groccia era vicino a Forza Italia. Casaleggio ha successivamente replicato, in polemica con il periodico, che la lista civica non era legata a nessun partito. Sempre nel 2004, fonda la Casaleggio Associati s.r.l. assieme ad altri ex dirigenti Webegg, tra cui Enrico Sassoon, fondatore di una societ\u00e0 di consulenza partner di Bipop Carire, Hewlett Packard, Italcementi, Montedison e Philip Morris. Nello stesso anno Casaleggio \u00e8 anche partner della BTM Corporation (Business Technology Management Corporation), colosso tecnologico americano che ha tra i propri clienti JPMorgan Chase, PepsiCo, Marriott Hotel, American Financial Group, BNP Paribas, IBM, Best Western.\nDal 2005 cura, insieme al figlio Davide, il blog di Beppe Grillo; inoltre \u00e8 stato editore di alcuni libri di Grillo. Fino al 2010 si \u00e8 occupato anche del blog di Antonio Di Pietro, dell'isola su Second Life dell'Italia dei Valori e del sito dell'editore Chiarelettere, con cui la collaborazione si interrompe nel 2013. A partire dal 2006 la sua azienda svolge studi e ricerche sull'e-commerce in Italia, che presenta in un convegno tenuto ogni anno a Milano in primavera. Tra il 2007 e il 2008 ricopre gratuitamente l'incarico di consigliere del Ministro delle Infrastrutture Antonio Di Pietro per lo studio delle attivit\u00e0 inerenti alla comunicazione istituzionale nel governo Prodi II. Nel 2007 la Casaleggio Associati pubblica il video \"Prometeus - La Rivoluzione dei media\", tradotto in diverse lingue. Il video viene ripreso da organi di informazione del settore come Wired e ReadWrite. Nel 2008 viene divulgato il filmato promozionale \"Gaia: il futuro della politica\", in cui l'utilizzo del blog beppegrillo.it per l'organizzazione della manifestazione V-Day nel 2007 viene accostato all'uso di vari altri mezzi di comunicazione nel corso della storia, dalle strade dell'Impero romano all'uso del web da parte di Barack Obama nelle elezioni statunitensi del 2008.\nNella seconda parte del filmato vengono presentati ipotetici eventi futuri, sempre in relazione al potere delle reti di individui. Nello specifico, nel video si preconizza l'avvento nel 2054 di un supergoverno planetario retto da un sistema di democrazia diretta e privo di partiti politici. Prima della realizzazione di questo esito ultimo l'umanit\u00e0 dovr\u00e0 affrontare una terribile guerra mondiale tra le democrazie dell'Occidente e le tirannie asiatiche. Il video \u00e8 tuttora disponibile su YouTube nell'account ufficiale di Casaleggio e Associati. Sia di \"Prometeus\" sia di \"Gaia\" Casaleggio parla come di \"un gioco\".\nNel giugno del 2012 ha avuto un incontro privato con Michael Slaby, il guru della campagna elettorale di Obama, per parlare di internet e di come esso possa essere un elemento di democrazia diretta. Da gennaio 2013 presso la sede della sua societ\u00e0 \u00e8 presente una web TV ufficiale del movimento, chiamata \"La Cosa\". Insieme a Dario Fo e Beppe Grillo ha scritto \"Il Grillo canta sempre al tramonto - Dialogo sull'Italia e il Movimento 5 Stelle\", pubblicato l'11 febbraio 2013. L'8 settembre 2013 ha partecipato al Forum Ambrosetti con l'intervento \"New media and the politics of the future\". Dopo un'operazione per un tumore al cervello nel 2014, in seguito alla quale gli erano stati dati pochi mesi di vita, muore a Milano all'et\u00e0 di 61 anni il 12 aprile 2016, per le conseguenze di un ictus.\nControversie.\nIl ruolo di Casaleggio nel Movimento 5 Stelle \u00e8 stato oggetto di diverse controversie. Molto forti sono le critiche espresse da Giovanni Favia nel corso di un fuorionda televisivo nel maggio del 2012: l'allora esponente del movimento sostenne che nel M5S \"la democrazia non esiste. Casaleggio \u00e8 spietato e vendicativo, controlla tutto\"; altre controversie hanno riguardato, invece, la gestione delle attivit\u00e0 in rete del M5S: in particolare \u00e8 stato criticato il meccanismo di partecipazione, espressione e verifica del voto alle primarie del movimento (\"parlamentarie\"). Successivamente Favia \u00e8 stato condannato dal tribunale di Roma per aver diffamato Casaleggio .\nDal momento in cui il M5S ha ottenuto un rilevante numero di parlamentari (elezioni politiche del 24 e 25 febbraio 2013) si \u00e8 posto anche il problema del conflitto di interessi tra il ruolo di leader di un influente movimento politico e il ruolo di imprenditore di primo piano nell'area della comunicazione in internet. Il conflitto di interessi riguarderebbe sia la possibilit\u00e0 di influenzare e indirizzare con strategie di mercato le scelte politiche degli utenti della rete, sia la vendita di prodotti editoriali attraverso il blog di Beppe Grillo, il cui url era presente nel simbolo del M5S, sia il rischio che qualcuno dei parlamentari M5S possa utilizzare i poteri di cui \u00e8 stato investito per curare gli interessi della Casaleggio Associati.\nNel 2016 un'inchiesta di BuzzFeed News ha identificato nei siti di Casaleggio e Associati (in particolare \"TzeTze\" e \"La Fucina\") e nel M5S i maggiori veicolatori di bufale e notizie false in rete. Il partito, a sua volta, ha replicato definendo l'inchiesta \"una fake news\". Dopo l'inchiesta, gli articoli proveniente dai siti della Casaleggio e Associati hanno smesso di essere segnalati dalla pagina Facebook di Beppe Grillo, trasformandosi in seguito in blog dedicati all'alimentazione con la disattivazione di alcuni profili sui social network."}
{"id": "4210581", "revid": "52789318", "url": "https://it.wikipedia.org/wiki?curid=4210581", "title": "Tre principi del popolo", "text": ""}
{"id": "4210583", "revid": "486946", "url": "https://it.wikipedia.org/wiki?curid=4210583", "title": "Presidente della Repubblica di Cina", "text": ""}
{"id": "4210587", "revid": "80030", "url": "https://it.wikipedia.org/wiki?curid=4210587", "title": "Cattedrale di Innsbruck", "text": ""}
{"id": "4210588", "revid": "93436", "url": "https://it.wikipedia.org/wiki?curid=4210588", "title": "Energia nucleare nell'Unione europea", "text": "L'energia nucleare nell'Unione europea (UE) ha rappresentato nel 2010 il 13,5 % del consumo totale di energia. Le politiche energetiche dei paesi membri della UE variano notevolmente. Alla fine del 2020 erano 14 (su 27) i paesi che avevano almeno un reattore nucleare: Belgio, Bulgaria, Repubblica Ceca, Finlandia, Francia, Germania, Ungheria, Paesi Bassi, Romania, Slovacchia, Slovenia, Spagna, Svezia e Regno Unito. A fine 2020 nella UE erano presenti 122 reattori nucleari e 6 erano in costruzione. La maggior parte, 116 unit\u00e0, si trovavano in sette paesi.. La costruzione dei nuovi reattori in Finlandia e in Francia, che avevano lo scopo di condurre una rinascita del nucleare, ha subito dei ritardi e ora sono in esecuzione fuori budget.\nDopo il disastro nucleare di Fukushima, la Germania ha definitivamente chiuso otto dei suoi reattori e si \u00e8 impegnata a chiudere i rimanenti entro il 2022.. Gli italiani hanno votato in massa per mantenere il loro paese fuori dal nucleare.. La Svizzera e la Spagna hanno vietato la costruzione di nuovi reattori. Il Belgio sta pensando di eliminare gradualmente le sue centrali nucleari, forse gi\u00e0 dal 2015. La Francia, spesso considerata un modello nucleare commerciale per il mondo, oggi \u00e8 bloccata in un dibattito nazionale su un parziale uscita dalla fase nucleare.\nMix energetico.\nIl consumo energetico della UE nel 2010 vede come fonti primarie il petrolio (35,2 %), il gas (25,2 %), il carbone (16,0 %), il nucleare (13,5 %), le energie rinnovabili (9,8 %) e i rifiuti industriali (0,2 %).\nNel 2010 la UE ha prodotto energia elettrica dalle fonti primarie con le seguenti proporzioni:\nL'energia nucleare ha fornito il 28,3 % del mix energetico UE con una produzione di 861 TWh. Nel 2011 \u00e8 stata la principale fonte di energia elettrica in Belgio, Francia e Slovacchia. La Francia, dove il nucleare \u00e8 anche la maggiore fonte di energia primaria, ha prodotto nel 2010 il 46,7 % del totale dell'UE. Danimarca, Estonia, Irlanda, Grecia, Italia, Cipro, Lettonia, Lituania, Lussemburgo, Malta, Austria, Polonia e Portogallo non producono energia nucleare.\nA fine 2020 nella UE erano presenti 122 reattori nucleari e 6 erano in costruzione. La maggior parte, 116 unit\u00e0, si trovavano in sette paesi.\nLa produzione totale di energia nucleare da centrali dell'Unione europea \u00e8 aumentata del 25 % dal 1995 al 2005. La maggior parte di questa crescita si \u00e8 verificata nel 1990. La capacit\u00e0 installata \u00e8 diminuita del 2,6 % dal 1990 e il contributo relativo al mix complessivo di elettricit\u00e0 \u00e8 scesa dal 30,8 % del 1990 al 30,2 % nel 2005\nfino all'attuale 28,3 %.\nUranio.\nNel 2011, solo il 2% dell'uranio utilizzato in reattori nucleari europei \u00e8 stato estratto in Europa. Australia, Russia, Kazakistan, Canada e Niger sono stati i maggiori fornitori di materie nucleari verso l'UE, fornendo quasi l'80% del fabbisogno totale nel 2011.\nPolitica nucleare europea.\n\u00c8 governata dal trattato EURATOM. La politica nucleare \u00e8 principalmente di competenza degli Stati membri. A livello UE, DG ENER \u00e8 l'autorit\u00e0 principale per le questioni nucleari.\nIl Consiglio europeo \u00e8 il luogo per le decisioni intergovernative. Il Parlamento europeo non ha autorit\u00e0 in materia di politica nucleare ma ha il diritto di porre domande alla Commissione europea.\nIn caso di emergenza radioattiva, l'UE attiva il sistema di allarme denominato ECURIE, che notifica immediatamente a tutte le autorit\u00e0 nazionali l'imminente pericolo nucleare. Questo sistema \u00e8 stato installato dopo l'esperienza con il disastro di \u010cernobyl'.\nLa Commissione SET plan menziona l'\"iniziativa fissione nucleare sostenibile\" per lo sviluppo di quarta generazione dei reattori come una delle priorit\u00e0 di ricerca dell'Unione europea. La Commissione europea ha proposto uno stress test per tutte le centrali nucleari in Europa, per dimostrare che gli impianti nucleari europei sono in grado di sopportare incidenti come quelli di Fukushima. La Commissione europea sta anche proponendo test per i paesi vicini all'UE che fanno uso di energia nucleare.\nRifiuti nucleari.\nIn media, l'UE crea circa 40.000 metri cubi di rifiuti radioattivi all'anno. L'ottanta per cento \u00e8 di breve durata ovvero a basso livello dei residui radioattivi.. La Francia e il Regno Unito sono attualmente gli unici paesi europei che riprocessano il combustibile esaurito. Tuttavia, il riprocessamento sta per essere abbandonato nel Regno Unito, mentre continua ad essere attuato in Francia. I paesi che nel 2011 hanno utilizzato questo combustibile riprocessato sotto forma di miscela MOX sono la Germania e la Francia. La quantit\u00e0 di Mox utilizzata negli impianti europei (9410\u00a0kg Pu) si \u00e8 ridotta del 12 % rispetto al 2010 (10636\u00a0kg Pu).\nIl riprocessamento del combustibile esaurito ne riduce in modo significativo il volume e permette l'estrazione di plutonio. Anche se il plutonio \u00e8 comunemente associato con le armi nucleari, il plutonio estratto con il ritrattamento non \u00e8 adatto per le armi nucleari \"classiche\".\nLa Banca Europea per la Ricostruzione e lo Sviluppo (EBRD) sta finanziando la dismissione delle vecchie centrali nucleari in Bulgaria, Lituania e Slovacchia.\nI paesi membri UE Austria, Irlanda, Paesi Bassi, Polonia, Slovacchia, Bulgaria, Italia, Lituania, Romania e Slovenia stanno lavorando insieme dal 28 gennaio 2009 in un gruppo di lavoro multinazionale (ERDO-WG) per affrontare i problemi comuni in materia di stoccaggio dei rifiuti nucleari. L'obiettivo del gruppo \u00e8 la creazione di una Organizzazione Europea per lo Sviluppo del Deposito denominata ERDO.\nNei primi mesi del 2010 la ERDO-WG stava lavorando ad un piano europeo per identificare un unico deposito sotterraneo in Europa centrale o orientale.\n\"Circa 7.000 metri cubi di scorie altamente radioattive nucleari sono prodotte in tutta l'UE ogni anno. La maggior parte degli Stati membri stoccano il combustibile esaurito e altri rifiuti altamente radioattivi in impianti di stoccaggio di superficie che hanno bisogno di manutenzione e controllo continuo e sono a rischio di incidenti, come ad esempio incidenti aerei, incendi o terremoti. Ungheria e Bulgaria attualmente spediscono i rifiuti nucleari in Russia \".\nIl 19 luglio 2011 la Commissione europea ha adottato una direttiva per la regolazione e la gestione dei rifiuti nucleari nell'Unione europea.. \"Le esportazioni verso i paesi al di fuori dell'UE sono consentite a condizioni molto rigorose e vincolanti: quando i rifiuti vengono spediti, il paese terzo deve avere gi\u00e0 un deposito definitivo in funzione. Tale deposito per scorie altamente radioattive \u00e8 internazionalmente definito come un deposito in strati geologici profondi. Allo stato attuale, tali depositi in strati geologici profondi non esistono in tutto il mondo e non esiste un deposito in costruzione al di fuori del UE. Ci vogliono attualmente almeno 40 anni per svilupparne e costruirne uno\".\nIndustria nucleare europea.\nI nuovi reattori in costruzione in Finlandia e in Francia, che avevano lo scopo di condurre una rinascita del nucleare, sono stati ritardati e sono in esecuzione fuori budget.\nL'industria nucleare europea sta lavorando allo sviluppo di reattori nucleari di IV generazione. Foratom \u00e8 una organizzazione commerciale di base a Bruxelles, che si autodefinisce \"la voce del settore nucleare\".\nInsieme con le imprese e le organizzazioni professionali come Foratom, General Electric, Hitachi e Toshiba sono tutte partner dell'industria nucleare europea. Altri partner includono la giapponese TEPCO e la coreana KEPCO. L'industria nucleare \u00e8 regolata dai governi e il finanziamento \u00e8 spesso fornito agli appaltatori privati che fanno il lavoro. La sicurezza nucleare \u00e8 un tema di discussione attuale nell'Unione europea. La Western European Nuclear Regulators Association ha membri provenienti da 17 stati europei. La sicurezza nucleare deve affrontare molte sfide e WENR affronta queste sfide e si impegna in un reporting obiettivo. Un esempio di un rapporto \u00e8 la pubblicazione \"Stress Test\", specifiche, proposta dalla Task Force WENRA, 21 aprile 2011."}
{"id": "4210592", "revid": "767487", "url": "https://it.wikipedia.org/wiki?curid=4210592", "title": "Quando muore una stella", "text": "Quando muore una stella (\"The Legend of Lylah Clare\") \u00e8 un film statunitense del 1968 diretto da Robert Aldrich.\n\u00c8 un film drammatico con Kim Novak, Peter Finch e Ernest Borgnine. \u00c8 il remake dell'episodio \"The Legend of Lylah Clare\" della serie televisiva antologica \"The DuPont Show of the Week\", andato in onda il 19 maggio 1963 sulla NBC.\nTrama.\nIl produttore Barney Sheean offre a Elsa Brinkmann il ruolo di protagonista nel film biografico dedicato alla diva degli anni 30 Lylah Clare. Come regista viene ingaggiato il precedente marito della diva Lewis Zarkan che trovandosi una interprete senza troppo talento pu\u00f2 plasmarla a suo piacimento. Elsa gradualmente si innamora di Lewis ma soprattutto si convince di essere la diva Lylah. Purtroppo si scopre che Lewis aveva ucciso Lylah e che far\u00e0 lo stesso con Elsa.\nProduzione.\nIl film, diretto da Robert Aldrich su una sceneggiatura di Hugo Butler e Jean Rouverol, fu prodotto dallo stesso Aldrich per la Metro-Goldwyn-Mayer tramite la The Associates &amp; Aldrich Company e girato nei Metro-Goldwyn-Mayer Studios a Culver City e a Hollywood in California dal 12 luglio al 16 novembre 1967.\nCuriosit\u00e0.\nPer il ruolo della protagonista, assunto da Kim Novak, furono pubblicamente fatti anche i nomi di Ursula Andress e Jeanne Moreau. Nel cast artistico del film \u00e8 presente anche una inedita \"compagine\" italiana scelta dal regista, ovvero gli attori Valentina Cortese, Rossella Falk e Gabriele Tinti.\nDistribuzione.\nIl film fu distribuito negli Stati Uniti il 21 agosto 1968 dalla Metro-Goldwyn-Mayer.\nAlcune delle uscite internazionali sono state:\nPromozione.\nLa tagline \u00e8: \"Overnight, she became a star...Over many nights, she became a legend.\".\nCritica.\nSecondo il Morandini il film \"\u00e8, dopo \"Il grande coltello\" (1955), la seconda, crudele, aggressiva incursione di Aldrich nel microcosmo di Hollywood e dei suoi miti, ma in chiave pi\u00f9 psicologica (ambiguit\u00e0, perversioni, schizofrenia) che sociale\". Il film non ebbe successo ma risulta comunque \"squilibrato ed eccessivo, un film notevole, fuori dalla norma\"."}
{"id": "4210593", "revid": "46931", "url": "https://it.wikipedia.org/wiki?curid=4210593", "title": "The Legend of Lylah Clare", "text": ""}
{"id": "4210594", "revid": "606039", "url": "https://it.wikipedia.org/wiki?curid=4210594", "title": "Ecdisi", "text": ""}
{"id": "4210597", "revid": "1005847", "url": "https://it.wikipedia.org/wiki?curid=4210597", "title": "Elezioni parlamentari in Bosnia ed Erzegovina del 2000", "text": "Le elezioni parlamentari in Bosnia ed Erzegovina del 2000 si tennero l'8 aprile per il rinnovo dell'Assemblea parlamentare (Camera dei rappresentanti e Camera dei popoli).\nRiguardo alle due entit\u00e0 federali, nella Federazione di Bosnia ed Erzegovina ebbero luogo le elezioni per il Parlamento (Camera dei rappresentanti e Camera dei popoli), mentre nella Repubblica Serba di Bosnia ed Erzegovina le elezioni per il Presidente e per l'Assemblea nazionale.\nIndette in anticipo rispetto alla scadenza naturale della legislatura, le consultazioni non riguardarono la Presidenza del paese, eletta nel 1998."}
{"id": "4210605", "revid": "1573940", "url": "https://it.wikipedia.org/wiki?curid=4210605", "title": "Microhexura", "text": "Microhexura \u00e8 un genere di ragni appartenente alla famiglia Microhexuridae.\nDistribuzione.\nLe due specie oggi note sono state reperite negli Stati Uniti: la \"M. montivaga\" si trova nelle vette pi\u00f9 alte delle Blue Ridge Mountains della Carolina del Nord e del Tennessee; la \"M. idahoana\" \u00e8 stata rinvenuta pi\u00f9 ad ovest, nella Catena delle Cascate, nelle Blue Mountains e nelle Montagne Rocciose settentrionali.\nTassonomia.\nAttualmente, a dicembre 2020, si compone di 2 specie:"}
{"id": "4210610", "revid": "52789722", "url": "https://it.wikipedia.org/wiki?curid=4210610", "title": "Juan Carlos de Martin", "text": ""}
{"id": "4210623", "revid": "110157", "url": "https://it.wikipedia.org/wiki?curid=4210623", "title": "Vidlat\u00e1 Se\u010d", "text": "Vidlat\u00e1 Se\u010d \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4210624", "revid": "287204", "url": "https://it.wikipedia.org/wiki?curid=4210624", "title": "Vidlata Sec", "text": ""}
{"id": "4210629", "revid": "110157", "url": "https://it.wikipedia.org/wiki?curid=4210629", "title": "V\u00edska u Jev\u00ed\u010dka", "text": "V\u00edska u Jev\u00ed\u010dka \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4210630", "revid": "287204", "url": "https://it.wikipedia.org/wiki?curid=4210630", "title": "Viska u Jevicka", "text": ""}
{"id": "4210633", "revid": "287204", "url": "https://it.wikipedia.org/wiki?curid=4210633", "title": "Pieter Borsseler", "text": "Biografia.\nFu apprendista presso Thomas Willeboirts Bosschaert ad Anversa dal 1651 al 1654, anno in cui divenne maestro entrando a far parte della Corporazione di San Luca della citt\u00e0. Successivamente ritorn\u00f2 nella sua citt\u00e0 natale e dal 1665 al 1679 oper\u00f2 in Inghilterra. Nel 1681 risulta si trovasse all'Aia e nel 1684 ritorn\u00f2 a Middelburg, dove rimase fino al 1687. Probabilmente la sua morte avvenne o nel 1687 o successivamente.\nSi dedic\u00f2 principalmente alla pittura di soggetti storici e di ritratti. La sua prima opera conosciuta \u00e8 un ritratto del 1664, l'anno seguente esegu\u00ec i ritratti di Sir William Dugdale e di sua moglie e del poeta Samuel Butler. Nel 1684 e 1687 orn\u00f2 due camini con scene allegoriche nel municipio di Middelburg."}
{"id": "4210637", "revid": "69794", "url": "https://it.wikipedia.org/wiki?curid=4210637", "title": "Dibba Al-Fujairah SC", "text": "Il Dibba Al-Fujairah SC (, cio\u00e8 \"Il club nazionale di Fujairah\") \u00e8 una polisportiva di Dibba Al-Fujairah, cittadina degli Emirati Arabi Uniti, nota principalmente per la sezione calcistica.\nIl club gioca le sue partite casalinghe al Fujairah Club Stadium, che pu\u00f2 ospitare fino ad un massimo di 10.645 spettatori."}
{"id": "4210638", "revid": "110157", "url": "https://it.wikipedia.org/wiki?curid=4210638", "title": "V\u00edt\u011bjeves", "text": "V\u00edt\u011bjeves \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4210639", "revid": "287204", "url": "https://it.wikipedia.org/wiki?curid=4210639", "title": "Vitejeves", "text": ""}
{"id": "4210641", "revid": "125176002", "url": "https://it.wikipedia.org/wiki?curid=4210641", "title": "Nikola Ninkovi\u0107", "text": "Nel 2014 \u00e8 stato inserito nella lista dei migliori giovani nati dopo il 1993 stilata da \"Don Bal\u00f3n\".\nCarriera.\nClub.\nPartizan.\nL'11 luglio 2011, insieme a Lazar Markovi\u0107, firma il suo primo contratto da professionista, un quinquennale, con il Partizan Belgrado. Il 19 luglio successivo ottiene il suo esordio nella gara di ritorno del secondo turno di qualificazione di Champions League, sostituendo Zvonimir Vuki\u0107, contro lo Shk\u00ebndija. Il debutto nella massima serie serba arriva il 31 marzo 2012 contro il Rad. Il 20 maggio successivo vince il suo primo titolo da professionista poich\u00e9 la sua squadra si piazza al primo posto nel campionato serbo. Alla conclusione della sua prima stagione da professionista totalizza 7 presenze.\nL'11 agosto 2012, all'inizio della sua seconda stagione con la maglia del Partizan, firma il suo primo gol, nella vittoria per 7-0 contro il BSK Bor\u010da. Il 4 ottobre successivo, in occasione della sconfitta, per 2-0, contro i russi del Rubin Kazan', disputa la sua prima partita nella fase a gironi di Europa League, tale partita viene considerata la prima partita ufficiale in campo internazionale per il centrocampista serbo, poich\u00e9 le partite di qualificazione non vengono calcolate dalla UEFA. Il 26 maggio 2013 vince nuovamente il campionato serbo, il secondo in due anni da quando gioca da professionista. In questa stagione mette insieme un bottino di 27 presenze e 4 reti.\nIl 30 ottobre 2013, durante la terza stagione nel Partizan, mette a segno la sua prima doppietta in carriera; Ninkovi\u0107 chiude la partita, di Kup Srbije contro il Radni\u010dki Ni\u0161, firmando il momentaneo 2-0 ed il 3-0 finale. Il 28 maggio 2014 lui e la sua squadra non riescono a vincere il terzo campionato di seguito poich\u00e9 si piazzano al secondo posto, con un solo punto di differenza, dietro ai campioni della Stella Rossa. La stagione si conclude con un totale di 26 presenze e 4 reti.\nIl 22 luglio 2014 sigla la sua prima rete in campo internazionale, in occasione della partita di ritorno, valida per la qualificazione al turno successivo per la Champions League, vinta per 3-1 contro l'HB. Il 3 maggio 2015 supera il suo record personale di marcature messe a segno in una singola stagione, firmando la quinta rete stagionale in occasione della trasferta vinta, per 0-4, contro la Vojvodina. Sei giorni pi\u00f9 tardi si supera ulteriormente poich\u00e9 mette a segno il sesto gol stagionale, tale gol permette di superare lo Soartak Subotica proprio per 1-0. Il 20 maggio 2015 perde la finale di Coppa di Serbia, poich\u00e9 lui e la sua squadra vengono battuti, per 1-0, dal Fudbalski Klub \u010cukari\u010dki Stankom. Fortunatamente quattro giorni pi\u00f9 tardi arriva la vittoria del campionato, il terzo per il centrocampista serbo. La stagione si conclude con un totale di 38 presenze e 6 reti.\nIl 21 luglio 2015, in occasione della partita di qualificazione alla Champions League 2015-2016 contro i georgiani del Dila Gori, partita poi vinta per 0-2, disputa la sua 100\u00aa partita con la maglia dei \"crno-beli\". Dopo essere stato espulso in occasione dell'ultima giornata di campionato dell'edizione 2014-2015, torna in campo il 25 luglio mettendo a segno uno dei sei gol inflitti al Jagodina. Il 21 novembre 2015 mette a segno la sua prima doppietta nel campionato serbo in occasione della partita casalinga, vinta per 3-0, contro il Novi Pazar.\nChievo, Genoa e il prestito all'Empoli.\nIl 1\u00ba febbraio 2016 viene ufficializzato il suo trasferimento, a titolo definitivo, al club italiano del . L'esordio arriva il 20 aprile successivo in occasione della vittoria casalinga, per 5-1, contro il . Tale presenza risulta essere l'unica in tutta la stagione.\nLa sua esperienza al Chievo dura solo 6 mesi poich\u00e9 il 1\u00ba luglio 2016 si trasferisce, a titolo definitivo, al . L'esordio con la maglia \"rossoblu\" arriva il 2 ottobre successivo in occasione della trasferta vinta, per 0-1, contro il . Il 25 ottobre 2016, in occasione della vittoria casalinga contro il per 3-0, segna la sua prima rete in Serie A. Conclude la sua prima stagione con la maglia del \"Grifone\" con un bottino di 19 presenze e 3 reti.\nIl 31 agosto 2017 viene ceduto, a titolo temporaneo, all' militante in Serie B. L'esordio arriva il 9 settembre successivo nella trasferta pareggiata, per 3-3, contro il . Sette giorni pi\u00f9 tardi mette a segno anche la sua prima marcatura in Serie B in occasione della vittoria casalinga, per 3-0, contro l'. Il 28 aprile 2018, con quattro turni di anticipo, lui e i suoi compagni di squadra si aggiudicano la Serie B 2017-2018 riportando gli \"azzurri\" nel massimo campionato italiano solo dopo un anno la retrocessione.\nAscoli.\nIl 17 agosto 2018 viene ceduto a titolo definitivo all'Ascoli. L'esordio arriva il 26 agosto successivo in occasione del pareggio interno, per 1-1, contro il . Il 25 settembre timbra il suo primo gol con la maglia dell'Ascoli, in occasione della trasferta pareggiata, per 1-1, contro la .\nBrescia.\nIl 1\u00ba febbraio 2021 rescinde con l'Ascoli e viene acquistato a titolo definitivo dal Brescia, col quale rescinde dopo pochi mesi senza aver mai ottenuto l\u2019idoneit\u00e0 sportiva.\nNazionale.\nGiovanile.\nFirma l'unico gol della nazionale serba, nel Campionato europeo di calcio Under-19 2012, il 6 luglio del 2012, nella sconfitta per 2-1 contro i pari et\u00e0 dell'Inghilterra.\nStatistiche.\nPresenze e reti nei club.\n\"Statistiche aggiornate al 31 gennaio 2021.\""}
{"id": "4210642", "revid": "298229", "url": "https://it.wikipedia.org/wiki?curid=4210642", "title": "Saint Maur", "text": ""}
{"id": "4210643", "revid": "767487", "url": "https://it.wikipedia.org/wiki?curid=4210643", "title": "Vl\u010dkov", "text": "Vl\u010dkov \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4210644", "revid": "1573940", "url": "https://it.wikipedia.org/wiki?curid=4210644", "title": "Scotozous dormeri", "text": "Scotozous dormeri () \u00e8 un pipistrello della famiglia dei Vespertilionidi, unica specie del genere Scotozous (), diffuso nel Subcontinente indiano.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 39 e 55\u00a0mm, la lunghezza dell'avambraccio tra 27 e 41\u00a0mm, la lunghezza della coda tra 27 e 41\u00a0mm, la lunghezza del piede tra 5 e 8\u00a0mm e la lunghezza delle orecchie tra 10 e 18\u00a0mm.\nCaratteristiche craniche e dentarie.\nIl cranio \u00e8 appiattito dorsalmente, con le ossa pre-mascellari proporzionalmente pi\u00f9 corte, dovute alla riduzione dei denti superiori. L'incisivo superiore esterno \u00e8 ben sviluppato, appuntito e rivolto in avanti. I denti masticatori sono di proporzioni normali mentre i canini superiori sono privi della cuspide supplementare.\nSono caratterizzati dalla seguente formula dentaria:\nAspetto.\nLe parti dorsali sono marroni con la punta dei peli color cenere, mentre le parti inferiori sono biancastre, con la base dei peli marrone scura. Il muso \u00e8 marrone, largo, con due masse ghiandolari sui lati ben sviluppate. Le narici si aprono lateralmente, separate da una stretta cresta verticale che si estende fino alle labbra. Le orecchie sono marroni, moderatamente corte, triangolari e con l'estremit\u00e0 arrotondata. Il trago ha i bordi paralleli, l'estremit\u00e0 piegata in avanti e un lobo alla base posteriore. Le ali sono marroni. Il pollice \u00e8 fornito di un artiglio ricurvo e robusto. I piedi sono grandi. L'estremit\u00e0 della lunga coda si estende leggermente oltre l'ampio uropatagio. Il calcar presenta un lobo distinto e triangolare.\nBiologia.\nComportamento.\nSi rifugia nei crepacci, in vecchi templi, edifici disabitati, tombe e in cavit\u00e0 di grandi alberi in colonie tra 2 e 24 individui. Si leva in volo molto tardi e caccia vicino ai siti di riposo.\nAlimentazione.\nLa sua dieta varia stagionalmente. In inverno si nutre di scarafaggi, falene, cavallette e grilli, in estate anche di termiti volanti, ortotteri, imenotteri mentre nelle stagioni monsoniche di tutte queste forme, incluse anche specie dannose all'agricoltura.\nRiproduzione.\nSi riproduce durante tutto l'anno.\nDistribuzione e habitat.\nQuesta specie \u00e8 diffusa nel Subcontinente indiano, nel Pakistan nord-orientale e centrale, negli stati indiani dell'Andhra Pradesh, Assam, Bihar, Goa, Gujarat, Haryana, Jammu e Kashmir, Karnataka, Kerala, Madhya Pradesh, Maharashtra, Meghalaya, Nagaland, Orissa, Punjab, Rajasthan, Tamil Nadu, Tripura, Uttarakhand, Uttar Pradesh, West Bengal, nel Bangladesh occidentale e nel Nepal sud-orientale.\nVive in zone secche e vicino alle abitazioni umane, sia rurali che urbane, fino a 2.000 metri di altitudine.\nStato di conservazione.\nLa IUCN Red List, considerato il vasto areale, la tolleranza alle modifiche ambientali e la popolazione numerosa, classifica \"S.dormeri\" come specie a rischio minimo (LC)."}
{"id": "4210645", "revid": "287204", "url": "https://it.wikipedia.org/wiki?curid=4210645", "title": "Vlckov", "text": ""}
{"id": "4210646", "revid": "633073", "url": "https://it.wikipedia.org/wiki?curid=4210646", "title": "Scotozous", "text": ""}
{"id": "4210651", "revid": "506294", "url": "https://it.wikipedia.org/wiki?curid=4210651", "title": "M\u0101\u1e47\u1e0d\u016bkyopani\u1e63ad", "text": ""}
{"id": "4210652", "revid": "647919", "url": "https://it.wikipedia.org/wiki?curid=4210652", "title": "Ice Station Zebra", "text": ""}
{"id": "4210653", "revid": "729019", "url": "https://it.wikipedia.org/wiki?curid=4210653", "title": "PZL.49 Mi\u015b", "text": "Il PZL.49 Mi\u015b (orso, in lingua polacca) era un aereo da bombardamento bimotore ad ala bassa sviluppato dall'azienda polacca Pa\u0144stwowe Zak\u0142ady Lotnicze di Varsavia negli anni trenta e rimasto allo stadio di progetto.\nStoria del progetto.\nIl PZL.49 era uno sviluppo avanzato, \"allo stato dell'arte\", del bombardiere PZL P.37 Los.\nNel tardo 1936 l'ingegner Jerzy D\u0105browski inizi\u00f2 i lavori sul progetto di un pi\u00f9 moderno bombardiere medio derivato dal precedente PZL.37 \u0141o\u015b. In questo venne assistito dagli ingegneri Stanislaw Kot e Piotr Kubicki. Per semplificare il processo di progettazione, circa il 50% degli elementi del disegno furono presi direttamente da quello del P.37 Los. L'obbiettivo principale dei progettisti era di aumentare al massimo le prestazioni dell'aereo, specialmente la velocit\u00e0 massima raggiungibile, migliorando nel contempo l'aerodinamica del velivolo.\nPer migliorare il flusso aerodinamico attorno alla linea della fusoliera, utilizzata per il supporto delle torrette difensive dorsale e ventrale, venne proposto che la torretta dorsale fosse semi-retrattile e che quella ventrale lo fosse completamente. Tali postazioni difensive dovevano essere estratte completamente solo durante le azioni di combattimento.\nSul velivolo dovevano essere installati i pi\u00f9 potenti motori radiali allora disponibili sul mercato. Si trattava dei radiali Bristol Hercules II, la cui licenza di produzione venne acquistata dalla PZL-WS nel 1939. I motori dovevano essere ricoperti da una cappottatura aerodinamica NACA. Il carrello d'atterraggio principale venne progettato dall'ingegnere Piotr Kubicki (brevetto 29 090). L'autonomia era prevista in 2\u00a0200\u00a0km (1\u00a0200 nmi) e poteva essere aumentata fino a 3\u00a0000\u00a0km (1\u00a0900 nmi) con l'installazione di serbatoi di combustibile supplementari. Il carico bellico standard era previsto in 2\u00a0200\u00a0kg (4\u00a0900\u00a0lb) e poteva essere aumentato fino a 3\u00a0000\u00a0kg (6,600\u00a0lb) riducendo il carico di carburante. L'armamento difensivo del prototipo PZL.49/I prevedeva una torretta dorsale girevole armata inizialmente con un cannone Hispano-Oerlikon da 37\u00a0mm e poi con un cannone Hispano-Suiza HS.404 calibro 20\u00a0mm, la cui licenza produttiva fu acquistata nel 1937. Per tale cannone venne ordinato, nel 1938, un supporto ruotante Hispano da consegnare nel mese di giugno del 1939. La postazione difensiva ventrale, armata con due mitragliatrici PWU Wz.37, fu progettata sul modello di quella dei cacciabombardieri PZL.42 e PZL.46 Sum.\nTecnica.\nL'aereo era un bombardiere dotato di configurazione convenzionale, monoplano ad ala bassa, di costruzione interamente metallica (compreso il rivestimento esterno). La lunghezza della fusoliera era di 14,50 metri (secondo altre fonti 14,30 m o 14,40 m), mentre l'apertura alare era di 18,00 metri (secondo altre fonti 17,93 m o 18,20 m). Le ali avevano flusso laminare, ed erano dotate di flap divisi in due sezioni. La superficie alare risultava di 55,00 m2 (secondo altre fonti 53 m2 o 53,50 m2). L'impennaggio di coda presentava la doppia deriva.\nL'equipaggio era composto da quattro persone: pilota, comandante di missione/bombardiere, operatore radio e mitragliere. Il bombardiere era posizionato sul muso vetrato del velivolo ed azionava le due mitragliatrici anteriori. L'operatore di radio era posizionato nella carlinga, sopra la stiva bombe. Suo compito era anche quello di azionare le due mitragliatrici difensive della torretta ventrale. Il mitragliere sedeva verso la parte caudale, in una torretta dorsale armata con un cannone o quattro mitragliatrici.\nIl carrello di atterraggio principale era completamente retrattile, con le gambe anteriori che si posizionavano all'interno della parte posteriore delle gondole dei motori, mentre il ruotino di coda rientrava all'interno di un apposito alloggiamento nella parte terminale del velivolo. Le gambe anteriori del carrello avevano ruote doppie sterzanti, dotate, ciascuna, di una sospensione indipendente.\nI propulsori erano due motori radiali a doppia stella Bristol Hercules II a 14 cilindri, raffreddati ad aria, eroganti la potenza di 1\u00a0290 CV (949\u00a0kW) al livello del mare e 1\u00a0100-1\u00a0150 hp (810-846\u00a0kW) ad una quota di 1\u00a0500 m ed azionanti eliche tripala metalliche.\nL'armamento difensivo si componeva di due mitragliatrici PWU Wz.37 da 7,92\u00a0mm in postazione anteriore, due mitragliatrici PWU wz.37 da 7,92\u00a0mm in torretta ventrale ed un cannone Oerlikon MG FF o Fabryki Karabin\u00f3w FK wz.38D da 20\u00a0mm o quattro mitragliatrici PWU wz.37 da 7,92\u00a0mm in torretta dorsale. Le bombe erano trasportate internamente alla carlinga, in una stiva divisa in due sezioni, cos\u00ec come in due stive posizionate nella sezione centrale delle ali. Il carico massimo trasportabile era pari a 3.000\u00a0kg.\nImpiego operativo.\nIl progetto definitivo del nuovo bombardiere medio fu pronto verso la met\u00e0 del 1938. In un rapporto consegnato al comandante dell'aviazione, generale J\u00f3zef Zaj\u0105c, datato 28 novembre 1938, si affermava che tutti i disegni relativi all'aereo erano stati completati. Il processo di sviluppo fu lento a causa del simultaneo coinvolgimento del team di progettisti nello sviluppo dell'aereo da caccia PZL.50 Jastrz\u0105b.\nNel tardo 1938 o all'inizio del 1939, presso lo stabilimento Wytw\u00f3rnia P\u0142atowc\u00f3w nr 1 (PZL WP-2) della PZL, si incominci\u00f2 la produzione delle parti relative alla costruzione dei due prototipi ordinati. Tra la fine del 1938 e l'inizio del 1939. venne realizzato un modello in scala della fusoliera, comprendente una parte dell'ala sinistra. Tale mockup doveva servire per esaminare la disposizione della cabina di pilotaggio e della strumentazione da installare nella carlinga. All'inizio dell'estate del 1939 un'apposita Commissione del Comando dell'Aviazione (Komisja Dow\u00f3dztwa Lotnictwa), assistita dai rappresentanti dell'I.T.L. (Instytut Techniczny Lotnictwa), vision\u00f2 il simulacro del bombardiere ed accett\u00f2 il progetto del PZL.49, cos\u00ec come presentato dalla casa costruttrice. A causa dell'impegno dell'ingegner D\u0105browski nel progetto del caccia PZL.55, l'ingegner Piotr Kubicki fu nominato responsabile unico della progettazione e del nuovo bombardiere.\nLa direzione tecnica della fabbrica dispose di iniziare la produzione in serie dell'aereo presso lo stabilimento PZL WP-2 di Mielec. Un piano di sviluppo e produzione, elaborato nell'agosto 1939, fissava il primo volo del prototipo PZL.49/I per l'estate del 1940, mentre il primo esemplare di serie doveva essere consegnato alle unit\u00e0 operative verso la fine del 1941 o all'inizio del 1942. \nA causa dell'invasione tedesca, il 1\u00ba settembre 1939, tutti i piani di produzione furono annullati. Le ali del primo prototipo erano quasi terminate, cos\u00ec come parte della fusoliera. Tutto quanto era stato realizzato fu distrutto per evitare che se ne impadronissero i tedeschi. Ogni documentazione relativa al progetto PZL.49 fu portata nell'appartamento di D\u0105browski a Varsavia all'inizio di settembre. Verso la fine del mese, durante l'assedio della citt\u00e0, ogni documentazione tecnica venne bruciata in una vicina panetteria per evitare che cadesse in mano nemica. Pochissima di tale documentazione pot\u00e9 essere recuperata alla fine della guerra. Da parte sua l'ingegnere D\u0105browski rilasci\u00f2 poche informazioni su questo progetto, comprendenti uno schizzo concettuale di una vista laterale del bombardiere.\nVersioni.\nVenne ipotizzato di produrre diverse versioni del velivolo:"}
{"id": "4210654", "revid": "46931", "url": "https://it.wikipedia.org/wiki?curid=4210654", "title": "Base Artica Zebra", "text": ""}
{"id": "4210655", "revid": "110157", "url": "https://it.wikipedia.org/wiki?curid=4210655", "title": "Vranov\u00e1 Lhota", "text": "Vranov\u00e1 Lhota \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4210656", "revid": "287204", "url": "https://it.wikipedia.org/wiki?curid=4210656", "title": "Vranova Lhota", "text": ""}
{"id": "4210662", "revid": "24443", "url": "https://it.wikipedia.org/wiki?curid=4210662", "title": "Albaron", "text": ""}
{"id": "4210663", "revid": "729019", "url": "https://it.wikipedia.org/wiki?curid=4210663", "title": "Halberstadt C.V", "text": "L'Halberstadt C.V era un ricognitore biplano biposto sviluppato dall'azienda tedesco imperiale Halberst\u00e4dter Flugzeugwerke GmbH nei tardi anni dieci del XX secolo e prodotto, oltre che dalla stessa, su licenza dalla Automobil und Aviatik AG, dalla Bayerische Flugzeugwerke (BFW) e dalla Deutsche Flugzeugwerke (DFW).\nUtilizzato principalmente dai reparti della Luftstreitkr\u00e4fte, la componente aerea del Deutsches Heer (l'esercito imperiale tedesco), durante le fasi finali della prima guerra mondiale nel ruolo di fotoricognitore d'alta quota, rimase in servizio anche dopo la fine del conflitto nelle aeronautiche militari di Estonia, Lettonia e Svizzera.\nStoria del progetto.\nAll'inizio del 1918 la situazione dell'Impero tedesco nel contesto del conflitto appariva sempre pi\u00f9 sfavorevole anche a causa della spinta tecnologica che il settore degli armamenti aveva, pur su entrambi i fronti, velocemente sviluppato ma che nelle nazioni alleate alla Triplice Intesa appariva in vantaggio per qualit\u00e0 e quantit\u00e0.\nIn questo contesto l'Idflieg, l'organo che era deputato alla gestione dell'aviazione militare dell'esercito, avvi\u00f2 quindi un programma chiamato \"America Programme\" con lo scopo di espandere le capacit\u00e0 dei propri reparti aumentandone il numero ed i velivoli a disposizione. Una specialit\u00e0 che si era sviluppata e che era ritenuta primaria per la gestione tattica e strategica del conflitto era quella della fotoricognizione aerea che permetteva di fornire fotografie del campo di battaglia per poter essere velocemente esaminate dagli ufficiali superiori. Gli ottimi risultati acquisiti con il Rumpler C.VII nella sua versione identificata come \"Rubild\" (o \"Rubilt\"), dove il secondo abitacolo accoglieva non pi\u00f9 un osservatore/mitragliere ma era occupato da una fotocamera dotata di dispositivo di scatto automatico, sugger\u00ec di avviare lo sviluppo di un nuovo modello destinato allo stesso ruolo e che, grazie alle sue caratteristiche tecniche, potesse volare ad alta quota al limite della normale gittata delle armi contraerei e della quota operativa degli aerei da caccia nemici.\nL'Halberst\u00e4dter Flugzeugwerke affid\u00f2 il progetto alla direzione del suo capoprogettista Karl Theiss che, attingendo alle esperienze acquisite sui precedenti modelli, svilupp\u00f2 un velivolo destinato alla ricognizione (e fotoricognizione) aerea ad alta quota ed a lungo raggio (Fernerkunder) dall'impostazione classica, monomotore a configurazione traente con struttura in legno ricoperta sulla fusoliera di pannelli in compensato, velatura biplana con copertura in tela trattata, impennaggio monoderiva e carrello fisso. A tale scopo venne scelta la stessa motorizzazione del predecessore Halberstadt C.IV dotata per\u00f2 di compressore meccanico, il Benz Bz.IV\u00fc da 220 PS (162 KW), il quale, grazie a questa particolarit\u00e0, riusciva a funzionare correttamente anche ad alta quota mantenendo una sufficiente potenza per poter gestire un velivolo. Strutturalmente appariva simile al precedente C.IV se non per le dimensioni, proporzionalmente aumentate, e per la sostituzione dell'unico abitacolo biposto in tandem per una soluzione pi\u00f9 classica, con due separati destinati al pilota, quello anteriore, ed all'osservatore/mitragliere/fotografo, quello posteriore, dotato sul fondo di un'apertura scorrevole lateralmente per poter posizionare l'obbiettivo della fotocamera mentre sorvolavano il territorio nemico. Le ali, con struttura bilongherone, vennero ottimizzate per il volo ad alta quota e caratterizzate quindi da un elevato allungamento alare, inusuale per un biplano, collegate tra loro da una coppia di montanti \"ad N\", due per lato, integrati con tiranti in cavetto d'acciaio. Simili al C.IV invece l'aspetto nella zona anteriore, con il caratteristico impianto di scarico che si sviluppava verso l'alto per far fuoriuscire i gas di scarico al di sopra dell'ala superiore, e nel carrello d'atterraggio, anche qui soluzione classica, biciclo anteriore fisso, con ruote collegate da un assale rigido integrato posteriormente da un pattino d'appoggio ammortizzato posto sotto la coda.\nIl prototipo, 1246/18, venne inviato per essere sottoposto a valutazione ad Adlershof, dove una serie di prove di volo tra il 26 marzo ed il 22 aprile del 1918 si conclusero con la distruzione dell'esemplare durante i test statici e l'approvazione da parte della commissione Idflieg all'avvio della produzione in serie. A causa dell'estrema necessit\u00e0 di disporre di esemplari nel pi\u00f9 breve tempo possibile la produzione venne assegnata, oltre che alla Halberst\u00e4dter Flugzeugwerke di Halberstadt, su licenza alla Automobil und Aviatik prodotti negli stabilimenti di Friburgo in Brisgovia (identificati come C.V (Av.)), dalla Bayerische Flugzeugwerke (BFW) di Monaco di Baviera (identificati come C.V (Bay.)) e dalla Deutsche Flugzeugwerke (DFW) di Lindenthal, ora integrato nel tessuto urbano di Lipsia, (identificati come C.V (Dfw.)). Al termine della produzione tra l'azienda che lo svilupp\u00f2 e le subappaltatrici furono circa 550 gli esemplari complessivamente realizzati.\nImpiego operativo.\nL'Halberstadt C.V entr\u00f2 in servizio con i reparti di ricognizione aerea della Luftstreitkr\u00e4fte durante l'estate 1918 affiancando i Rumpler C.VII durante tutto l'arco del conflitto che si sarebbe concluso dopo pochi mesi. Gli equipaggi impegnati in missioni di rilevazione fotografica sul territorio nemico furono costretti ad operare in condizioni estremamente difficili a causa del costante incremento delle attivit\u00e0 belliche avversarie.\nDurante questa fase alcuni esemplari vennero catturati dalle truppe in avanzata o portati in volo fino ai Paesi Bassi, che si mantennero neutrali, venendo spesso requisiti dal personale militare. Al termine del conflitto la maggior parte degli esemplari ancora in condizioni di volo presenti in territorio tedesco subirono le comuni sorti imposte dalle clausole del Trattato di Versailles che con la distruzione, lo smantellamento e l'assegnazione di alcuni modelli come risarcimento dei danni causati dalla guerra, imped\u00ec alla nuova realt\u00e0 nazionale istituita dopo lo smembramento dell'Impero, ricordata come Repubblica di Weimar, di mantenere un'aviazione militare. Dopo il 1918 erano presenti alcuni esemplari in Estonia, Lituania, Paesi Bassi, Polonia, ed Ucraina.\nNel 1922 la nascente Unione Sovietica riusc\u00ec ad acquistarne 18 esemplari, identificati dai numeri di produzione 2430-2435, 2437, 2440, 2441 (forse 2430-2441), 2792/1216/18, 2799, 2808 e 1358/3460/18. Arrivati al porto di Leningrado a bordo del piroscafo \"Hansdorf\" il 2 giugno, furono in seguito consegnati al primo \"Otdel'nyi razvedivatel'nyi aviatsionnyi otryad\" basato a nord di Leningrado, reparto di ricognizione aerea dell'Armata Rossa nell'allora Repubblica Socialista Federativa Sovietica Russa, prestando servizio di prima linea durante le ultime fasi della guerra civile russa. Vennero ben presto relegati a compiti di seconda linea, dal 1923, utilizzati per breve tempo come aereo da addestramento dalla Voenno-Tekhnicheskaya Shkola di Leningrado per la formazione dei nuovi equipaggi che andranno a formare la Voenno-vozdu\u0161nye sily SSSR, l'aeronautica militare dell'Unione Sovietica.\nEsemplari attualmente esistenti.\nUn singolo C.V (S/No. 3471/18) \u00e8 esposto al pubblico in Belgio, conservato presso le strutture museali del \"Mus\u00e9e Royal de l'Arm\u00e9e et d'Histoire Militaire\" di Bruxelles."}
{"id": "4210664", "revid": "110157", "url": "https://it.wikipedia.org/wiki?curid=4210664", "title": "Vr\u00e1\u017en\u00e9", "text": "Vr\u00e1\u017en\u00e9 \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4210665", "revid": "767487", "url": "https://it.wikipedia.org/wiki?curid=4210665", "title": "L'asiatico", "text": "L'asiatico (\"Shadows\") \u00e8 un film muto del 1922 diretto da Tom Forman. Fu la prima di diverse future collaborazioni tra la Tom Forman Production e la Preferred Pictures di B. P. Schulberg.\nLa sceneggiatura di Eve Unsell e Hope Loring \u00e8 basata sul racconto \"Ching, Ching, Chinaman\" di Wilbur Daniel Steele pubblicato su \"Pictorial Review\" nel giugno 1917.\nTrama.\nSympathy, dopo che suo marito Daniel Gibbs \u00e8 dato per disperso in mare, si sposa con il reverendo John Malden. La coppia vive felicemente finch\u00e9 Malden non riceve la falsa notizia che Gibbs \u00e8 ancora vivo. Sottoposto al ricatto, Malden scoprir\u00e0 poi che, a inviargli il messaggio, era stato Nate Snow.\nProduzione.\nIl film fu prodotto dalla B.P. Schulberg Productions. Le riprese iniziarono nell'agosto 1922 usando il titolo di lavorazione \"Ching, Ching, Chinaman\" - in California ai Louis B. Mayer Studios e, in esterni, a Balboa, Newport Beach e a Del Monte. Il titolo venne cambiato in settembre in \"Shadows\".\nDistribuzione.\nIl copyright del film, richiesto dalla Preferred Pictures, Inc., fu registrato il 7 ottobre 1922 con il numero LP18347.\nDistribuito dalla Preferred, il film - presentato da B.P. Schulberg - usc\u00ec nelle sale cinematografiche statunitensi il 10 novembre 1922, dopo una prima all'Hotel Biltmore di New York che si era tenuta il 27 ottobre 1922. In Italia, ottenne il visto di censura numero 19638 nel giugno 1924 distribuito dalla Pittaluga.\nCopia completa della pellicola si trova conservata negli archivi della Cineteca Nazionale di Roma, in quelli della Library of Congress di Washington, al George Eastman House di Rochester, all'UCLA Film and Television Archive di Los Angeles.\nIl film \u00e8 stato distribuito in VHS e in DVD in varie edizioni."}
{"id": "4210666", "revid": "287204", "url": "https://it.wikipedia.org/wiki?curid=4210666", "title": "Vrazne", "text": ""}
{"id": "4210670", "revid": "1543377", "url": "https://it.wikipedia.org/wiki?curid=4210670", "title": "World Series of Poker Europe 2012", "text": "Le World Series of Poker Europe 2012 sono state la sesta edizione della manifestazione. Si sono disputate dal 21 settembre al 4 ottobre presso il Casin\u00f2 Barri\u00e8re e l'Hotel Majestic Barri\u00e8re di Cannes, in Francia.\nSono stati assegnati sette braccialetti delle World Series of Poker, incluso quello assegnato per il Main Event, vinto da Phil Hellmuth."}
{"id": "4210671", "revid": "69794", "url": "https://it.wikipedia.org/wiki?curid=4210671", "title": "WSOPE 2012", "text": ""}
{"id": "4210673", "revid": "767487", "url": "https://it.wikipedia.org/wiki?curid=4210673", "title": "Vysok\u00e1 (Pardubice)", "text": "Vysok\u00e1 \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4210674", "revid": "2080000", "url": "https://it.wikipedia.org/wiki?curid=4210674", "title": "Museo diocesano San Sebastiano", "text": "Il museo diocesano San Sebastiano si trova nel centro storico della citt\u00e0 di Cuneo, in Contrada Mondov\u00ec (gi\u00e0 Ruata Bovisii) e custodisce il patrimonio delle opere della confraternita di San Sebastiano.\nDescrizione.\nIl museo \u00e8 in gran parte costituito dalle opere attinenti al complesso monumentale di San Sebastiano, di cui fa parte. Il complesso monumentale \u00e8 anche l'antica sede della confraternita di San Sebastiano e tra le sue pertinenze spicca la chiesa intitolata all'omonimo santo.\nStoria.\nLe prime testimonianze risalgono al XIII secolo, quando in quest'area sorgevano un ospizio per pellegrini ed una cappella allora intitolata a San Giacomo il Maggiore: chi si trovava sulla via di un pellegrinaggio, aveva cos\u00ec accesso a cure ed una modesta sistemazione.\nNel cinquecento, con la diffusione della peste, molti confratelli si ammalarono accudendo gli infetti e questo port\u00f2 alla fusione delle confraternite di San Giacomo e San Sebastiano, protettore contro la peste, a cui si affid\u00f2 l'intera citt\u00e0 di Cuneo.\nDopo il secondo dopoguerra, con il diradarsi della popolazione dal centro storico della citt\u00e0, l'edificio principale e la chiesa, utilizzata solo durante alcune festivit\u00e0, furono lasciati in stato di abbandono e tale degrado li port\u00f2, verso la fine anni '80, a rischio di crollo.\nNel 2000, iniziarono i progetti di restauro dell'intero complesso ed part\u00ec un cantiere quasi decennale di completo recupero, conclusosi nel 2011.\nAllestimento.\nIl percorso permanente, suddiviso in cinque livelli, racconta sette secoli di storia della citt\u00e0 di Cuneo partendo dal Basso Medioevo con l'antica chiesa di San Giacomo, per poi passare alle sale dedicate rispettivamente ai Santi Giacomo e Sebastiano, la devozione alla Madonna del Carmine, la nascita della Diocesi di Cuneo e si conclude con il coro della Chiesa di San Sebastiano.\nSala San Giacomo.\nSan Giacomo \u201cMaggiore\u201d, figlio del pescatore Zebedeo, fu tra i primi chiamati da Ges\u00f9 e fu testimone di molti degli avvenimenti pi\u00f9 significativi della sua vita. Egli fu anche il primo apostolo martire. Sulla sua tomba in Galizia (Spagna) si susseguirono eventi miracolosi e nacque uno dei maggiori luoghi di culto e pellegrinaggio dal Medioevo a oggi: Santiago de Compostela.\nLa sala \u00e8 dedicata a lui perch\u00e9 il museo ha sede dove sorgeva un'antica cappella con annesso ospedale, luogo deputato ad accogliere pellegrini e viandanti. \nLa sala ricostruisce parte dei percorsi antichi e contemporanei che portano verso i luoghi della fede: le tombe degli apostoli e dei martiri, o la Terra Santa.\nSala San Sebastiano.\nIl percorso di visita \u00e8 legato agli oggetti e alle devozioni dell'antica confraternita, prima dedicata a San Giacomo, poi a San Sebastiano, protettore dalla peste.\nNel Medioevo l'attivit\u00e0 primaria della confraternita era l'accoglienza dei pellegrini diretti a Santiago de Compostela e dunque troviamo oggetti legati al tema del viaggio e dei percorsi di fede. Con il Cinquecento si cambia prospettiva: non si accoglie pi\u00f9 il viandante, divenuto individuo sospetto e portatore di malattie, ma si fa opera di assistenza verso gli appestati e i bisognosi.\nSala della Madonna del Carmine.\nIl secolo della Riforma protestante coincide con il periodo Barocco e l'espressione locale del culto della Madonna del Carmine o Nostra Signora del Monte Carmelo. Fioriscono le confraternite che prestano soccorso alle nuove emergenze sociali che in questo periodo si manifestano.\nLa sala deve il suo nome alla devozione verso la Madonna del Carmelo.\nIl monte Carmelo \u00e8 un luogo di grande valore per l'Antico Testamento ed \u00e8 legato alla vita del profeta Elia che qui vi trov\u00f2 rifugio. In questo luogo, anni dopo, si insediarono eremiti che traevano ispirazione dalla vita di Elia e ben presto diventarono comunit\u00e0 cristiane. Una serie di apparizioni della Vergine spinsero alla formazione dell'ordine monastico dei Carmelitani o Ordine della Beata Vergine del Monte Carmelo.\nCon la crisi del Seicento, acuita dalle guerre tra stati europei, declinarono anche i grandi pellegrinaggi il cui ruolo fu in parte sostituito dalle processioni in cui tutto il popolo segue ordinatamente la croce di Cristo.\nLa devozione alla Madonna del Carmelo a Cuneo \u00e8 stata attestata nella confraternita di San Sebastiano a partire dal 1606, anno in cui viene fondata la compagnia. Ancora oggi la devozione verso la Madonna del Carmine \u00e8 particolarmente sentita e si celebra con una processione solenne il 16 luglio di ogni anno.\nLa sala della diocesi.\nNella notte tra il 5 e il 6 luglio 1809, verso le 3.00 del mattino, il generale Sextius Alexandre Fran\u00e7ois de Miollis forza il Palazzo del Quirinale ed arresta Papa Pio VII, in seguito all'ostinato rifiuto del Papa di annullare la bolla di scomunica contro Napoleone e di rinunciare al potere temporale. \nIl Pontefice \u00e8 tradotto in carrozza, febbricitante, insieme al Segretario di Stato cardinal Pacca, prima a Firenze, poi a Genova e in seguito \u00e8 trasportato ad Alessandria e Rivoli. Attraverso il passo del Moncenisio \u00e8 condotto a Grenoble, dove viene separato dal cardinal Bartolomeo Pacca e fatto rientrare in Italia passando per Valence e Nizza.\nValica il Colle di Tenda e passando per Limone, Vernante, Robilante, Borgo San Dalmazzo e San Rocco Castagnaretta giunge a Cuneo.\nAlla porta di Nizza (attuale piazza Galimberti) lo attende il maire di Cuneo, conte Filippo Lovera di Maria, che offre ospitalit\u00e0 al Pontefice nel palazzo di famiglia, situato lungo la Contrada Maestra. Da qui, verso le 20, il Papa impartisce la benedizione alla folla che si \u00e8 radunata sotto il balcone; segue poi brevemente i fuochi d'artificio, preparati per il giorno dopo in occasione della festa Beato Angelo Carletti di Chivasso e anticipati alla vigilia in onore del Papa; verso le 21.00 consuma un leggero pasto a base di pesce servito dal primo albergo cittadino.\nIl primo tentativo di rendere Cuneo sede di diocesi risale al sec. XV. Per un lungo periodo il territorio cuneese \u00e8 soggetto alla giurisdizione di altre diocesi: Asti, Mondov\u00ec, Fossano e Torino.\nNel 1559, quando Cuneo ottiene da Emanuele Filiberto il titolo di citt\u00e0, si riaccendono le speranze, ma hanno breve durata. Nel 1783 iniziano le pratiche ufficiali presso la Corte Reale. Il 1 giugno 1803 Napoleone impone la soppressione di numerose diocesi e il trasferimento a Cuneo del Vescovado, del Capitolo e del Seminario di Mondov\u00ec, dal momento che essa \u00e8 capitale del Dipartimento della Stura.\nLa permanenza a Cuneo di Pio VII il 12 e 13 agosto 1809 risulta decisiva all\u2019interno di questa vicenda. Con la caduta di Napoleone e la successiva Restaurazione si entra nella fase risolutiva.\nCon deliberazione 25 novembre 1814 il Municipio delega due Patrizi, il Conte Carlo Pascale D'Illonza e il Marchese di Clavesana a trattare l'erezione della Diocesi. A Roma si occuparono della pratica altri due illustri cuneesi, i Conti Clemente Solaro della Margarita e Giuseppe Barbaroux.\nIl 17 giugno 1816 il Re Vittorio Emanuele II, in visita a Cuneo, viene alloggiato nel palazzo del Sindaco Conte Angelo Ricci di Andonno: con l'occasione gli vengono presentate nuove istanze per il Vescovado. Finalmente nel 1817 la dotazione \u00e8 completata dal Priore del Duomo Teol. Giovanni Battista Giraudi e si acquista il Palazzo Tornaforte, gi\u00e0 sede della Prefettura sotto il governo francese.\nCon la bolla Beati Petri Apostolorum Principis del 17 luglio Pio VII ridefinisce le Diocesi subalpine e istituisce la nuova diocesi di Cuneo, ricavandone il territorio dalla diocesi di Mondov\u00ec. Al momento della sua istituzione la nuova diocesi conta una cinquantina di parrocchie.\nLa scelta del nuovo vescovo, di competenza del re, cade su Amedeo Bruno di Samone.\nLa sala del consiglio.\nLa sala fu utilizzata sia per le riunioni del Consiglio della Confraternita sia come archivio: funzione, quest'ultima, che ha mantenuto sino a pochi anni fa. Il Consiglio della Confraternita di San Sebastiano stabil\u00ec nell\u2019aprile 1730 la costruzione di una nuova sacrestia e di un ambiente dedicato ad archivio.\nI lavori di restauro svolti a partire dal 2001 hanno permesso di recuperare l'aspetto originale che la stanza aveva nel XIX secolo. L'ambiente \u00e8 costituito da un semplice pavimento in cotto e la carta da parati a righe e fiorellini bianchi e blu che richiama nella cromia il soffitto, decorato da un finto cornicione e medaglioni nei quali si inseriscono frecce e faretra: simboli iconografici di San Sebastiano. L'arredo, concepito secondo il gusto tipicamente borghese dell\u2019epoca, contribuisce a creare un'atmosfera intima e quasi domestica, con le ampie poltrone in pelle in stile vittoriano e il massiccio armadio in noce posto lungo la parete d'ingresso, in cui trovavano posto i documenti dell'archivio. Sulla parete di fondo, accanto alla grande stufa in maiolica, un altro richiamo alle frecce di San Sebastiano nella portina che chiude il caminetto in marmo. Tra le suppellettili si notano le campane di vetro con fiori, altro elemento caratteristico dell'arredo ottocentesco e i ritratti di alcuni confratelli tra i secoli XVIII e XX.\nMostre.\nNel 2007 si \u00e8 tenuta la mostra \"Intessendo il museo\", in cui sono stati esposti alcuni paramenti liturgici di propriet\u00e0 delle parrocchie (databili tra XVII e XIX secolo), il piviale di Giovanni Paolo II (Citt\u00e0 del Vaticano, sacrestia Papale) e la casula realizzata da Missoni per la cappella della famiglia Ceretto a La Morra. La mostra \u00e8 stata curata dall'ufficio beni culturali, che, partendo dalla schedatura del patrimonio mobile delle 84 parrocchie della diocesi, ha avuto la possibilit\u00e0 di scegliere i pezzi maggiormente significativi ed in buono stato di conservazione; la manutenzione degli oggetti \u00e8 stata affidata a Cinzia Oliva, uno dei pi\u00f9 quotati restauratori di tessili del nord Italia.\nNel 2009, in occasione del bicentenario del passaggio di Pio VII a Cuneo, si \u00e8 tenuta la mostra \"Il Papa e l'imperatore\", in cui sono state esposti oggetti che sviluppassero le ultime tappe del viaggio del papa nell'agosto 1809 (Limone Piemonte, Cuneo, Vicoforte, Savona).\nNel 2010, in occasione dell'ostensione della Santa Sindone, si \u00e8 tenuta la mostra \"Sindoniche suggestioni\", in cui sono state sviluppate due tematiche principali: la diffusione del culto sindonico, raccontata attraverso le numerose rappresentazioni del sacro lino presenti sul territorio, e la fondamentale riflessione sul Corpo di Cristo, vista dalla particolare prospettiva offerta dagli oggetti deputati alla conservazione ed all'esposizione dell'Ostia consacrata, suddivise in tre sezioni: \"Il culto sindonico nella diocesi di Cuneo\", in cui sono stati esposti dipinti su tela presenti sul territorio della diocesi raffiguranti i principali santi locali che mostrano il Sacro Lino, \"L'altra Sindone: la copia di Santa Maria della Pieve\", dove \u00e8 stata esposta una rara copia della Sindone conservata presso la parrocchiale di Santa Maria della Pieve di Cuneo datata 1653, \"Il Corpo di Cristo\", in cui sono stati esposti ostensori di differenti tipologie provenienti dalle parrocchie ed una ricca collezione di tabernacoli lignei concessa in prestito dal Museo Civico di Cuneo."}
{"id": "4210686", "revid": "110157", "url": "https://it.wikipedia.org/wiki?curid=4210686", "title": "\u017delivsko", "text": "\u017delivsko \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4210687", "revid": "287204", "url": "https://it.wikipedia.org/wiki?curid=4210687", "title": "Zelivsko", "text": ""}
{"id": "4210688", "revid": "473148", "url": "https://it.wikipedia.org/wiki?curid=4210688", "title": "Vytautas il Grande", "text": ""}
{"id": "4210690", "revid": "1310927", "url": "https://it.wikipedia.org/wiki?curid=4210690", "title": "George Brough", "text": "Carriera.\nClub.\nHa cominciato la carriera nell'AFC Academy, nella stagione 2011.\nNazionale.\nHa esordito in Nazionale nel 2011, anno in cui disputa 2 partite valide per le qualificazioni ai Mondiali 2014."}
{"id": "4210693", "revid": "1310927", "url": "https://it.wikipedia.org/wiki?curid=4210693", "title": "Chris Bruno", "text": "Carriera.\nClub.\nDal 2003 gioca negli SWA Sharks, militandovi per vari anni.\nNazionale.\nHa esordito in Nazionale nel 2004, giocando incontri validi per le qualificazioni ai Mondiali 2006 e 2010."}
{"id": "4210694", "revid": "111373", "url": "https://it.wikipedia.org/wiki?curid=4210694", "title": "Locomotiva FFS Re 6/6", "text": "Le locomotive Re 6/6 delle Ferrovie Federali Svizzere sono una serie di locomotive elettriche, costruite negli anni settanta del XX secolo per il traino di treni merci pesanti su linee acclivi.\nStoria.\nLe locomotive vennero progettate all'inizio degli anni settanta per sostituire le pi\u00f9 vecchie Ae 6/6 al traino dei treni merci sulla ferrovia del Gottardo.\nNel 1972 vennero consegnati i quattro prototipi (11601 \u00f7 11604), di cui due erano per esperimento a casse articolate, secondo un sistema gi\u00e0 utilizzato sulle Ge 6/6II della Ferrovia Retica. Tale sistema di articolazione, che consentiva una rotazione di una semi-cassa rispetto all'altra solo in senso verticale, cio\u00e8 attorno ad un asse orizzontale e trasversale alla locomotiva, non era ad es. come quello delle locomotive articolate italiane, (che invece connette ciascuna semi-cassa attorno ad un vincolo \"sferico\" rispetto all'altra semi-cassa) e aveva lo scopo di rendere isostatica la distribuzione della massa della locomotiva sui propri assi. Avendo constatata la scarsa utilit\u00e0 di tale articolazione, essa venne soppressa nelle locomotive di serie, che ebbero la cassa non articolata, ma realizzata in unico pezzo.\nLa struttura generale ricordava quella delle Ae 6/6, ma completamente nuovo era il rodiggio: poich\u00e9 le Ae 6/6, con due carrelli a tre assi (rodiggio Co' Co') si erano rivelate aggressive nei confronti dell'armamento, le Re 6/6 furono realizzate con tre carrelli a due assi (rodiggio Bo' Bo' Bo') dove il carrello centrale si pu\u00f2 spostare lateralmente per consentire l'iscrizione in curva.\nDal 1975 al 1980 vennero costruite le 85 unit\u00e0 di serie, numerate da 11605 a 11689. Le macchine furono equipaggiate con il comando multiplo, cos\u00ec da poter essere utilizzate in doppia trazione con le locomotive Re 4/4II, Re 4/4III e Re 4/4IV, e con le automotrici RBe 4/4.\nNegli anni novanta, le Re 6/6 vennero riclassificate secondo lo schema UIC, ottenendo il numero di gruppo Re 620, con numeri da 001 a 089.\nLivree.\nLe locomotive entrarono in servizio nella livrea verde tipica dei mezzi FFS dell'epoca. Successivamente vennero ridipinte in livrea rossa, e infine nella livrea rossa e blu tipica della divisione FFS Cargo.\nNomi e stemmi.\nAnalogamente alle Ae 6/6, le Re 6/6 portano sulle fiancate un nome di battesimo.\nLavori di manutenzione.\nAttualmente (2019) alcune locomotive stanno subendo -presso le Officine di Bellinzona- una completa sostituzione di tutti i conduttori in esse presenti, sia di potenza che di controllo, con nuovi a norme antincendio, in modo tale da essere abilitate a viaggiare all'interno del nuovo tunnel di base del Gottardo, per il traino di treni merci. Tale attivit\u00e0 implica un complesso lavoro di quasi completo smontaggio e rimontaggio della durata di circa 3 mesi."}
{"id": "4210695", "revid": "119049770", "url": "https://it.wikipedia.org/wiki?curid=4210695", "title": "Locomotiva FFS Re 620", "text": ""}
{"id": "4210696", "revid": "2153076", "url": "https://it.wikipedia.org/wiki?curid=4210696", "title": "3 (The Script)", "text": ""}
{"id": "4210703", "revid": "682087", "url": "https://it.wikipedia.org/wiki?curid=4210703", "title": "Sleeve gastrectomy", "text": ""}
{"id": "4210704", "revid": "799790", "url": "https://it.wikipedia.org/wiki?curid=4210704", "title": "Heartbreakers (Tangerine Dream)", "text": "Heartbreakers \u00e8 un album in studio del gruppo musicale tedesco Tangerine Dream, pubblicato nel 1985.\nIl lavoro \u00e8 la colonna sonora del film \"Una storia a Los Angeles\", diretto da Bobby Roth e interpretato da Peter Coyote e Nick Mancuso."}
{"id": "4210707", "revid": "767487", "url": "https://it.wikipedia.org/wiki?curid=4210707", "title": "Cuore illuminato", "text": "Cuore illuminato (\"Coraz\u00f3n iluminado\") \u00e8 un film del 1998 diretto da H\u00e9ctor Babenco.\n\u00c8 stato presentato in concorso al 51\u00ba Festival di Cannes."}
{"id": "4210710", "revid": "125269081", "url": "https://it.wikipedia.org/wiki?curid=4210710", "title": "Hall of Fame (The Script)", "text": "Hall of Fame \u00e8 una canzone del gruppo irlandese The Script, pubblicata il 19 agosto 2012 come singolo d'anticipazione del loro terzo album \"#3\" il 19 agosto 2012. La canzone viene interpretata con il cantante statunitense will.i.am. Il brano ha avuto la sua anteprima radiofonica il 23 luglio 2012, ed \u00e8 diventata la prima numero uno della band nella classifica del Regno Unito il 16 settembre 2012.\nVideo musicale.\nUn video con il testo del brano usc\u00ec il 23 luglio 2012. Il videoclip ufficiale fu pubblicato invece il 19 agosto sul sito ufficiale della band. Nel videoclip gli Script e will.i.am. interpretano la canzone all'interno di un deposito deserto. Sono alternate scene di due giovani che hanno due sogni paralleli: diventare un pugile ed una ballerina di danza classica. All'inizio del brano vediamo una presentazione dei personaggi, un ragazzo e una ragazza, il primo residente in un quartiere malfamato, col sogno di diventare un pugile la seconda non-udente col sogno di diventare una ballerina.\nMentre il ragazzo passeggia viene inseguito e picchiato da dei bulli e nella fuga incrocia la ragazza, che viene guardata con inferiorit\u00e0 dalle altre (aspiranti) ballerine. I due non si arrederanno e agli esami di pratica la ragazza, dopo aver sbagliato un passo, sente dalla cassa la canzone e riesce nel suo intento. Alla fine vediamo il ragazzo vincere una cintura dei pesi massimi e la ragazza venire acclamata con fiori e applausi (quest'ultimi non udibili) durante un'esibizione."}
{"id": "4210711", "revid": "767487", "url": "https://it.wikipedia.org/wiki?curid=4210711", "title": "Giocando nei campi del Signore", "text": "Giocando nei campi del Signore (\"At play in the fields of the Lord\", in portoghese \"Brincando nos campos do Senhor\") \u00e8 un film del 1991 diretto da H\u00e9ctor Babenco. Il film, tratto dal romanzo omonimo di Peter Matthiessen, \u00e8 sceneggiato dal regista assieme a Jean-Claude Carri\u00e8re.\nTrama.\nAtterrato, per mancanza di benzina, mentre sorvola la foresta amazzonica con un biplano a servizio di sfruttatori cinici, Lewis Moon, un mercenario senza scrupoli, discendente degli Cheyenne, si trova inaspettatamente a contatto con gli Indio Niaruna, rimasti nella foresta in bal\u00eca di bianchi determinati a sterminarli per impadronirsi di un terreno aurifero. Per un soprassalto di coscienza, decide di condividerne la sorte, e dopo un fuggevole ritorno alla base, riprende il volo, lanciandosi col paracadute sul villaggio, mentre il biplano va a schiantarsi contro la montagna. Scambiato dai Niaruna per un emissario di Kisu, dio del tuono, viene temuto e riverito. In seguito, la sua storia interseca quella di due coppie di pastori integralisti americani. Una, spinta da un irrazionale fanatismo religioso, intollerante e arrogante, \u00e8 quella formata da Leslie Huben e dalla bionda Andy: l'altra \u00e8 quella di Martin Quarrier, pi\u00f9 flessibile e umano, e della impaurita e possessiva Hazel, che non condivide l'utopia missionaria del marito e si oppone alla disinvoltura del figlioletto nel familiarizzare con i coetanei indio e adeguarsi ai loro comportamenti disinibiti e primitivi. I tre diversi tentativi di riscattare i Niaruna dalla loro condizione di primitivi e indurli a comportamenti civili si risolveranno in modo drammatico.\nProduzione.\nIl produttore Saul Zaentz desiderava produrre il film fin da quando aveva letto il romanzo. Scopr\u00ec che la MGM possedeva per\u00f2 l'opzione per i diritti del libro. Zaentz ha continuato a provare ad acquistare i diritti ogni volta che c'\u00e8 stato un cambio esecutivo alla MGM fino al 1989, quando il nuovo studio diretto da Jay Kanter e Alan Ladd, Jr. ha deciso che MGM non avrebbe pi\u00f9 realizzato il film. Zaentz ha quindi pagato $ 1,4 milioni per i diritti di trasposizione. Il film \u00e8 costato 30 milioni $ ed \u00e8 stato girato per sei mesi in Per\u00f9 e Brasile in condizioni impervie. In principio, al posto di Daryl Hannah, il ruolo di Andy avrebbe dovuto essere interpretato da Laura Dern. Le musiche originali del polacco Zbigniew Preisner sono state nominate ai Golden Globe del 1991.\nCritica.\n\"Merito e orgoglio di questo kolossal pagato dagli yankees ma diretto da un latinoamericano doc come l'argentino- brasiliano Babenco (uno dei nomi di punta della generazione anni Ottanta) \u00e8 di essere contraltare problematico a tutte le enfasi celebrative, se si deve dar retta alla dissociazione di Marlon Brando da uno dei due film in dirittura d'arrivo sul tema, sul Quinto Centenario colombiano. Ma \"Giocando nei campi del Signore\" (\u00e8 la suggestiva battuta pronunciata da Moon quando, in una splendida e sontuosa scena aerea, annuncia via radio la sua incredibile scelta) ha pure il merito, purtroppo diluito in una lentezza autolesionista, di mettere in scena una tragica, insolubile contraddizione.\" (Paolo D'agostini, Repubblica)\n\"L'adattamento di Hector Babenco del romanzo di Peter Matthiessen, \u00e8 una grande e malinconica avventura cinematografica, vividamente realizzata nelle giungle del Brasile, su persone che non sono in contatto tra loro e in pericoloso contrasto con un mondo primordiale che non capiscono affatto ma vorrebbero aiutare (...) A conti fatti, si pu\u00f2 dire per\u00f2 che il film coinvolge l'intelletto pi\u00f9 delle emozioni.\" (Vincent Canby, The New York Times)"}
{"id": "4210712", "revid": "123678038", "url": "https://it.wikipedia.org/wiki?curid=4210712", "title": "Stufa a olle", "text": "La stufa a olle \u00e8 quella costruzione capace di emanare e diffondere calore nell'ambiente circostante. La sua peculiarit\u00e0 \u00e8 quella di mantenere il calore anche dopo lo spegnimento del fuoco, grazie alle olle di argilla ed ai mattoni refrattari che accumulano e trattengono il calore per molte ore.\nLa storia.\nNel Museo tirolese delle Arti e delle Tradizioni Popolari di Innsbruck si pu\u00f2 ammirare un\u2019antica stufa contadina del XVI secolo, proveniente dalla Val Pusteria, caratterizzata dalla parte superiore a volta schiacciata, che ricorda in modo evidente gli antichi forni da pane. Non sembra quindi azzardato ipotizzare che la stufa trovi le sue radici proprio in questi antichi manufatti di cui sono state trovate tracce, gi\u00e0 nei villaggi palafitticoli dell\u2019et\u00e0 del bronzo. Questi forni da pane erano costituiti da un fondo di argilla rinforzato con corteccia d\u2019albero su cui poggiavano lastre di pietra funzionanti da accumulatori di calore. La volta a botte del forno veniva ottenuta con l\u2019intreccio di rami flessibili (come il salice ad esempio) coperti poi da argilla, mentre l\u2019imboccatura del forno veniva poi chiusa con una lastra di pietra. \nQuando ci si rese conto che il forno oltre a cuocere, irradiava calore nello spazio circostante, nacque il concetto di stufa, \u00e8 logico presumere che questa scoperta sia avvenuta nelle regioni a clima freddo e infatti \u00e8 proprio in regioni come quelle alpine che si svilupper\u00e0 nel tempo tutta una cultura del manufatto stufa, prima in cotto, poi in maiolica, cultura che continua tutt\u2019ora.\nLe prime stufe ebbero basi rettangolari ed altezze piuttosto contenute (1,40 \u2013 1 ,60 mt.). Alcune erano piane, altre erano munite superiormente di una volta a botte (\u00e8 la cosiddetta stufa a muletto). Intorno alla stufa frequentemente veniva posta un\u2019impalcatura in legno che consentiva la sistemazione di una panca, serviva da appoggio per panni che dovevano asciugare, ma cosa pi\u00f9 importante serviva durante l\u2019inverno a sostenere un pagliericcio; una specie di letto provvisorio per le persone anziane che volevano dormire al caldo. Questo per le modeste case dei contadini. \nNei palazzi e nei castelli si realizzavano invece stufe molto pi\u00f9 alte (ad uno o due corpi sovrapposti). Quello inferiore di dimensioni maggiori, con zoccolo e cornicione, appoggiava su un solido basamento di legno o di pietra munito sul davanti di piedini e inserito, sul retro, nella parete. A volte per\u00f2 i piedini erano anche sul retro. Il corpo superiore \u201ca torre\u201d, poteva essere rettangolare od ottagonale, a volte anche tondo e con cupoletta finale. Il colore in genere usato era il verde, che domin\u00f2 incontrastato per lungo tempo, particolarmente in Alto Adige e in Trentino, dove era rinomata la produzione di Sfruz, ma nel Settecento si us\u00f2 molto anche il bianco con decorazioni su vari toni di azzurro. Pi\u00f9 raramente la terra di Siena e i bruni in genere. \nTra la fine del Settecento e per tutto l\u2019Ottocento prese gran voga la stufa a corpo cilindrico con decorazione a rilievi che riecheggiano lo stile Impero. La stufa si impreziosisce con medaglioni che raffigurano personaggi famosi o sacri e viene quasi completamente abbandonata la vecchia stufa con volta a botte. Ma alla fine dell\u2019Ottocento le stufe riacquistano la pianta quadrata e l\u2019aspetto di un alto parallelepipedo che pur restringendosi, a volte, nella parte superiore, non mantiene pi\u00f9 la sostanziale differenza tra corpo inferiore e corpo superiore che aveva caratterizzato le stufe dei secoli precedenti.\nPer esigenze di mercato e di produzione le formelle a stampaggio, quadre, sono eseguite in un solo colore e propongono motivi geometrici a rilievo per mettere in evidenza il gioco delle ombre. In tempi recenti, quando dopo un lungo periodo di oblio la stufa di maiolica viene di nuovo in auge, vengono riprese sia le antiche forme delle varie epoche. Cos\u00ec come vengono studiate nuove forme pi\u00f9 aderenti al gusto dei nostri giorni, fino al Postmoderno.\nLe fornaci di Sfruz.\nLe fornaci presenti a Sfruz erano presumibilmente due: quella dei Biasi, poco documentata da fonti scritte e materiali e quella della famiglia Cavosi. \u00c8 proprio dal XVI secolo che si attesta per la prima volta, attraverso fonti documentarie, la presenza di fornaci e mastri \u201c\"fornelari\"\u201d nell'abitato di Sfruz. Infatti, nell'archivio parrocchiale del paese di Verv\u00f2, a pochi chilometri da Sfruz, venne trovata una pergamena, datata 26 maggio 1532, in cui si faceva riferimento ad un certo \u201cMaestro\u201d Cristoforo Cavosi da Fruzo. Il lavoro prodotto dai fornellari sfruzzini non \u00e8 stimabile in modo esatto, ma grazie ad un documento storico ritrovato qualche anno fa \u201cLibro dove si ordianano i forneli\u201d, \u00e8 stata confermata l'intensa laboriosit\u00e0 dei fornellari sfruzzini ed il primato alla famiglia Cavosi: nell'arco di 63 anni, a partire dal 1792 fino al 1854, riuscirono a vendere 1121 stufe a olle. Oltre ad essere vendute in Val di Non, le stufe a olle di Sfruz arrivarono a Mantova, Ferrara, Vienna e Salisburgo. Nel paese di Sfruz, le stufe riconosciute come originali sono 29.In seguito alla Seconda Rivoluzione Industriale ed al progresso tecnologico, le stufe a olle vennero sostituite con nuove e moderne tecniche di riscaldamento. Molte stufe vennero distrutte, ma fortunatamente non tutte vennero demolite. A distanza di molto tempo, oggi \u00e8 nato il desiderio di riscoprire e rivalorizzare l'arte antica delle stufe a olle.\nL'argilla di Sfruz.\nCi\u00f2 che distingue le stufe a olle di Sfruz dalle altre \u00e8 la materia prima con le quali vennero costruite, ossia l'argilla, e le maioliche degli Anabattisti faentini, con le quali vennero decorate.\nL'argilla di Sfruz si distingue per la sua purezza, in quanto la sua percentuale sabbiosa \u00e8 molto bassa; dall'analisi granulometrica del Dott. Francesco Angelelli si hanno i risultati della sua composizione: 0,50% di sabbia, 2,20% di limo e 97,30% di argilla. Gli accumuli di argilla che si sono formati nelle cave della Val di Non, hanno rappresentato la materia prima per la lavorazione, la cottura e la creazione di ceramiche resistenti a forti calori.\nI periodi della produzione sfruzzese.\nL'arte dei fornellari di Sfruz pu\u00f2 essere classificata in quattro periodi, ai quali corrispondono quattro diversi tipi di produzione. \nI materiali utilizzati per formare i colori erano materiali naturali: ferro, magnesio, piombo, rame, sale e farina. Questi venivano messi nel forno ed inceneriti alla temperatura di 700-800 gradi centigradi."}
{"id": "4210714", "revid": "752999", "url": "https://it.wikipedia.org/wiki?curid=4210714", "title": "Pro Liguria", "text": ""}
{"id": "4210716", "revid": "1305772", "url": "https://it.wikipedia.org/wiki?curid=4210716", "title": "Privateering", "text": "Privateering \u00e8 il settimo album discografico del cantautore e chitarrista britannico Mark Knopfler, pubblicato il 3 settembre 2012 dalla Mercury Records.\nIl disco.\nIl disco \u00e8 un doppio album di inediti che incorpora il blues rock con il folk tradizionale e la musica country. Si tratta del primo doppio album della carriera di Mark Knopfler.\nTracce.\nTutti i brani sono di Mark Knopfler ad eccezione di \"Miss You Blues\" (testo di Mark Knopfler, musica tratta dalla melodia tradizionale \"Deep Blue Sea\" e arrangiata da Mark Knopfler)."}
{"id": "4210717", "revid": "438678", "url": "https://it.wikipedia.org/wiki?curid=4210717", "title": "Lucio Flavio, il passeggero dell'agonia", "text": "Lucio Flavio, il passeggero dell'agonia (\"L\u00facio Fl\u00e1vio, o passageiro da agonia\") \u00e8 un film del 1977 diretto da H\u00e9ctor Babenco.\nTrama.\nIl film racconta la storia di un famoso bandito brasiliano dei primi anni settanta."}
{"id": "4210719", "revid": "339392", "url": "https://it.wikipedia.org/wiki?curid=4210719", "title": "Stufe ad olle", "text": ""}
{"id": "4210722", "revid": "438678", "url": "https://it.wikipedia.org/wiki?curid=4210722", "title": "Il re della notte", "text": "Il re della notte (\"O rei da noite\") \u00e8 un film del 1975 diretto da H\u00e9ctor Babenco.\nTrama.\nDurante gli anni '40 a San Paolo un giovane intreccia relazioni amorose con le due figlie della migliore amica di sua madre."}
{"id": "4210724", "revid": "1305772", "url": "https://it.wikipedia.org/wiki?curid=4210724", "title": "Angry Birds Trilogy", "text": "Angry Birds Trilogy \u00e8 un videogioco sviluppato dalla Rovio Entertainment e pubblicato dalla Activision. Il titolo contiene i primi tre videogiochi della popolare serie \"Angry Birds\": \"Angry Birds\", \"Angry Birds Seasons\" e \"Angry Birds Rio\", ed \u00e8 stato reso disponibile per Xbox 360, PlayStation 3 e Nintendo 3DS il 25 settembre 2012. Sia la versione per PlayStation 3 che la versione per Xbox 360 sono disponibili sia in versione tradizionale che in versione per, rispettivamente, PlayStation Move e Kinect."}
{"id": "4210726", "revid": "767487", "url": "https://it.wikipedia.org/wiki?curid=4210726", "title": "Il favoloso Fittipaldi", "text": "Il favoloso Fittipaldi (\"O fabuloso Fittipaldi\") \u00e8 un documentario brasiliano del 1975 diretto da H\u00e9ctor Babenco e Roberto Farias.\nTrama.\nIl film \u00e8 incentrato sulla carriera agonistica del pilota di Formula Uno brasiliano Emerson Fittipaldi. Vengono narrate le prime esperienze in Europa, quando lui e il fratello Wilson si trasferirono a Londra per partecipare nel 1969 a gare con vetture monoposto di Formula Ford. Viene intervistata anche la signora che dava loro in affitto un piccolo alloggio. La carriera viene narrata grazie a immagini di repertorio e con interviste a parenti e amici ma soprattutto a piloti e membri dello staff tecnico del Team Lotus. Molto risalto viene dato alla vittoria nel Campionato Mondiale di Formula Uno del 1972, ottenuto guidando la Lotus 72. In occasione della gara a Monza Fittipaldi si esibisce in un giro di pista con motocicletta ad andatura turistica spiegando particolari e insidie del circuito brianzolo. Numerosi interventi anche della sua prima moglie Maria-Helena."}
{"id": "4210728", "revid": "767487", "url": "https://it.wikipedia.org/wiki?curid=4210728", "title": "Stefano Dicuonzo", "text": "Carriera.\nClub.\nLe giovanili alla Juventus.\nDicuonzo ha iniziato la sua carriera di calciatore alla Juventus settore giovanile, nel 1996. Si \u00e8 fatto strada fino alla \"Primavera Squadra\", quando per la stagione 2005-2006, in cui la Juventus vince il secondo scudetto consecutivo, Dicuonzo viene spesso convocato per la prima squadra ed allenato da Fabio Capello. Trascorre tutta l'estate 2006 alla Juventus in prima squadra partecipando anche al ritiro pre campionato.\nLe varie esperienze in Lega Pro.\nDopo il ritiro con la Juventus, per la stagione 2006-2007, Dicuonzo si trasferisce al con la formula della compropriet\u00e0. Gioca da titolare ben 23 partite segnando anche il suo primo gol da professionista e contribuendo cos\u00ec, a far arrivare la sua squadra prima nel girone ed alla successiva promozione in Serie B.\nIl 23 luglio 2007 viene ceduto alla Pro Sesto sempre in Serie C1, per la stagione 2007-2008. \nL'anno successivo firma con la Pro Patria, anch'essa militante in Prima Divisione, con cui colleziona 9 presenze, Cos\u00ec viene ceduto a titolo definitivo, per la stagione 2009-2010, al in Seconda Divisione dove disputa una stagione da titolare giocando 32 partite e siglando una rete. A fine campionato la squadra si classifica al secondo posto perdendo i play-off contro la Cisco Roma.\nIl passaggio alla Juve Stabia e l'esordio in Serie B.\nDopo la splendida stagione passata al , firma con la un contratto che lo lega fino a giugno 2011. Con la allenata da Piero Braglia, disputa un'altra annata da protagonista, dato che vince la Coppa Italia Lega Pro ed inoltre con le vespe va ai play off (poi vinti), ma a quali non prender\u00e0 parte per una squalifica di sei giornate. Per la stagione 2011-2012 rinnova con la anche in Serie B. Con le vespe allenate sempre da Piero Braglia, disputa un altro campionato da titolare come terzino sinistro nel 4-4-2. Termina la stagione con 40 presenze su 42 giornate di Serie B, quindi gioca quasi tutto il campionato.\nPer la stagione 2012-2013, in virt\u00f9 della nuova regola introdotta dalla Lega Serie B sui numeri di maglia, \u00e8 costretto a cambiare numerazione, e sceglie la maglia numero 19. Il 17 novembre 2012, in occasione della 15\u00aa giornata, sigla la rete della vittoria in Spezia- (2-3). A fine stagione scade il suo contratto con la , e non rinnovandolo, resta svincolato.\nIl ritorno in Lega Pro.\nIl 2 settembre 2013 firma con il in Lega Pro Prima Divisione; in quattro mesi colleziona 8 presenze.\nA met\u00e0 stagione Dicuonzo decide di cambiare casacca e il 10 gennaio 2014 si trasferisce al Benevento, disputando 9 partite in campionato pi\u00f9 2 ai play-off.\nNel luglio 2014 passa al ancora in Lega Pro.\nStatistiche.\nPresenze e reti nei club.\n\"Statistiche aggiornate al 18 ottobre 2015.\""}
{"id": "4210731", "revid": "767487", "url": "https://it.wikipedia.org/wiki?curid=4210731", "title": "Goodbye Lover", "text": "Goodbye Lover \u00e8 un film del 1998 diretto da Roland Joff\u00e9."}
{"id": "4210736", "revid": "339392", "url": "https://it.wikipedia.org/wiki?curid=4210736", "title": "Ninja Nonsense", "text": ""}
{"id": "4210738", "revid": "438678", "url": "https://it.wikipedia.org/wiki?curid=4210738", "title": "Lulu on the Bridge", "text": "Lulu on the Bridge \u00e8 un film statunitense del 1998 scritto e diretto dallo scrittore Paul Auster e interpretato da Harvey Keitel, Mira Sorvino e Willem Dafoe. Il film parla di un sassofonista jazz, la cui vita cambia dopo essere stato vittima di una sparatoria. Dopo aver trovato una pietra misteriosa, incontra e si innamora di una bellissima aspirante attrice, ma la loro felicit\u00e0 viene interrotta da una serie di strani eventi onirici.\nIl film \u00e8 stato presentato fuori concorso al Festival di Cannes del 1998 nella sezione Un Certain Regard.\nIl film \u00e8 uscito in Italia il 23 aprile 1999.\nTrama.\nIl sassofonista jazz Izzy Maurer (Harvey Keitel) viene colpito da uno sparo al petto da uno squilibrato durante uno spettacolo in un jazz club. Izzy sopravvive a un'operazione di sette ore, ma perdendo il polmone sinistro, chiude la sua carriera musicale. Una giovane aspirante attrice chiamata Celia Burns (Mira Sorvino) entra nel ristorante Chez Pierre di New York in cui lavora come cameriera. Lei e il suo capo parlano della sparatoria. Pi\u00f9 tardi acquista l'ultimo CD di Izzy.\nIn seguito al suo ricovero, Izzy rimane da solo e evita i suoi amici. A poco a poco ricomincia ad uscire e a adattarsi alla sua nuova vita. La sua ex fidanzata Hannah (Gina Gershon) lo invita a cena con la presenza di una famosa attrice in pensione, Catherine Moore (Vanessa Redgrave), che ora \u00e8 una regista di successo, e del suo amico produttore cinematografico, Philip Kleinman (Mandy Patinkin). Per la prima dopo molto tempo, Izzy si diverte. Catherine \u00e8 alla ricerca di una giovane attrice che interpreti la parte di \"Lulu\" nella sua prossima film: una versione cinematografica del \"Vaso di Pandora\" (\"Pandora's Box\"). Tornando a casa quella notte Izzy scopre un cadavere, trova una borsa che giace nelle vicinanze, e si precipita a casa in preda alla paura. Successivamente esamina il contenuto della borsa e trova una piccola scatola contenente una pietra con un segno rosso. Mentre esamina la pietra sente delle voci che parlano in lingue straniere.\nQuella notte, mentre giace sveglio nel letto, la pietra emette una strana luce blu e si eleva al di sopra del comodino. La mattina dopo, chiama al numero scritto su un tovagliolo che ha trovato nella borsa e Celia prende il telefono proprio mentre sta ascoltando il CD di Izzy. Le chiede di incontrarla, e lei lo invita a casa sua. Quando arriva le chiede di fargli conoscere quello che sa dell'uomo morto, Stanley Mar (Greg Johnson), e della strana pietra. Le rivela delle luci e le mostra la misteriosa luce blu della pietra. Attratta dalla pietra, Celia la tocca e incoraggia anche lui a toccarla. \"\u00c8 la cosa migliore, davvero. \u00c8 come nient'altro,\" dice. Si sentono talmente esaltati dall'esperienza, da farli sentire pi\u00f9 legati alle cose che li circondano. Lui le dice: \"Per il modo in cui mi sento ora, potrei passare il resto della mia vita con te.\" Dopo la sua partenza, Celia gli corre dietro e lo invita a tornare al suo appartamento dove fanno l'amore. Nei giorni successivi, si innamorano profondamente. Lei gli trova lavoro presso il suo ristorante, ma quando un cliente le tocca il sedere, Izzy provoca una scenata ed entrambi vengono licenziati.\nCelia \u00e8 in lizza per la parte nel film di Catherine \"Vaso di Pandora\" (\"Pandora's Box\"), e con l'aiuto e le conoscenze di Izzy, ottiene la parte di Lulu. Izzy decide di raggiungere Celia a Dublino, dove si sta girando il film. Poco dopo la sua partenza, Izzy \u00e8 stato attaccato da alcuni uomini nel suo appartamento che avevano chiesto perch\u00e9 avesse ucciso Stanley Mar. Viene catturato e tenuto prigioniero. Incontra un misterioso Dr. Van Horn (Willem Dafoe) che gli mostra il disprezzo che ha nei suoi confronti. Izzy non ha idea di cosa stia parlando, ma Van Horn sembra conoscere dettagli sul passato di Izzy - il suo vero nome, traumi infantili, e la caccia alle lucciole con il fratello nella loro casa estiva a Echo Lake. Quando Van Horn comincia a scavare nelle relazioni di Izzy con il padre e il fratello, Izzy risponde: \"Non farmi questo.\" Quando si ricord\u00f2 di essersi rifiutato di suonare la musica al funerale di suo padre, scoppia in lacrime. Una notte, Van Horn si precipita nella cella di Izzy e gli dice: \"Tu non sei degno. Hai vissuto una brutta vita disonesta.\" Venuto a sapere di Celia, Van Horn ora esige che Izzy le riveli dove si trova. Izzy si rifiuta per\u00f2 di riconoscere di conoscerla. Mentre se ne va, Van Horn, dice, \"Che Dio abbia piet\u00e0 della tua anima.\"\nNel frattempo, Celia non riesce a rintracciare Izzy e sospetta qualcosa di molto brutto. Teme che Izzy l'abbia abbandonata. Una notte tira fuori la pietra e appare la luce blu, ma ora produce in lei solo una tristezza opprimente. Afflitta, Lulu prende la pietra e cammina per Ha'penny Bridge, dove la pietra cade nel fiume scuro. Il giorno seguente, Van Horn e i suoi uomini trovano Celia a Dublino e tentano di rapirla. La inseguono lungo le strade del Ha'penny Bridge dove aveva lasciato cadere la pietra. Quando le strade concludono, Celia salta nel fiume.\nTornato a New York, alla fine Izzy riesce a fuggire dalla sua prigione. Viene a sapere dal produttore della scomparsa di Celia e quasi sviene. Il produttore gli d\u00e0 una videocassetta di alcune delle scene di Celia. Pi\u00f9 tardi, in un jazz club, chiede ai suoi amici: \"Sono una persona buona o una cattiva?\" Ritornato al suo appartamento guarda la videocassetta di Celia e piange.\nDopo essere stato colpito al club jazz dallo squilibrato, Izzy viene portato via in ambulanza. Sulla strada per l'ospedale, il suo cuore si ferma e Izzy Maurer muore, nel momento in cui l'ambulanza passa una giovane aspirante attrice di nome Celia Burns. Lei vede il passaggio dell'ambulanza e si fa il segno della croce."}
{"id": "4210750", "revid": "481666", "url": "https://it.wikipedia.org/wiki?curid=4210750", "title": "Bessie Eyton", "text": "Biografia.\nBessie Eyton nacque in California nel 1890. Il suo esordio cinematografico risale al 1911 quando, per la Selig Polyscope, gir\u00f2 \"The Sheriff of Tuolomne\", un cortometraggio diretto da Francis Boggs.\nTutta la sua carriera si svolse all'epoca del cinema muto, iniziando nel 1911 e finendo negli anni venti. Bessie Eyton gir\u00f2 oltre 180 film, in gran parte sotto contratto con la Selig. Il suo nome appare anche come sceneggiatrice in un film del 1914, \"The Smuggler's Sister\".\nMorta il 22 gennaio 1965, venne sepolta all'Ivy Lawn Memorial Park di Ventura (California)."}
{"id": "4210751", "revid": "6923", "url": "https://it.wikipedia.org/wiki?curid=4210751", "title": "Toyota Celica Twin-Cam Turbo", "text": "La Toyota Celica Twincam Turbo \u00e8 una vettura da competizione prodotta per gareggiare nelle competizioni rallystiche nel Gruppo B, presentata da Toyota nel 1983 e utilizzata sino all'abolizione del gruppo B avvenuta al termine del 1986.\nLa Celica TCT si rivel\u00f2 una delle migliori auto utilizzabili nei rally africani, vincendo sia il Safari Rally che il Rally della Costa d'Avorio in tre occasioni, ottenendo il soprannome di \"King of Africa\".\nCaratteristiche.\nLe norme principali per correre nel Gruppo B erano quelle di produrre almeno 200 vetture stradali e la Toyota lavorando con la propria divisione europea mise appunto il numero che prevedeva il regolamento costruendo anche venti vetture da rally con un nuovo motore.\nMentre alcuni team rivali come l'Audi Quattro adottavano la trazione integrale, la Celica, come la Lancia 037 Rally, disponeva di trazione sulle ruote posteriori.\nLa vettura ha debuttato nel Campionato del mondo rally 1983 in occasione del Rally 1000 Laghi con il pilota Juha Kankkunen che si classific\u00f2 sesto assoluto. Nello stesso anno ha ottenuto la prima di tre vittorie al Rally di Costa d'Avorio, condotta da Bj\u00f6rn Waldeg\u00e5rd.\nNel 1984 sempre il pilota svedese Waldeg\u00e5rd \u00e8 arrivato primo assoluto al Safari Rally dando la prima delle tre vittorie consecutive al team Toyota.\nCon la fine delle Gruppo B il motore della Twin Cam Turbo divenne il propulsore (TA64) della futura Toyota Celica GT-Four dimostrandosi perfetto per la trazione integrale usata dal 1987."}
{"id": "4210752", "revid": "1149807", "url": "https://it.wikipedia.org/wiki?curid=4210752", "title": "Mugen Souls", "text": "Mugen Souls \u00e8 un videogioco di ruolo sviluppato dalla Compile Heart e pubblicato in America Settentrionale ed in Europa dalla NIS America. A causa di alcuni aspetti del videogioco, la NIS America ha modificato alcuni aspetti del titolo, variando le versioni del gioco uscito nei diversi paesi.\nTrama.\nIl protagonista di \"Mugen Souls\", Chou-Chou, pianifica di conquistare l'universo, unendo i sette mondi di cui \u00e8 composto sotto un unico governo. Viaggiando da un mondo all'altro con il suo fedele compagno Altis, Chou-Chou vuole trasformare i regnanti di ognuno dei sette mondi in propri servi, cercando contemporaneamente di scongiurare i possibili conflitti."}
{"id": "4210753", "revid": "123455482", "url": "https://it.wikipedia.org/wiki?curid=4210753", "title": "Ivano Baldanzeddu", "text": "Carriera.\nClub.\nCresciuto con i sardi del Calangianus, societ\u00e0 giovanile del suo paese di provenienza, viene notato dall' che lo porta nelle sue giovanili. Dopo una stagione in prestito alla Massese in Serie C1, torna alla base empolese dove debutta in Serie A totalizzando due presenze in massima serie. In seguito, dopo una presenza in Serie B con l'Avellino, scende in Serie C1 con l' e poi con il Foligno. Nel 2009 passa alla Lucchese in Seconda Divisione dove contribuisce alla promozione in Prima Divisione e rimane per un anno anche in tale categoria. Rimasto svincolato dopo il fallimento della societ\u00e0 toscana, nell'estate 2011 passa alla in Serie B, disputando una stagione da titolare. Per la stagione 2012-2013 veste ancora la maglia delle vespe di Castellammare di Stabia.\nL'11 luglio 2013, scaduto il contratto con i campani, viene acquistato dal Verona che lo cede, in compartecipazione, allo Spezia. Al termine della stagione l'accordo di partecipazione viene risolto in favore della societ\u00e0 ligure.\nIl 30 luglio 2014 viene riacquistato dal Verona e il giorno dopo viene ceduto in prestito alla neopromossa Entella.\nIl 13 settembre, nel corso della terza giornata del campionato cadetto, in seguito a un fallo di Valerio Di Cesare, riporta una lesione multiligamentosa del ginocchio destro (crociato anteriore, crociato posteriore, collaterale interno); la prognosi dell'intervento \u00e8 di 12 mesi.\nIl 19 marzo 2015, a distanza di 6 mesi dall'intervento, torna ad allenarsi a parte sul campo dello Stadio Comunale di Chiavari.\nNel frattempo il difensore sardo si tatua il disegno di una pipa sul ginocchio destro con incise le iniziali del chirurgo ortopedico che l'ha operato (Prof. Pier Paolo Mariani) e dei terapisti della Clinica Villa Stuart di Roma che lo hanno seguito nella fase di riabilitazione (Federico, Emanuele, Giorgio).\nTorna in campo, a distanza di quasi otto mesi dall'infortunio, il 3 maggio con la \"Primavera\" contro lo Spezia giocando 80 minuti.\nTornato tra i convocati per le ultime partite di campionato, non giocher\u00e0 pi\u00f9 neanche un minuto non riuscendo ad evitare la retrocessione dell'Entella dopo aver perso i play-out contro il .\nDopo essere tornato al Verona per fine prestito, il 31 agosto 2015 rescinde il contratto con la societ\u00e0 veronese.\nIl 21 settembre successivo firma un contratto annuale con il collezionando 13 presenze in tutto.\nIl 9 giugno 2016, in scadenza di contratto, firma un contratto biennale con il , club neopromosso in Lega Pro.\nIl 17 gennaio 2017 viene ceduto in prestito al Catania.\nIl 30 agosto rescinde l'accordo che lo legava al club veneto e il 20 ottobre viene tesserato dal Gavorrano, salvo poi decidere, tre giorni dopo, di non accettare l'offerta della squadra maremmana. Il 27 ottobre si lega all'Arzachena.\nStatistiche.\nPresenze e reti nei club.\n\"Statistiche aggiornate al 10 marzo 2018.\""}
{"id": "4210758", "revid": "297031", "url": "https://it.wikipedia.org/wiki?curid=4210758", "title": "Libera Citt\u00e0 di Francoforte", "text": ""}
{"id": "4210759", "revid": "1573940", "url": "https://it.wikipedia.org/wiki?curid=4210759", "title": "Rocksmith", "text": "Rocksmith \u00e8 un videogioco musicale prodotto dalla Ubisoft e basato sulla tecnologia di \"Guitar Rising\". L'obiettivo principale del gioco \u00e8 la caratteristica unica che permette ai giocatori di collegare qualsiasi chitarra elettrica alla console e suonarla. In Nord America, il titolo \u00e8 disponibile per PlayStation 3 e Xbox 360. Una versione per Microsoft Windows \u00e8 stata ripetutamente posticipata, ed \u00e8 stata pubblicata il 16 ottobre 2012 per poi essere subito ritirata a causa della mancanza del codice di attivazione nella scatola. La successiva data di uscita \u00e8 stata annunciata per il 29 novembre dello stesso anno.\nUn'espansione che rende compatibile l'utilizzo del basso \u00e8 stato reso disponibile il 14 agosto 2012. Una seconda espansione che integra l'espansione del basso ed inserisce perfezionamenti aggiuntivi \u00e8 stata resa disponibile il 16 ottobre 2012.\nIl seguito, \"Rocksmith 2014\", \u00e8 stato messo in commercio il 24 ottobre 2013.\nModalit\u00e0 di gioco.\nIl gameplay del gioco ricalca quello di \"Guitar Hero\" e di \"Rock Band\", ma con l'impossibilit\u00e0 di perdere e la progressione di volta in volta quando si fa una sezione al 100%."}
{"id": "4210760", "revid": "386562", "url": "https://it.wikipedia.org/wiki?curid=4210760", "title": "Pignatta mongola", "text": ""}
{"id": "4210762", "revid": "386562", "url": "https://it.wikipedia.org/wiki?curid=4210762", "title": "Yuebing", "text": ""}
{"id": "4210763", "revid": "386562", "url": "https://it.wikipedia.org/wiki?curid=4210763", "title": "Mooncake", "text": ""}
{"id": "4210770", "revid": "392652", "url": "https://it.wikipedia.org/wiki?curid=4210770", "title": "The Sick Rose (gruppo musicale)", "text": "The Sick Rose \u00e8 un gruppo musicale italiano rock, tra i principali esponenti del movimento del garage rock revival, genere sviluppatosi negli anni ottanta e portato alla ribalta da gruppi come Fuzztones e The Chesterfield Kings.\nStoria del gruppo.\nI Sick Rose si sono formati nel 1983 a Torino ed erano composti inizialmente da Luca Re (voce), Diego Mese (chitarra), e completati da Maurizio Campisi (basso), Dante Garimanno (batteria), Rinaldo Doro (tastiera). Il nome del gruppo rimanda all'omonima poesia scritta dal poeta inglese William Blake.\nDopo un primo 7\" allegato alla rivista \"Lost Trails\", esordiscono con il singolo \"Get along Girl\" edito nel 1986 dalla Electric Eye, che anticip\u00f2 l'album \"Faces\" che presentava perlopi\u00f9 brani originali scritti in uno stile che poteva sembrare di una band texana del 1966. Al disco segu\u00ec poi una lunga tourn\u00e9e nel nord Europa.\nNel 1988 pubblicano il secondo album, \"Shaking Street\" anticipato dal singolo \"Double Shot\", dove grazie all'attivit\u00e0 concertistica il suono del gruppo \u00e8 pi\u00f9 amalgamato.\nDopo una raccolta e il terzo album \"Floating\" (1990), Diego Mese abbandona il gruppo. Luca Re con una nuova formazione pubblica \"Renaissance\" nel 1992, che sar\u00e0 l'ultima pubblicazione del gruppo prima dello scioglimento. Re costituisce un nuovo combo, i 99th Floor dalla breve durata. Nel 1999 il gruppo si ricostituisce dapprima con una sporadica attivit\u00e0 live per giungere alla pubblicazione di un nuovo lavoro, l'EP \"Italian Fuzz Explosion\" (2001, riedito nel 2004 ampliato con il titolo \"The Modern Boys with an Old Disease\") e cinque anni pi\u00f9 tardi l'album prodotto da Dom Mariani.\nNegli anni successivi il gruppo ha fatto tour in Europa aprendo i concerti di Jeff Conolly dei Lyres. Nel 2011 hanno pubblicato un nuovo album \"No Need for Speed\" prodotto anche questo da Dom Mariani.\nNel 2017, a trent'anni dalla sua prima uscita, l'album di debutto \"Faces\" viene ristampato in versione deluxe su vinile da 180g da Vinile Italiano. Seguono tour in tutta Europa.\nNel marzo del 2018, in occasione del trentacinquesimo anniversario, esce per Area Pirata Records \"Someplace Better\", settimo album della band, interamente composto da brani originali. La produzione del disco \u00e8 affidata a Ken Stringfellow."}
{"id": "4210789", "revid": "1305772", "url": "https://it.wikipedia.org/wiki?curid=4210789", "title": "Shifting World", "text": "Shifting World \u00e8 un videogioco rompicapo sviluppato dalla Rising Star Games e pubblicato dalla Aksys Games per Nintendo 3DS. Il videogioco \u00e8 stato reso disponibile il 26 aprile 2012 in America Settentrionale ed il 28 settembre 2012 in Europa."}
{"id": "4210798", "revid": "228587", "url": "https://it.wikipedia.org/wiki?curid=4210798", "title": "Bandiera del Baden", "text": "La bandiera del Baden mostrava una combinazione di giallo e rosso, i colori araldici dello stato tedesco del Baden. \nUna bandiera bicolore rosso-gialla venne introdotta come bandiera per il Granducato di Baden (1806\u20131918) nel 1871. Questa venne rimpiazzata da una bandera tricolore giallo-rosso-giallo nel 1891. A seguito dell'abolizione della monarchia con la fine della Prima guerra mondiale, la Repubblica di Baden che venne fondata continu\u00f2 ad utilizzare quest'ultima bandiera tricolore. Dopo l'ascesa al potere del nazismo in Germania nel 1933, le bandiere locali degli stati tedeschi ed i loro relativi simboli vennero soppressi. Dopo la Seconda guerra mondiale la parte meridionale del Baden divenne parte dell'area di occupazione francese, nota come Baden meridionale, che continu\u00f2 ad utilizzare la bandiera tricolore sino a quando lo stato intero non divenne parte della Germania moderna e inglobato nello stato del Baden-W\u00fcrttemberg.\nLa bandiera continua ad ogni modo ad essere un simbolo regionale molto forte e molti privati la espongono."}
{"id": "4210803", "revid": "52792708", "url": "https://it.wikipedia.org/wiki?curid=4210803", "title": "Yael Na\u00efm", "text": ""}
{"id": "4210814", "revid": "647919", "url": "https://it.wikipedia.org/wiki?curid=4210814", "title": "Nazional-sindacalismo", "text": ""}
{"id": "4210885", "revid": "1313191", "url": "https://it.wikipedia.org/wiki?curid=4210885", "title": "Grevilleoideae", "text": "Grevilleoideae \u00e8 una sottofamiglia di piante appartenente alla famiglia delle Proteaceae. Presente principalmente nell'emisfero australe, comprende 44 generi e circa 950 specie. Tra i generi si ricordano \"Banksia\", \"Grevillea\" e \"Macadamia\".\nDescrizione.\nLe Grevilleoideae sono alberi, cespugli o sottocespugli.\nSono molto variabili, rendendo impossibile la definizione di un semplice criterio identificativo diagnostico per individuare i membri della sottofamiglia.\nUn carattere comune e abbastanza diagnostico \u00e8 l'occorrenza di fiori a coppie che condividono una brattea comune.\nComunque, alcuni taxa di Grevilleoideae non possiedono questa caratteristica, dal momento che recano fiori solitari o infiorescenze di fiori spaiati. Nella maggior parte dei taxa, i fiori sono presenti in capolini o spighe densamente impaccate e il frutto \u00e8 un follicolo.\nDistribuzione e habitat.\nLe Grevilleoideae sono una famiglia prevalentemente dell'emisfero australe.\nI centri principali di biodiversit\u00e0 sono l'Australia, con la presenza di circa 700 delle 950 specie, e l'America Meridionale. In Africa, invece, le Grevilleoideae sono rappresentate da un'unica specie, \"Brabejum stellatifolium\", albero che cresce nella regione di Citt\u00e0 del Capo; le altre Proteacee africane appartengono alla sottofamiglia Proteoideae.\nTassonomia.\nLa struttura per la classificazione delle Proteaceae fu elaborata da L. A. S. Johnson e Barbara Briggs nella loro monografia del 1975 \"On the Proteaceae: the evolution and classification of a southern family\"; nei tre decenni successivi questa classificazione fu raffinata, principalmente con una revisione effettuata da Peter Henry Weston e Nigel Barker nel 2006.\nLa sottofamiglia Grevilleoideae ora \u00e8 considerata una delle cinque sottofamiglie di Proteaceae. Il posizionamento e la circoscrizione delle Grevilleoideae secondo Weston e Barker possono essere cos\u00ec riassunte:\nUsi.\nMolte specie di Grevilleoideae sono coltivate per l'industria del florovivaismo, come piante barriera e per i loro fiori e per le foglie prominenti e caratteristiche.\nAlcune specie sono particolarmente importanti per il settore dei fiori recisi; in particolare, sono importanti alcune specie di \"Banksia\" e \"Dryandra\".\nDue specie del genere \"Macadamia\" e la specie cilena \"Gevuina avellana\" (\"Chilean hazel\"), dal punto di vista commerciale, sono coltivate per le noci edibili. La \"Chilean hazel\" ha un'accettabile tolleranza alle gelate."}
{"id": "4210915", "revid": "1955371", "url": "https://it.wikipedia.org/wiki?curid=4210915", "title": "Stemma del Baden", "text": "Lo stemma del Baden deriva dallo stemma personale dei margravi e granduchi di Baden, tradizionali signori della regione. A seguito della rivoluzione e dell'abolizione della monarchia nel 1918, le armi ed i grifoni di supporto vennero usurpati dalla nuova repubblica popolare sorta nel paese.\nIl Baden entr\u00f2 nella Repubblica di Weimar l'anno successivo alla rivoluzione, e successivamente ebbe ulteriori notevoli cambiamenti con la Seconda guerra mondiale. Attualmente lo Stato \u00e8 parte dello Stato federale del Baden-W\u00fcrttemberg in Germania, dove il suo stemma si pu\u00f2 ancora ammirare nello Stemma del Baden-W\u00fcrttemberg.\nStoria.\nLa casa di Baden come ramo minore della Casa di Z\u00e4hringen, imparentata con gli Hohenstaufen, venne fondata da Ermanno I di Baden, marchese di Verona, figlio di Bertoldo I di Carinzia, nell'XI secolo. Lo stemma della casata di Z\u00e4hringen riportava le stesse tinture della casa di Baden, anche se rappresentavano semplicemente un'aquila rossa su sfondo oro. La prima rappresentazione dello stemma moderno bandato \u00e8 datata al 1243, ma potrebbe essere stata utilizzata anche prima. L'Armoriale Wijnbergen, compilato tra il 1265 ed il 1270, elenca lo stemma de \"\"le margreue de badene\" come \"d'or \u00e0 la bande de gueules\".\" I grifoni di supporto vennero aggiunti dal margravio Filippo I nel 1528."}
{"id": "4210917", "revid": "1409041", "url": "https://it.wikipedia.org/wiki?curid=4210917", "title": "Bologna Football Club 1919-1920", "text": "Questa voce raccoglie le informazioni riguardanti il Bologna Football Club nelle competizioni ufficiali della stagione 1919-1920.\nStagione.\nIl Bologna alla ripresa delle attivit\u00e0 sportive dopo il conflitto bellico, partecipa nel 1919-1920 al campionato di Prima Categoria dove giunge prima nel girone eliminatorio emiliano, qualificandosi alle semifinali assieme al . Inserita nel girone C interregionale, si classifica al terzo posto dietro ad Inter (qualificata al girone finale) e Novara."}
{"id": "4210973", "revid": "119141150", "url": "https://it.wikipedia.org/wiki?curid=4210973", "title": "Jaap van de Griend", "text": "Carriera.\nA livello di club, Jaap van de Griend ha giocato tra le file della squadra dell'Hermes DVS.\nHa giocato anche 5 partite con la Nazionale olandese, l'esordio \u00e8 avvenuto l'11 marzo 1928, ad Amsterdam, contro il Belgio. Con gli Oranje ha preso parte anche alle Olimpiadi di Amsterdam 1928."}
{"id": "4210991", "revid": "984922", "url": "https://it.wikipedia.org/wiki?curid=4210991", "title": "H\u00e5vard Solbakken", "text": "Biografia.\nIn Coppa del Mondo debutt\u00f2 il 15 marzo 1997 a Oslo (62\u00b0) e ottenne il primo podio il 28 dicembre 1999 a Garmisch-Partenkirchen (2\u00b0).\nIn carriera prese parte a un'edizione dei Campionati mondiali, Lahti 2001, vincendo una medaglia."}
{"id": "4210993", "revid": "287204", "url": "https://it.wikipedia.org/wiki?curid=4210993", "title": "Havard Solbakken", "text": ""}
{"id": "4210994", "revid": "104458", "url": "https://it.wikipedia.org/wiki?curid=4210994", "title": "Haavard Solbakken", "text": ""}
{"id": "4211012", "revid": "729019", "url": "https://it.wikipedia.org/wiki?curid=4211012", "title": "Bounds Green (metropolitana di Londra)", "text": "Bounds Green \u00e8 una stazione della metropolitana di Londra, servita dalla linea Piccadilly.\nFu aperta il 19 settembre 1932, in occasione dell'estensione della linea Piccadilly verso Cockfosters. Fu una delle prime stazioni a essere fornita delle \"suicide pits\", buche posizionate sotto al binario in modo da salvare le persone dall'impatto col treno in un tentativo di suicidio o a causa di una caduta accidentale.\nLa stazione fu vittima di un bombardamento il 13 ottobre 1940 quando un aereo tedesco sganci\u00f2 un ordigno nelle vicinanze: l'impatto caus\u00f2 il collasso di una sezione del tunnel provocando la morte di 16 persone che l\u00ec avevano preso rifugio dall'attacco.\n\u00c8 situata al confine fra la \"Travelcard Zone\" 3 e 4."}
{"id": "4211021", "revid": "767487", "url": "https://it.wikipedia.org/wiki?curid=4211021", "title": "Piet van Boxtel", "text": "Carriera.\nA livello di club, Piet van Boxtel ha giocato tra le file della squadra del NAC Breda.\nHa giocato anche 7 partite con la Nazionale olandese, l'esordio \u00e8 avvenuto il 13 novembre 1927, ad Amsterdam, contro la Svezia. Con gli Oranje ha preso parte anche alle Olimpiadi di Amsterdam 1928, giocando contro l'Uruguay."}
{"id": "4211023", "revid": "287204", "url": "https://it.wikipedia.org/wiki?curid=4211023", "title": "Giuseppe Mancuso (politico)", "text": ""}
{"id": "4211033", "revid": "123064582", "url": "https://it.wikipedia.org/wiki?curid=4211033", "title": "Giuseppe Mancuso (politico 1927)", "text": "Carriera politica.\nConsigliere comunale a Caltanissetta, si candid\u00f2 alle elezioni regionali in Sicilia del 1971 per il collegio provinciale di Caltanissetta nelle liste del Movimento Sociale Italiano, ottenendo 9\u00a0359 preferenze e divenendo deputato per la VII legislatura dell'Assemblea Regionale Siciliana.. Rest\u00f2 all'ARS fino al 1976.\nFu poi eletto nel consiglio comunale di Caltanissetta, dove ricopr\u00ec la carica di capogruppo consiliare per il MSI, in occasione delle elezioni comunali del 1985 e del 1990.\nAlle elezioni comunali del 1993, le prime con elezione diretta del sindaco, si candid\u00f2 alla carica di primo cittadino di Caltanissetta con il sostegno del Movimento Sociale Italiano, che allora si presentava sotto le insegne dell'\"Alleanza per la Rinascita di Caltanissetta\". Mancuso ottenne il 34,1% dei voti al primo turno e il 51,7% al ballottaggio, sconfiggendo il candidato di centro-sinistra Michele Campione, e diventando il primo sindaco di Caltanissetta direttamente eletto dai cittadini, in forza della legge regionale del 1992 che introduceva l'elezione diretta dei sindaci. Dopo quarantaquattro anni di governo democristiano incontrastato, l'amministrazione della citt\u00e0 pass\u00f2 alla destra; per la vittoria di Mancuso furono decisivi proprio i voti degli elettori della DC, il cui candidato era stato eliminato al primo turno.\nNel 1996 minacci\u00f2 di lasciare il partito cui aveva aderito nel 1995, Alleanza Nazionale, con il quale era entrato in polemica; tuttavia AN fu l'unica a sostenere la sua ricandidatura a sindaco alle successive elezioni del 1997, nelle quali ottenne il 24,1%, risultando terzo per numero di voti dopo Michele Abbate, candidato del centro-sinistra (poi eletto sindaco), e Raimondo Maira, sostenuto da CDU, CCD e Rinnovamento Italiano, mentre Forza Italia present\u00f2 un candidato proprio che giunse quarto.\nSi ripresent\u00f2 ancora alle elezioni comunali del 1999, sostenuto dalla \"Lista Mancuso\" e dal \"Partito Siciliano d'Azione\", senza di nuovo accedere al ballottaggio: ottenne infatti il 25,2% dei voti, dietro il candidato del centro-sinistra Salvatore Messana (che divenne sindaco) e quello del centro-destra Francesco Panepinto. Tuttavia fu rieletto in consiglio comunale, che aveva lasciato nel 1997.\nAlle elezioni comunali del 2004, nonostante il sostegno dall'intera coalizione di centro-destra, ottenne il 33,3% dei voti e fu sconfitto al primo turno dal sindaco uscente Messana. Lasci\u00f2 definitivamente il seggio in consiglio comunale.\nPensiero politico.\nApertamente fascista, \u00e8 stato amico \"fraterno\" di Giorgio Almirante e manteneva buoni rapporti con la moglie Assunta Almirante. Al contrario ha avuto un rapporto conflittuale con Gianfranco Fini, nonostante avesse aderito ad Alleanza Nazionale dopo la svolta di Fiuggi.\nIn varie occasioni non ha esitato a esprimere parole di sprezzo nei confronti dei suoi concittadini nisseni, che ha definito \"ingrati\" e \"popolo bue\"; tuttavia, secondo alcune fonti, \u00e8 stato uno dei sindaci pi\u00f9 apprezzati e viene ricordato per la sua coerenza e le numerose attivit\u00e0 in favore della citt\u00e0."}
{"id": "4211034", "revid": "767487", "url": "https://it.wikipedia.org/wiki?curid=4211034", "title": "Jaap Weber", "text": "Carriera.\nA livello di club, Jaap Weber ha giocato tra le file del Feyenoord e dello Sparta Rotterdam.\nHa giocato anche 14 partite con la Nazionale olandese, l'esordio \u00e8 avvenuto il 18 aprile 1927, ad Amsterdam, contro la Cecoslovacchia; il primo e unico goal \u00e8 stato segnato invece contro la Germania a Colonia. Con gli Oranje ha preso parte anche alle Olimpiadi di Amsterdam 1928."}
{"id": "4211040", "revid": "104458", "url": "https://it.wikipedia.org/wiki?curid=4211040", "title": "Martin Koukal", "text": "Biografia.\nIn Coppa del Mondo ha debuttato il 28 dicembre 1999 a Garmisch-Partenkirchen, subito ottenendo il primo podio (3\u00b0), e conquistato la prima vittoria il 9 dicembre 2007 a Davos.\nIn carriera ha preso parte a quattro edizioni dei Giochi olimpici invernali, (35\u00b0 nella 10\u00a0km, 37\u00b0 nell'inseguimento, 15\u00b0 nella staffetta), (20\u00b0 nella 30\u00a0km, 10\u00b0 nella sprint, 44\u00b0 nell'inseguimento, 7\u00b0 nella staffetta), (7\u00b0 nella 50 km, 15\u00b0 nella sprint, 21\u00b0 nell'inseguimento, 10\u00b0 nella sprint a squadre, 9\u00b0 nella staffetta) e (18\u00b0 nella 15 km, non conclude l'inseguimento, 6\u00b0 nella sprint a squadre, 3\u00b0 nella staffetta), e a sette dei Campionati mondiali, vincendo due medaglie.\nDal 2011 si \u00e8 dedica principalmente alla Marathon Cup, manifestazione svolta sotto l'egida della FIS che ricomprende gare su lunghissime distanze.\nPalmar\u00e8s.\nMarathon Cup.\nMarathon Cup - vittorie.\nLegenda:\nTC = tecnica classica\nMS = partenza in linea"}
{"id": "4211041", "revid": "729019", "url": "https://it.wikipedia.org/wiki?curid=4211041", "title": "Bow Road", "text": "Bow Road \u00e8 una stazione della metropolitana di Londra, servita dalle linee District e Hammersmith &amp; City.\nFu aperta nel 1902: inizialmente utilizzata solo dalla District, la fermata per la Hammersmith &amp; City si aggiunse nel 1936 quando era ancora chiamata Metropolitan line. Presso la stazione di Bow Road, i treni entrano in un tunnel: la pendenza del tracciato (1 a 28) \u00e8 la pi\u00f9 alta dell'intera metropolitana di Londra.\nStrutture e impianti.\n\u00c8 compresa nella Travelcard Zone 2.\nInterscambi.\nLa stazione consente l'interscambio con la stazione di Bow Church, della linea Lewisham-Stratford della Docklands Light Railway.\nNelle vicinanze della stazione effettuano fermata alcune linee urbane automobilistiche, gestite da London Buses."}
{"id": "4211046", "revid": "339392", "url": "https://it.wikipedia.org/wiki?curid=4211046", "title": "Creainfosfato", "text": ""}
{"id": "4211049", "revid": "716283", "url": "https://it.wikipedia.org/wiki?curid=4211049", "title": "Naufragio della Moby Prince", "text": ""}
{"id": "4211051", "revid": "76963", "url": "https://it.wikipedia.org/wiki?curid=4211051", "title": "Rose Marie (attrice)", "text": ""}
{"id": "4211052", "revid": "767487", "url": "https://it.wikipedia.org/wiki?curid=4211052", "title": "Sahara (film 1919)", "text": "Sahara \u00e8 un film muto del 1919 diretto da Arthur Rosson. Scritto da C. Gardner Sullivan, il film aveva come interprete principale Louise Glaum.\nTrama.\nMignon, vedette dei music hall parigini, si sposa con John Stanley, un giovane ingegnere americano. Quando il marito, per lavoro, deve recarsi nel Sahara, Mignon lo accompagna insieme al bambino che \u00e8 nato dal matrimonio. Abituata a una vita frivola e piena di comodit\u00e0, la donna non riesce a sostenere quel modo di vivere cui \u00e8 costretta. Dopo alcuni mesi passati nel deserto, accetta le profferte di Alexis, un barone russo, che la porta in un palazzo al Cairo. L'abbandono della moglie porta Stanley alla disperazione tanto che fa ricorso alla droga, diventandone dipendente. Mignon viene a sapere che anche il bambino \u00e8 ridotto a mendicare per vivere. Pentita, torna nel deserto per prendersi cura del marito. John, lentamente, si riprende. La coppia si riconcilia e la famiglia si ricompone, ritrovando la felicit\u00e0 perduta.\nProduzione.\nIl film fu prodotto dalla J. Parker Read Jr. Productions.\nDistribuzione.\nDistribuito dalla Path\u00e9 Exchange attraverso la W.W. Hodkinson, usc\u00ec nelle sale cinematografiche statunitensi il 29 giugno 1919. Il film, cui fu dato durante la produzione il titolo di lavorazione \"The Stairway of the Stars\", fu depositato per il copyright con il titolo \"Forbidden Fire\".\nIn seguito ebbe una distribuzione internazionale: in Finlandia usc\u00ec il 6 maggio 1923, in Colombia il 27 marzo 1925."}
{"id": "4211054", "revid": "34392", "url": "https://it.wikipedia.org/wiki?curid=4211054", "title": "Regno dei Serbi, dei Croati e degli Sloveni", "text": ""}
{"id": "4211056", "revid": "767487", "url": "https://it.wikipedia.org/wiki?curid=4211056", "title": "Jordan Valeriote", "text": "Biografia.\nHa studiato al Fanshawe College di London tra il 2006 ed il 2007. Prima di intraprendere la carriera di produttore discografico, ha suonato la chitarra in diverse band della sua zona. Nel luglio del 2007 \u00e8 entrato al Cherry Beach Sound, famoso studio di Toronto, come assistente ingegnere. Qui ha lavorato a dischi di Usher, Timbaland, Serena Ryder e i The Jonas Brothers. Ha poi deciso di creare il proprio studio, basandosi a Guelph, dove ha fondato il Sundown Studio nel gennaio del 2008, pur continuando a lavorare come \"freelance\" anche per il Cherry Beach Sound. Ha inizialmente lavorato come produttore, ingegnere e mixer per diverse band locali; ha anche suonato la chitarra nell'album \"Look Outside Your Window\" dei What If This Dream Is All We Have?, in quello omonimo di Elsa Jayne e per la canzone \"Hide Me\" di Amy Savin. Nel 2010 ha avuto la grande opportunit\u00e0 di produrre il quinto album dei Silverstein (\"Rescue\"), una delle principali band sulla scena post-hardcore, grazie all'amicizia che legava Jordan alla band ed alla vicinanza del suo studio alla residenza del gruppo; inoltre, produce l'ultimo album dei Dead and Divine prima dello split, \"Antimacy\", ed il primo disco dei Counterparts, \"Prophets\".\nNel 2011 lavora ancora assieme ai Silverstein per produrre il mini-album \"Short Songs\", seguito ad inizio 2013 dall'album \"This Is How the Wind Shifts\".\nNel 2012 ha lanciato assieme all'amico Mark Sylvester una compagnia di applicazioni per iPhone chiamata The App Ward, la cui prima app, \"Stickman Trampoline\", \u00e8 stata resa disponibile il 16 dicembre.\nJordan \u00e8 di religione cristiana ed \u00e8 sposato con Sarah dal 27 agosto 2011."}
{"id": "4211059", "revid": "585241", "url": "https://it.wikipedia.org/wiki?curid=4211059", "title": "Jeffrey Brooks", "text": ""}
{"id": "4211060", "revid": "287204", "url": "https://it.wikipedia.org/wiki?curid=4211060", "title": "Nguy\u1ec5n Du", "text": "Nato nel 1765 a B\u00edch C\u00e2u, nei pressi di Thang Long, Nguy\u1ec5n Du (ch\u1eef H\u00e1n: \u962e\u6538) fu un mandarino durante la Dinastia Nguy\u1ec5n.\n\u00c8 famoso per aver scritto La storia di Kieu (1820), la storia di una coppia costretta a rinunciare all'amore a causa della lealt\u00e0 della ragazza all'onore della famiglia. Oggi \u00e8 ancora considerato come il simbolo della letteratura vietnamita."}
{"id": "4211061", "revid": "599013", "url": "https://it.wikipedia.org/wiki?curid=4211061", "title": "Esplorazione (disambigua)", "text": ""}
{"id": "4211064", "revid": "287204", "url": "https://it.wikipedia.org/wiki?curid=4211064", "title": "Isole Osumi", "text": ""}
{"id": "4211065", "revid": "290948", "url": "https://it.wikipedia.org/wiki?curid=4211065", "title": "Reservoir (petrolio)", "text": ""}
{"id": "4211076", "revid": "587728", "url": "https://it.wikipedia.org/wiki?curid=4211076", "title": "Italkian", "text": ""}
{"id": "4211078", "revid": "69794", "url": "https://it.wikipedia.org/wiki?curid=4211078", "title": "Oklahoma Sooners", "text": ""}
{"id": "4211081", "revid": "6923", "url": "https://it.wikipedia.org/wiki?curid=4211081", "title": "Toyota Celica TCT", "text": ""}
{"id": "4211082", "revid": "52796628", "url": "https://it.wikipedia.org/wiki?curid=4211082", "title": "Cappello (fungo)", "text": ""}
{"id": "4211086", "revid": "132266", "url": "https://it.wikipedia.org/wiki?curid=4211086", "title": "Politica del Regno dei Serbi, dei Croati e degli Sloveni", "text": ""}
{"id": "4211088", "revid": "767487", "url": "https://it.wikipedia.org/wiki?curid=4211088", "title": "Ryan Minor", "text": "Carriera.\nDopo quattro stagioni agli Oklahoma Sooners, Minor venne scelto al secondo giro del draft NBA 1996 dai Philadelphia 76ers come 32\u00aa scelta assoluta. Tuttavia prefer\u00ec abbandonare l'attivit\u00e0 cestistica, dedicandosi a quella di giocatore di baseball.\nNello stesso anno venne infatti selezionato al 33\u00ba giro del Major League Baseball Draft 1996 dai Baltimore Orioles. Gioc\u00f2 successivamente in MLB e nelle Minor League. Dal 2010 al 2012 ha allenato i Delmarva Shorebirds."}
{"id": "4211093", "revid": "339392", "url": "https://it.wikipedia.org/wiki?curid=4211093", "title": "Consiglio Nazionale degli Sloveni, dei Croati e dei Serbi", "text": ""}
{"id": "4211103", "revid": "228587", "url": "https://it.wikipedia.org/wiki?curid=4211103", "title": "Glucagone di tipo peptide-1", "text": ""}
{"id": "4211110", "revid": "767487", "url": "https://it.wikipedia.org/wiki?curid=4211110", "title": "Wilfried Klingbiel", "text": ""}
{"id": "4211112", "revid": "599013", "url": "https://it.wikipedia.org/wiki?curid=4211112", "title": "M\u0101nd\u016bkya Upani\u1e63ad", "text": ""}
{"id": "4211114", "revid": "767487", "url": "https://it.wikipedia.org/wiki?curid=4211114", "title": "Agostino Carollo", "text": "Biografia.\nCon JXL e Paul Oakenfold \u00e8 uno dei tre remixer di Elvis Presley e il primo al mondo ad avere realizzato un intero album di remix con il supporto ufficiale della famiglia del Re del Rock, \"Re:Versions\", presentato davanti a migliaia di fan a Graceland. Il primo singolo estratto dall'album, \"Baby Let's Play House (Spankox Remix)\", pubblicato dalla Sony Music nel 2008, ha riportato Elvis ai vertici delle classifiche di vendita in tutto il mondo.\nAgostino Carollo ha creato hit mondiali come \"To The Club\", vero e proprio inno della dance music internazionale, \"Fly Away (Bye Bye)\", con cui nel 2000 ha conquistato il primo posto della classifica \"Dance Club Songs\" Billboard USA con lo pseudonimo di Eyes Cream, \"Love Song\", Top 10 in Italia e in molti Paesi europei pubblicata sotto lo pseudonimo di X-Treme e portata ai vertici delle classifiche in Germania anche nella versione incisa nel 2002 dai Right Said Fred, \"Put On Your Red Shoes\" e \"Tell Me Where You Are\" pubblicate con il suo \"nickname\" Ago. Ha prodotto e remixato brani per artisti come Snap!, Roxette, Vasco Rossi e collaborato con Gigi d'Agostino, Mungo Jerry, Boy George, Suzi Quatro, Miguel Bos\u00e9 e molte altre star della musica.\nLa sua produzione intitolata \"Wrong In The Right Way\", cantata dalla superstar iberica Miguel Bos\u00e9 e composta interamente da Agostino Carollo \u00e8 stata inclusa nell'album \"Papitwo\" (Warner Music) dell'artista spagnolo.\nNel 2012 il brano \"Makaroni\" di Spankox feat. Yunna \u00e8 stato trasmesso quotidianamente nel programma radiofonico \"Lo Zoo di 105\" su Rete 105 Network e nell'estate del 2013 raggiunge la Top 10 della classifica dance ufficiale tedesca \"Dance 50 Chart Deutschland\".\nAgostino Carollo ha esordito nel mondo del cinema come attore e produttore del film \"Miami II Ibiza\". La colonna sonora del film \u00e8 stata interamente realizzata e prodotta da Carollo.\nNonostante il suo impegno principale oggi siano le produzioni, Carollo continua a girare il mondo realizzando sue performance come DJ nei club e creando innovativi \"live show\" che uniscono la musica e l'arte come il \"Gran Ballo Della Citt\u00e0\", svolti nel 2017 anche a Londra e New York.\nAgostino Carollo \u00e8 anche produttore, organizzatore e direttore artistico di molti eventi di spettacolo in Italia e all'estero. Tra questi, ha prodotto Vivalago ed EX, festival di Musica &amp; Arte.\nAd aprile 2013 viene pubblicato il videoclip del suo remix ufficiale di \"L'uomo pi\u00f9 semplice, \"il nuovo singolo di Vasco Rossi. Ago Carollo aveva anche remixato con lo pseudonimo di X-Treme \"Ti Prendo E Ti Porto Via\" di Vasco Rossi nel 2001.\nNel 2013 si candida come presidente della provincia autonoma di Trento creando la propria lista Ago Carollo non collegata ad alcun partito. La lista Ago Carollo \u00e8 la prima nella storia dell'autonomia trentina con prevalenza di candidati di sesso femminile: 18 donne e 11 uomini. Il 27 ottobre ottiene lo 0,33% (829 voti, di cui solo al presidente 36), classificandosi undicesimo.\nIl 17 marzo 2014 viene pubblicato da Gresham Records l'album \"Reloved\", il primo album di brani remixati dei The Beatles, prodotto da Ago Carollo.\nIl 7 giugno 2014 esce \"Joga A Bola\", nuovo singolo di Spankox autoprodotto dalla Everness Records.\nIl 12 settembre 2014 esce l'album \"Elvis Presley - Relive\", autoprodotto dallo stesso Ago Carollo.\nIl 12 maggio 2015 \u00e8 pubblicata la nuova edizione XL dell'album \"The Beatles - Reloved\".\nIl 21 giugno 2016 Ago Carollo pubblica sulla sua etichetta Everness il nuovo brano \"Will Grigg's On Fire\" con lo pseudonimo di DJ B3LFAST. Il brano raggiunge la Top 20 delle vendite in molti Paesi europei e conquista la posizione 73 della classifica generale dei brani pi\u00f9 scaricati da iTunes in tutto il mondo. In Germania il brano raggiunge la posizione 17 della classifica generale ufficiale dei brani pi\u00f9 scaricati da iTunes. Nella classifica Global Viral Top 50 di Spotify raggiunge la posizione 3.\nA settembre 2016 Ago Carollo pubblica con lo pseudonimo di DJ Rikituki una versione dance da lui stesso prodotta e cantata di un brano scritto da un comico giapponese, Pikotaro: \"PPAP (Pen Pineapple Apple Pen)\". La versione di Ago, approvata da Pikotaro, raggiunge la posizione n. 3 della Global Viral Chart Top 50 di Spotify.\nAd ottobre 2016 la casa discografica olandese Armada Music, di propriet\u00e0 di Armin Van Buuren, pubblica la nuova edizione del brano \"To The Club\" di Spankox, comprendente nuovi remix, con un nuovo video girato a Brighton, in Inghilterra. La pubblicazione riceve numerose positive recensioni e diventa una delle priorit\u00e0 della Armada Music.\nGrazie a un accordo con la Roy Orbison Estate, esce in tutto il mondo a gennaio 2017 per l'etichetta Everness il singolo \"Oh, Pretty Woman (Spankox Remix)\", primo remix ufficiale della celebre canzone di Roy Orbison.\nA ottobre 2017 su Armada esce \"To The Club (Hoox Remix)\" di Spankox. Il brano diventa rapidamente una delle club hits dell'autunno ed \u00e8 suonato da alcuni dei pi\u00f9 celebri DJ del mondo, tra i quali: David Guetta, Sander Van Doorn, W&amp;W, Dimitri Vegas &amp; Like Mike, Fedde Le Grand. Nel corso del 2018 Hardwell include il brano in quasi tutti i suoi set e lo include nella raccolta di fine anno \"Hardwell presents Revealed Vol. 9\"\".\"\nL'11 maggio 2018 esce su Everness il singolo \"Bella Ciao (Remix)\" di House Of Paper. Il disco raggiunge la posizione 52 delle vendite su iTunes in Germania rimanendo in classifica per oltre un mese. \"Bella Ciao (Remix)\" di House Of Paper \u00e8 uno dei brani pi\u00f9 ballati in tutti i club del mondo e a gennaio 2019 entra alla posizione 54 della Top 100 di iTunes Spagna.\nDal 23 novembre 2018 al 6 gennaio 2019 Ago Carollo realizza a Rovereto in Trentino Alto Adige la manifestazione \"FestivalNatale\". Durante il \"FestivalNatale\", al quale prendono parte anche celebri artisti come Biondo e DrefGold, Ago Carollo si esibisce quotidianamente come DJ per oltre un mese.\nAlla fine della manifestazione l'ente appaltatore (Comune di Rovereto) contesta la sensibile differenza tra quanto riportato nel programma usato per vincere il bando e quanto poi effettivamente realizzato (erano stati promessi artisti del calibro di J-Ax, Bob Sinclar, Maneskin, The Kolors, Gianluca Vacchi, Giusy Ferreri, Skin, Sfera Ebbasta, Eiffel 65, The Cube Guys, Andrew John Fletcher dei Depeche Mode) e dimezza il compenso dovuto per l'organizzazione dell'evento. Carollo ricorre al TAR contro questa decisione perdendo contro il Comune di Rovereto che gli chieder\u00e0 successivamente i danni.\nIl 31 dicembre 2018, da New York, Ago Carollo si esibisce in diretta su Facebook con il suo nuovo progetto Electronic Classical Orchestra, che unisce improvvisazione jazz, elettronica e strumenti classici.\nIl 21 novembre 2019 perde il contenzioso col comune di Trento sull'organizzazione dei mercatini di Natale, che aveva tentato di bloccare presentando una richiesta di sospensiva, venendo anche condannato al pagamento delle spese processuali delle controparti."}
{"id": "4211116", "revid": "1851848", "url": "https://it.wikipedia.org/wiki?curid=4211116", "title": "Mario Castellazzi (1925)", "text": "Carriera.\nCresce nel Fanfulla, squadra della sua citt\u00e0 natale, con cui debutta in Serie B nella stagione 1949-1950 e disputa cinque campionati cadetti per un totale di 120 presenze."}
{"id": "4211117", "revid": "767487", "url": "https://it.wikipedia.org/wiki?curid=4211117", "title": "Tony Scala", "text": "Biografia.\n1960.\nInizia la carriera con il nome d'arte Uccio Renner.\nPartecipa alla \u201cSei Giorni della Canzone\u201d, promossa dal \u201cCorriere Lombardo\u201d con la canzone \u201cAspettare\u201d di Manlio-Fanciulli\n1961.\nRiceve l'OPSIS d'ORO della BEL TELEVISION\n1962.\n\u00c8 animatore e cantante per le finali del concorso \u201cBELLISSIMA COMMESSA\u201d. \nPassa alla Casa discografica \u201cArlecchino\u201d, con il disco \u201cPICCOLA COMMESSA\u201d, e \u201cVERSILIA BY NIGHT\u201d\n\u00c8 cantante ufficiale della \u201cGiornata della Commessa\u201d\n1963.\nIl 6 maggio al \u201cCircolo delle Sartine\u201d presenta la canzone \u201cBELLA SARTINA\u201d \nEsce il 2\u00ba disco con le canzoni \u201cBELLA SARTINA \u201c e \u201cSIGNORA VENEZIA\u201d \nPartecipa alla rassegna di canzoni del Concorso U.N.C.L.A., svoltosi al Teatro Lirico di Milano\nPartecipa alla partita di calcio svoltasi all'Arena di Milano tra cantanti e giornalisti. \nPartecipa al Festival di Zurigo del 1963 con la canzone \"SI, SI, SIMONA\"\n\u00c8 protagonista in una storia per una rivista di fotoromanzo."}
{"id": "4211118", "revid": "1851848", "url": "https://it.wikipedia.org/wiki?curid=4211118", "title": "Mario Antozzi", "text": "Carriera.\nCresce nel Fanfulla, con cui dopo una stagione in Serie C debutta in Serie B nel campionato 1949-1950 e disputa cinque campionati cadetti per un totale di 142 presenze.\nDopo la retrocessione avvenuta nel 1954, gioca per un altro anno in Serie C con la maglia dei Lodigiani."}
{"id": "4211124", "revid": "599013", "url": "https://it.wikipedia.org/wiki?curid=4211124", "title": "G\u00fcnter Hoge", "text": ""}
{"id": "4211125", "revid": "461603", "url": "https://it.wikipedia.org/wiki?curid=4211125", "title": "G\u00fcnther Hoge", "text": ""}
{"id": "4211126", "revid": "461603", "url": "https://it.wikipedia.org/wiki?curid=4211126", "title": "Gunther Hoge", "text": ""}
{"id": "4211128", "revid": "461603", "url": "https://it.wikipedia.org/wiki?curid=4211128", "title": "Guenther Hoge", "text": ""}
{"id": "4211129", "revid": "461603", "url": "https://it.wikipedia.org/wiki?curid=4211129", "title": "Guenter Hoge", "text": ""}
{"id": "4211130", "revid": "287204", "url": "https://it.wikipedia.org/wiki?curid=4211130", "title": "Gunter Hoge", "text": ""}
{"id": "4211131", "revid": "834", "url": "https://it.wikipedia.org/wiki?curid=4211131", "title": "Luc-Julien Joseph Casabianca", "text": ""}
{"id": "4211146", "revid": "767487", "url": "https://it.wikipedia.org/wiki?curid=4211146", "title": "Gerhard Franke", "text": ""}
{"id": "4211148", "revid": "767487", "url": "https://it.wikipedia.org/wiki?curid=4211148", "title": "Cistationina", "text": "La cistationina \u00e8 un intermedio nella biosintesi della cisteina.\nSi forma dalla omocisteina e serina, reazione catalizzata dall'enzima cistationina beta sintasi\nL'enzima cistationina gamma-liasi scinde la cistationina in cisteina e acido alfa-chetobutirrico.\nUna presenza elevata nelle urine prende il nome di cistationinuria."}
{"id": "4211149", "revid": "125668126", "url": "https://it.wikipedia.org/wiki?curid=4211149", "title": "Festival di Sanremo 2013", "text": "Il sessantatreesimo Festival di Sanremo si \u00e8 svolto presso il Teatro Ariston di Sanremo dal 12 al 16 febbraio 2013 ed \u00e8 stato presentato da Fabio Fazio e Luciana Littizzetto.\nLa direzione artistica \u00e8 stata curata dallo stesso Fabio Fazio e l'orchestra \u00e8 stata diretta dal maestro Mauro Pagani. Duccio Forzano \u00e8 tornato ad occuparsi della regia televisiva, mentre la scenografia \u00e8 stata ideata da Francesca Montinaro.\nVi hanno partecipato 22 artisti con 36 brani divisi in due sezioni: \"Campioni\" (composta da 14 cantanti noti) e \"Giovani\" (composta da 8 giovani cantanti emergenti).\nLa principale novit\u00e0 del regolamento rispetto al passato riguarda la categoria \"Campioni\": ogni artista ha presentato non un solo brano, bens\u00ec due; di questi ne \u00e8 stato selezionato uno con poi cui l'artista ha proseguito la gara.\nIl vincitore della kermesse nella sezione \"Campioni\" \u00e8 stato Marco Mengoni con il brano \"L'essenziale\", mentre nella sezione \"Giovani\" ha vinto Antonio Maggio con la canzone \"Mi servirebbe sapere\". Il gruppo degli Elio e le Storie Tese ha vinto il \"Premio della Critica \"Mia Martini\"\" per la sezione \"Campioni\" con \"La canzone mononota\", mentre nella sezione \"Giovani\" Renzo Rubino ha ottenuto il medesimo riconoscimento per il suo brano \"Il postino (amami uomo)\".\nInoltre, Marco Mengoni \u00e8 stato scelto dall'apposita commissione interna della Rai come rappresentante dell'Italia all'Eurovision Song Contest 2013.\nConduzione.\nPoco dopo la finale del Festival di Sanremo 2012, Gianni Morandi ha annunciato che non si sarebbe ricandidato alla conduzione della successiva edizione. L'11 giugno, l'agenzia di stampa Adnkronos ha rivelato che il conduttore designato dalla Rai per il Festival di Sanremo 2013 sarebbe stato Fabio Fazio, il cui nome compariva in diverse indiscrezioni e supposizioni sin dall'addio di Morandi. La notizia \u00e8 stata poi confermata dal capo della Direzione Intrattenimento della Rai Giancarlo Leone il 18 giugno a Milano, poco prima della presentazione dei palinsesti autunnali dell'azienda agli inserzionisti. Si tratta della terza esperienza di Fazio come conduttore del Festival dopo le esperienze del 1999 e 2000.\nSin dalla sua conferma, Fazio ha pubblicamente espresso il desiderio di condividere la conduzione della kermesse con la comica Luciana Littizzetto. Il 27 settembre 2012, nel corso della prima conferenza stampa del Festival di Sanremo 2013, il conduttore ha anticipato la sua presenza nella kermesse, la quale \u00e8 stata poi confermata dalla stessa attrice torinese durante la puntata del 30 settembre della trasmissione televisiva Che tempo che fa.\nDirezione artistica.\nIl 27 settembre 2012, nella sopracitata conferenza stampa, Fabio Fazio ha comunicato che avrebbe ricoperto anche il ruolo di direttore artistico. Contestualmente, Fazio ha voluto al suo fianco anche il musicista, compositore e produttore Mauro Pagani in qualit\u00e0 di direttore musicale e direttore della \"Sanremo Festival Orchestra\". Complessivamente, la Direzione Artistica \u00e8 composta da Fabio Fazio, Claudio Fasulo, Pietro Galeotti, Massimo Martelli, Francesco Piccolo, Mauro Pagani, Marco Posani e Michele Serra. I membri della Direzione Artistica, ad eccezione di Pagani, sono anche gli autori.\nPartecipanti.\nSezione \"Campioni\".\nIl cast della sezione \"Campioni\" \u00e8 stato composto dalla Direzione Artistica con la collaborazione del direttore musicale.\nIl 13 dicembre 2012 Fabio Fazio annuncia in anteprima su Twitter la partecipazione dei Marta sui Tubi al Festival di Sanremo 2013. Lo stesso giorno poco pi\u00f9 tardi, nel corso di un'intervista con il giornalista Vincenzo Mollica per il TG1, il conduttore ha presentato il cast completo elencando gli artisti e i titoli delle rispettive canzoni in gara per la sezione \"Campioni\".\nSezione \"Giovani\".\nSei degli otto \"Giovani\" sono stati scelti attraverso l'omonima selezione. Gli artisti che hanno presentato domanda valida e che hanno proposto il loro brano attraverso le rispettive case/etichette discografiche entro il 31 ottobre 2012 sono stati 279; fra questi, la Commissione Musicale, costituita da Sandra Bemporad, Andrea Guerra, Massimo Martelli e Stefano Senardi e presieduta da Mauro Pagani, ha poi selezionato 60 finalisti (pi\u00f9 10 riserve), i quali sono stati convocati a Roma il 30 novembre per sostenere un'audizione dal vivo di fronte alla giuria. Il 6 dicembre sono stati comunicati i nomi dei sei vincitori, ovvero Andrea Nardinocchi, Antonio Maggio, Blastema, Il Cile, Ilaria Porceddu e Paolo Simoni.\nGli altri due artisti provengono dal concorso parallelo Area Sanremo, suddiviso come sempre nei due percorsi \"SanremoLab\" e \"SanremoDoc\". Dal 5 al 10 novembre 2012 una commissione composta da Niccol\u00f2 Agliardi, Andrea Mir\u00f2 e Omar Pedrini ha ascoltato tutti i candidati, selezionandone 44; in seguito, la stessa giuria, ampliata da Massimo Morini e Sergio Rendine, ha poi scelto i 10 finalisti, ovvero Annalisa Andreoli, i Champions, Ernesto De Luca, Irene Ghiotto, Le Formiche, Nin\u00e0f, Renzo Rubino e Stefano Gelmini per \"SanremoLab\", e Alessandra Luzzu e Vito Castiglione per \"SanremoDoc\". Infine il giorno dopo, al termine di un'ultima audizione, la Commissione Musicale del Festival ha scelto Irene Ghiotto e Renzo Rubino.\nRegolamento e serate.\nRispetto alle edizioni precedenti, la gara della sezione principale del sessantatreesimo Festival di Sanremo ha subito modifiche significative. Nel corso delle prime due serate i 14 \"Campioni\" hanno proposto due brani, dei quali, \u00e8 stato decretato quello che avrebbe gareggiato per la vittoria finale. Questa edizione ha introdotto la figura del proclamatore, al quale spettava il compito di annunciare in diretta televisiva quale brano avrebbe proseguito il suo percorso nel Festival. Inoltre, il Festival di Sanremo 2013 ha abolito le eliminazioni; tutti i 14 \"Campioni\" hanno avuto accesso alla finale di sabato.\nContrariamente, la gara dei \"Giovani\" si \u00e8 svolta nell'arco della seconda, terza e quarta serata in maniera simile alle edizioni passate.\nAttraverso tre sistemi di votazione, ovvero televoto, Giuria della Sala Stampa e Giuria di qualit\u00e0, si \u00e8 arrivati alla proclamazione delle canzoni vincitrici nelle sezioni \"Campioni\" e \"Giovani\". Nella realizzazione delle graduatorie combinate si \u00e8 tornati alla percentualizzazione dei voti ottenuti da ciascun artista, abbandonando il sistema della media delle posizioni in graduatoria impiegato nelle due edizioni di Morandi.\nPrima serata.\nNel corso della prima serata si sono esibiti 7 dei 14 \"Campioni\" in gara con due brani ciascuno, eseguiti consecutivamente. Le canzoni sono state votate dal pubblico a casa tramite televoto e dalla giuria della Sala stampa del Festival. I due distinti risultati percentualizzati hanno pesato entrambi per il 50% nella selezione della canzone rimasta in competizione.\nInoltre sono stati presentati gli otto artisti in gara nella sezione \"Giovani\".\nDurante la serata inaugurale \u00e8 stato ospite il comico e imitatore Maurizio Crozza che, entrato in scena nelle vesti di Silvio Berlusconi, \u00e8 stato contestato da alcune persone presenti nel pubblico. Solo l'intervento del conduttore Fabio Fazio \u00e8 riuscito a bloccare le contestazioni, cos\u00ec che Crozza potesse riprendere il suo monologo: alla fine la sua esibizione, che ha compreso le imitazioni di Pier Luigi Bersani, Antonio Ingroia e Luca Cordero di Montezemolo, \u00e8 stata accolta dagli applausi.\nSeconda serata.\nNel corso della seconda serata si sono esibiti i restanti 7 dei 14 \"Campioni\" in gara con due brani ciascuno, eseguiti consecutivamente. Le canzoni sono state votate dal pubblico a casa tramite televoto e dalla Giuria della Sala Stampa del Festival. I due distinti risultati percentualizzati hanno pesato entrambi per il 50% nella selezione della canzone rimasta in competizione.\nInoltre si sono esibiti i primi 4 artisti della sezione \"Giovani\". Le canzoni sono state votate dal pubblico a casa tramite il televoto e dalla Giuria della Sala Stampa del Festival. I due distinti risultati percentualizzati hanno pesato entrambi per il 50% nella realizzazione della graduatoria finale. Le due canzoni pi\u00f9 votate hanno avuto accesso alla finale di venerd\u00ec.\nNel corso della serata avrebbero dovuto esibirsi come ospiti i Ricchi e Poveri, ma in seguito ad un grave lutto che ha colpito Franco Gatti l'esibizione \u00e8 stata prontamente cancellata.\nTerza serata.\nNel corso della terza serata si sono esibiti tutti i 14 \"Campioni\", i quali hanno interpretato le 14 canzoni rimaste in competizione con votazione del pubblico da casa attraverso il televoto. In base ai voti ricevuti nella serata \u00e8 stata stilata una graduatoria provvisoria dei 14 artisti che ha poi pesato per il 25% nella determinazione della graduatoria finale.\nInoltre, si sono esibiti i restanti 4 artisti della sezione \"Giovani\". Le canzoni sono state votate dal pubblico a casa tramite il televoto e dalla Giuria della Sala Stampa del Festival. I due distinti risultati percentualizzati hanno pesato entrambi per il 50% nella realizzazione della graduatoria finale. Le due canzoni pi\u00f9 votate hanno avuto accesso alla finale di venerd\u00ec assieme alle due gi\u00e0 selezionate nella seconda serata.\nQuarta serata.\nLa quarta serata, intitolata \"Sanremo Story\", \u00e8 stata una serata evento in cui i 14 \"Campioni\" hanno eseguito, senza votazioni, alcune canzoni della storia del Festival. I cantanti potevano essere accompagnati, se lo desideravano, da altri artisti italiani o internazionali.\nInoltre, si sono esibiti i 4 artisti finalisti della sezione \"Giovani\". Le canzoni sono state votate dal pubblico a casa tramite il televoto e dalla Giuria di qualit\u00e0 presente in sala. I due distinti risultati percentualizzati hanno pesato entrambi per il 50% nella realizzazione della classifica finale. La canzone pi\u00f9 votata \u00e8 stata proclamata vincitrice della sezione \"Giovani\". Infine, sono stati assegnati il \"Premio della Critica \"Mia Martini\"\" e il \"Premio Sala Stampa \"Lucio Dalla\"\" per la sezione \"Giovani\".\"\"\nQuinta serata - Finale.\nSono state eseguite le 14 canzoni dei \"Campioni\", le quali sono state votate dal pubblico a casa tramite il televoto con peso del 25% e dalla Giuria di qualit\u00e0 presente in sala con peso del 50%. Complessivamente, il voto delle due giurie ha pesato per il 50% nella realizzazione della classifica finale.\nI primi tre classificati hanno quindi avuto accesso allo spareggio finale, nel quale si \u00e8 proceduto ad un'ulteriore votazione azzerando il punteggio precedentemente acquisito. Anche in questo caso hanno votato il pubblico da casa tramite il televoto e la Giuria di qualit\u00e0, con un peso sempre del 50%. La canzone pi\u00f9 votata \u00e8 stata proclamata vincitrice della sezione \"Campioni.\" Infine, sono stati assegnati il \"Premio della Critica \"Mia Martini\"\" e il \"Premio Sala Stampa \"Lucio Dalla\"\" per la sezione \"Campioni\" ed \u00e8 stato reso noto il nome del rappresentante italiano all'Eurovision Song Contest 2013.\nOrchestra.\nLa \"Sanremo Festival Orchestra\" \u00e8 stata diretta dal maestro Mauro Pagani. Durante le esibizioni dei cantanti \u00e8 stata diretta dai maestri:\nScenografia.\nPer la prima volta la scenografia del Festival \u00e8 stata progettata da Francesca Montinaro, che ha realizzato una scena ispirandosi al lavoro dei fratelli Bibbiena unita agli strappi logori di Alberto Burri e ai tagli di Lucio Fontana; la scalinata era presente ma compariva a seconda della necessit\u00e0 con un movimento meccanico che simulava quello di due mani le cui dita s'intrecciano tra loro. Gli unici schermi presenti erano un gruppo di schermi verticali ai lati del palco, che si muoveva all'occorrenza, e un grande \"ledwall\" a scomparsa che veniva calato quando necessario. L'orchestra infine non era nella buca ma sospesa, come tagli obliqui sui fondali del palcoscenico, per mostrare uno a uno tutti gli orchestrali. Nonostante alcuni apprezzamenti per la rottura della monotonia delle ultime tre precedenti, la scenografia scaten\u00f2 per\u00f2 diverse polemiche sui social per via dell'assenza di fiori, dei colori tetri e del tema che sembra aver ispirato agli spettatori da casa un senso di degrado.\nGiurie.\nTelevoto.\n\u00c8 il mezzo attraverso in cui il pubblico da casa ha potuto esprimere le sue preferenze.\nNel corso delle prime due serate, Il televoto e il voto della Giuria della Sala Stampa, entrambi con peso del 50%, hanno determinato quali canzoni dei \"Campioni\" avrebbero gareggiato per la vittoria finale. Lo stesso sistema di votazione \u00e8 stato applicato per le due semifinali dei \"Giovani\" di mercoled\u00ec e gioved\u00ec. Le graduatorie del televoto nella terza serata e nella finale hanno pesato per il 25% sulla classifica finale dei \"Campioni\", di modo che esso influisse complessivamente per il 50% sul risultato finale.\nGiuria della Sala Stampa.\nPresso la Sala Stampa Roof Ariston sono riuniti i rappresentanti delle testate accreditate fra agenzie giornalistiche, quotidiani, periodici, web, giornali radio, tg e rubriche televisive, nonch\u00e9 testate giornalistiche e radiotv straniere.\nLa Sala Stampa ha svolto il ruolo di giuria per entrambe le categorie. Nel corso delle prime due serate, il televoto e il voto della Giuria della Sala Stampa, entrambi con peso del 50%, hanno determinato quali canzoni dei \"Campioni\" avrebbero gareggiato per la vittoria finale. Inoltre, il medesimo sistema di votazione \u00e8 stato applicato per le due semifinali dei \"Giovani\" di mercoled\u00ec e gioved\u00ec.\nA maggioranza dei votanti ha attribuito il \"Premio della Critica \"Mia Martini\"\" per entrambe le sezioni.\nGiuria di qualit\u00e0.\nLa Giuria di qualit\u00e0 viene reintegrata dopo quattro anni di assenza dalla sua ultima apparizione al Festival. Essa \u00e8 composta da 10 personaggi ed esperti di chiara fama e riconosciuta professionalit\u00e0, individuati nel mondo della musica, dello spettacolo e della cultura. Ogni giurato ha espresso le proprie preferenze attraverso l'impiego di alcuni gettoni. Il numero di gettoni e le restrizioni sono variate a seconda della sessione di voto:\nInoltre, la Giuria di qualit\u00e0 ha attribuito il \"Premio \"Sergio Bardotti\" per il miglior testo\".\nLa Giuria di qualit\u00e0 della sessantatreesima edizione del Festival \u00e8 stata composta da:\nSala Stampa Radio-TV-Web \"Lucio Dalla\".\nLa Sala Stampa Radio-TV, ribattezzata Sala Stampa Radio-TV-Web e intitolata al cantautore Lucio Dalla, \u00e8 situata presso il Palafiori di Sanremo e riunisce i rappresentanti delle principali emittenti radiofoniche e televisive private, come giornalisti, conduttori e tecnici. A maggioranza dei votanti ha attribuito il \"Premio Sala Stampa \"Lucio Dalla\"\" per entrambe le sezioni.\nOrchestra.\nA maggioranza dei votanti la \"Sanremo Festival Orchestra\" ha attribuito il \"Premio alla miglior composizione musicale\".\n\"Ex aequo\".\nIn caso di \"ex aequo\" tra le due canzoni di un partecipante della sezione \"Campioni\" nella graduatoria stilata con sistema di voto misto televoto con (50%) e Giuria della Sala Stampa (50%), dopo 4 cifre decimali, si \u00e8 fatto riferimento alla preferenza espressa dall\u2019artista stesso. In caso di \"ex aequo\" tra due canzoni della sezione \"Giovani\" in una graduatoria stilata con sistema di voto misto con televoto (50%) e Giuria della Sala Stampa (50%), dopo 4 cifre decimali, si \u00e8 fatto riferimento alla preferenza espressa dalla Giuria della Sala Stampa. In caso di \"ex aequo\" tra due canzoni di entrambe le sezioni in una graduatoria stilata con sistema di voto misto con televoto (50%) e Giuria di qualit\u00e0 (50%), dopo 4 cifre decimali, si \u00e8 fatto riferimento alla preferenza espressa dalla Giuria di qualit\u00e0.\nAnteprima.\nL'anteprima del Festival \u00e8 stata condotta da Antonello Dose e Marco Presta.\nEsclusi.\nFra i cantanti non ammessi a partecipare nella categoria \"Campioni\" vi sono: Anna Oxa, Mietta, Annalisa Minetti (con brani scritti da Enrico Ruggeri), Morgan (con il brano \"Sonno sonno\"), Al Bano, Nesli, Alessandro Casillo (con il brano \"Io scelgo te\"), Mariella Nava (con i brani \"Fisionomia\" e \"Il viaggio\"), Niki La Rosa (con il brano \"Olga tu mi fai morir\" scritto dai fratelli Francesco e Giovanni Nuti), Teddy Reno (con \"Passione\", inedito scritto da Tot\u00f2), Luisa Corna e Tony Hadley, Bobby Solo e i Tazenda (entrambi con brani di Mogol), Mario Venuti (con due brani di Francesco Bianconi), Gerardina Trovato, Nathalie. Nei mesi che hanno preceduto lo svelamento del cast sono circolati anche i nomi Ornella Vanoni, Gino Paoli, Mario Biondi, Francesco Sarcina, Antonella Ruggiero, Musica Nuda, Paola Turci, Tosca (con due brani di Ivano Fossati), Sonohra, Alex Britti, Nek e Loredana Errore.\nFra i 60 finalisti di Sanremo \"Giovani,\" oltre ai 6 vincitori, figurano anche Francesco Gabbani, Aiello, Giovanni Caccamo, Margherita Vicario, Bianca Atzei, Colapesce, Tony Colombo, Filippo Graziani, Giulia Luzi, Giulia Ottonello, Jacopo Ratini, I Moderni, Elisa Rossi e Antonella Lo Coco. Erika Mineo e Silvia Olari invece sono state escluse dalla rosa dei finalisti. Fra i 44 selezionati di Area Sanremo vi \u00e8 la cantautrice Angelica.\nAscolti.\nRisultati di ascolto delle varie serate, secondo rilevazioni Auditel.\nFestival di Sanremo 2013.\nIl picco di share \u00e8 stato al momento della proclamazione del vincitore, con il 73,48%.\nPiazzamenti in classifica.\nClassifica passaggi radio.\nTop 10 delle sole canzoni \"sanremesi\" nella settimana successiva al Festival\nLe canzoni sanremesi hanno riscosso, in generale, un buon successo radiofonico. Tra i brani dei \"Giovani\" il pi\u00f9 trasmesso \u00e8 risultato essere \"Mi servirebbe sapere\" di Antonio Maggio, seguito da \"Le parole non servono pi\u00f9\" de Il Cile e \"Storia impossibile\" di Andrea Nardinocchi.\nCompilation.\nNella compilation sono assenti i brani non finalisti e \"Se si potesse non morire\" dei Mod\u00e0.\nEurovision Song Contest.\nPer il terzo anno di seguito il rappresentante italiano all'Eurovision Song Contest \u00e8 stato scelto da un'apposita commissione RAI tra tutti gli artisti in concorso al Festival. Nel corso della finale, il conduttore Fabio Fazio ha annunciato che la decisione \u00e8 ricaduta su Marco Mengoni\"\". L'artista ha scelto di rappresentare l'Italia con una versione ridotta de \"L'essenziale\", il brano vincitore della kermesse. Poich\u00e9 l'Italia \u00e8 membro delle cosiddette Big Five, il cantante si \u00e8 automaticamente qualificato per la finale.\nIl 18 maggio 2012, presso la Malm\u00f6 Arena di Malm\u00f6, in Svezia, Marco Mengoni si esibito nella finale del concorso eurovisivo, guadagnando un settimo posto e i 12 punti di Albania, Spagna e Svizzera. L'edizione \u00e8 stata vinta dalla cantante danese Emmelie de Forest con il brano \"Only Teardrops\"."}
{"id": "4211151", "revid": "682087", "url": "https://it.wikipedia.org/wiki?curid=4211151", "title": "Nervo oculomotore comune", "text": ""}
{"id": "4211152", "revid": "486946", "url": "https://it.wikipedia.org/wiki?curid=4211152", "title": "Samma N'Sei", "text": ""}
{"id": "4211154", "revid": "767487", "url": "https://it.wikipedia.org/wiki?curid=4211154", "title": "Werner Unger", "text": ""}
{"id": "4211160", "revid": "599013", "url": "https://it.wikipedia.org/wiki?curid=4211160", "title": "Frank Richter", "text": ""}
{"id": "4211161", "revid": "1522738", "url": "https://it.wikipedia.org/wiki?curid=4211161", "title": "Isam", "text": ""}
{"id": "4211162", "revid": "110157", "url": "https://it.wikipedia.org/wiki?curid=4211162", "title": "B\u00edtov (Moravia meridionale)", "text": "B\u00edtov (in tedesco \"V\u00f6ttau\") \u00e8 un comune della Repubblica Ceca facente parte del distretto di Znojmo, in Moravia Meridionale.\nIl castello di B\u00edtov.\nSi tratta di una fortezza difensiva, edificata dai signori del luogo nell'XI secolo, e ricostruita in stile neomedievale, secondo il gusto romantico nella seconda met\u00e0 del XIX secolo.\nGli interni sono allestiti in stile romantico, con decorazioni neogotiche del pittore viennese Anton Schuller e arredamento dell'epoca."}
{"id": "4211164", "revid": "767487", "url": "https://it.wikipedia.org/wiki?curid=4211164", "title": "Blann\u00e9", "text": "Blann\u00e9 (in tedesco \"Blann\") \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211165", "revid": "110157", "url": "https://it.wikipedia.org/wiki?curid=4211165", "title": "Bohutice", "text": "Bohutice (in tedesco \"Bochtitz\") \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211166", "revid": "767487", "url": "https://it.wikipedia.org/wiki?curid=4211166", "title": "Herbert Maschke", "text": ""}
{"id": "4211167", "revid": "767487", "url": "https://it.wikipedia.org/wiki?curid=4211167", "title": "Bojanovice (Moravia meridionale)", "text": "Bojanovice \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211169", "revid": "810736", "url": "https://it.wikipedia.org/wiki?curid=4211169", "title": "Saverio Tenuta", "text": "Biografia.\nDopo aver conseguito il diploma all'accademia di Belle Arti di Roma in pittura, inizia a lavorare come grafico pubblicitario e incisore. Esordisce come autore di fumetti nel 1992, collaborando con diversi editori, fra i quali Cierre per \"Arthur King\", Casa Editrice Universo per \"Intrepido\", RCS, Phoenix e altri. Con Phoenix pubblica \"Cold Graze - risvegli di ghiaccio\" e \"Gli Incubi tecnologici di Saverio Tenuta\". Lavora anche negli Stati Uniti con \"Dolls\" per la Sirius, su testi di Lorenzo Bartoli, pubblicato successivamente anche in Italia, tratto dal libro \"Bambole\" edito da Fanucci. Collabora poi anche con la Event Comics. Dal 2003 lavora sia per il mercato italiano (ad esempio con uno speciale di \"Morrigan\") che USA, per la DC Comics e con la rivista \"Heavy Metal\". Nel 2006 inizia la collaborazione con l'editore francese Les Homano\u00efdes Associ\u00e9s, per il quale pubblica \"La L\u00e9gende des Nu\u00e9es \u00c9carlates\", in quattro volumi e che verr\u00e0 poi tradotta in italiano (\"La leggenda delle nubi scarlatte\"), in tedesco, in spagnolo e in inglese. Nel 2007 una sua storia viene pubblicata sulla rivista giapponese \"Mandala\", edita da K\u014ddansha. Nel 1995 ha iniziato a insegnare fumetto e tecniche di disegno in scuole di settore e nel 2010 costituisce il Daish\u014d Studio, un \"atelier\" dove segue i suoi allievi e sviluppa nuovi progetti di fumetto e illustrazione."}
{"id": "4211174", "revid": "76963", "url": "https://it.wikipedia.org/wiki?curid=4211174", "title": "Seiko Matsuda", "text": "Grazie alla sua popolarit\u00e0 durante gli anni ottanta e la sua lunga carriera, \u00e8 stata soprannominata dai media giapponesi \"idol eterna\".\nDebutta nel 1980 con il singolo \"Hadashi no Kisetsu\", e nel corso dello stesso anno, \"Kaze wa Aki-iro\" diventa il primo dei ventiquattro singoli consecutivi ad arrivare alla prima posizione della classifica giapponese, battendo il precedente record di nove singoli consecutivi del popolare duo Pink Lady. La sequenze di singoli al numero uno termin\u00f2 con il ventisettesimo singolo \"Precious Heart\", che si ferm\u00f2 alla seconda posizione, non riuscendo a battere \"Gravity of Love\" di Tetsuya Komuro. Successivamente Matsuda riusc\u00ec ad ottenere un ulteriore singolo al primo posto \"Anata ni Aitakute ~Missing You~\", nel 1996, che fu certificato per aver superato un milione di copie vendute dalla RIAJ.\nMatsuda mantenne il record del maggior numero di singoli al numero uno (25) ed il maggior numero di singoli consecutivi al numero uno (24) in Giappone per dodici anni dal 1988 al 2000. Entrambi i record furono sorpassati dal gruppo B'z a fine 2000. Le rimasero entrambi i record della cantante donna con maggior numero di singoli al numero uno, ma anche questo fu superato nel 2006 da Ayumi Hamasaki."}
{"id": "4211175", "revid": "1522738", "url": "https://it.wikipedia.org/wiki?curid=4211175", "title": "M'Hael", "text": ""}
{"id": "4211177", "revid": "118739087", "url": "https://it.wikipedia.org/wiki?curid=4211177", "title": "PalaVuerich", "text": "Il PalaVuerich \u00e8 lo stadio del ghiaccio di Pontebba, in Friuli-Venezia Giulia.\nStruttura.\nLa struttura fu ultimata nel 2003 per poter ospitare gli incontri di hockey su ghiaccio della XXI Universiade invernale organizzata nella citt\u00e0 di Tarvisio. \u00c8 stata sede degli incontri casalinghi dell'Ice Hockey Aquile FVG, squadra che ha militato nella Serie A, dal 2014 ospita gli incontri casalinghi dell'HC Pontebba Evergreen. Capace di ospitare fino ad un massimo di spettatori, la struttura \u00e8 intitolata alla memoria di Claudio Vuerich, personalit\u00e0 del mondo hockeistico pontebbano.\nOltre alle partite di hockey su ghiaccio la struttura \u00e8 utilizzata anche per eventi di pattinaggio artistico e di velocit\u00e0."}
{"id": "4211179", "revid": "287204", "url": "https://it.wikipedia.org/wiki?curid=4211179", "title": "Linga Purana", "text": ""}
{"id": "4211180", "revid": "1522738", "url": "https://it.wikipedia.org/wiki?curid=4211180", "title": "Hessalam", "text": ""}
{"id": "4211181", "revid": "729019", "url": "https://it.wikipedia.org/wiki?curid=4211181", "title": "Consorzio Alfa Reggiane Isotta Mailand", "text": "Il CARIM, ovvero il Consorzio Alfa Reggiane Isotta Mailand, era un consorzio sorto durante la seconda guerra mondiale per ordine del ministero per la produzione bellica germanico RUK (\"Reichministerium fur Rustung und Kriegproduktion\").\nEra intenzione del RUK costruire due grandi stabilimenti in grotta che fossero completamente sicuri da attacchi aerei: uno a Riva del Garda (stabilimento X) e uno a Costozza (stabilimento C). Detti stabilimenti dovevano produrre gruppi completi di propulsione su licenza Daimler-Benz per aeromobili in misura di mille unit\u00e0 al mese ma anche alberi motore. Per poter eseguire questo programma venne costituito un consorzio tra l'Alfa Romeo, l'Isotta Fraschini e le Reggiane, che prese il nome di CARIM. In realt\u00e0 buona parte della produzione veniva distrutta una volta uscita dalla fabbrica."}
{"id": "4211183", "revid": "767487", "url": "https://it.wikipedia.org/wiki?curid=4211183", "title": "Peter Kalinke", "text": ""}
{"id": "4211189", "revid": "287204", "url": "https://it.wikipedia.org/wiki?curid=4211189", "title": "Carlos Beltran", "text": ""}
{"id": "4211193", "revid": "110157", "url": "https://it.wikipedia.org/wiki?curid=4211193", "title": "Borotice (Moravia meridionale)", "text": "Borotice (in tedesco \"Borotitz\") \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211196", "revid": "767487", "url": "https://it.wikipedia.org/wiki?curid=4211196", "title": "Boskov\u0161tejn", "text": "Boskov\u0161tejn (in tedesco \"Boskowstein\") \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211197", "revid": "110157", "url": "https://it.wikipedia.org/wiki?curid=4211197", "title": "Bo\u017eice", "text": "Bo\u017eice (in tedesco \"Possitz\") \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211199", "revid": "767487", "url": "https://it.wikipedia.org/wiki?curid=4211199", "title": "Golden Rule Kate", "text": "Golden Rule Kate \u00e8 un film muto del 1917 diretto da Reginald Barker che ha come interpreti Louise Glaum e William Conklin.\nTrama.\nNel Nevada, nella cittadina di Paradise, il locale saloon \u00e8 gestito, insieme al suo socio Slick Barney, da Mercedes Murphy. La giovane, mentre sul lavoro si dimostra una dura donna d'affari, a casa \u00e8 dolce e tenera nei riguardi della sorella minore Olive. Cos\u00ec Mercedes, quando crede che la virt\u00f9 di Olive sia stata compromessa dal nuovo arrivato, il pastore Gavin McGregor, inizia una violenta campagna contro la chiesa. Per scoprire, poi, che il vero colpevole \u00e8, invece, proprio il suo socio, Barney. Mercedes, che sta per andarsene via da Paradise con Olive, viene raggiunta da Gavin che le dichiara il suo amore.\nProduzione.\nIl film fu prodotto dalla Triangle Film Corporation.\nDistribuzione.\nDistribuito dalla Triangle Distributing, il film usc\u00ec nelle sale cinematografiche statunitensi il 12 agosto 1917.\nDel film esiste una copia, probabilmente non completa."}
{"id": "4211200", "revid": "767487", "url": "https://it.wikipedia.org/wiki?curid=4211200", "title": "B\u0159e\u017eany (Moravia meridionale)", "text": "B\u0159e\u017eany (in tedesco \"Frischau\") \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211202", "revid": "767487", "url": "https://it.wikipedia.org/wiki?curid=4211202", "title": "Citonice", "text": "Citonice (in tedesco \"Edmitz\") \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211204", "revid": "110157", "url": "https://it.wikipedia.org/wiki?curid=4211204", "title": "Ctidru\u017eice", "text": "Ctidru\u017eice \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211205", "revid": "1305772", "url": "https://it.wikipedia.org/wiki?curid=4211205", "title": "Coppa Italia 2012-2013 (pallanuoto femminile)", "text": "La Coppa Italia 2012-2013 \u00e8 la seconda edizione del trofeo organizzato dalla FIN. Come in campo maschile, la competizione ha aperto la stagione 2012-2013 delle squadre di club. Le gare sono iniziate il 20 ottobre 2012 e si sono concluse con la \"Final Four\" il 29 e 30 marzo 2013.\nI club partecipanti sono i dieci iscritti al campionato di Serie A1. Si disputa una fase preliminare a gironi e in seguito la \"Final Four\", disputata nel Polo Natatorio di Ostia.\nFase preliminare.\nLe squadre sono state divise in tre gironi; le prime classificate e la migliore delle seconde hanno avuto accesso alla \"Final Four\".\nFinal Four.\nLa \"Final Four\" si disputa negli impianti del Polo Natatorio di Ostia il 29 e 30 marzo 2013. La miglior seconda, la Plebiscito Padova, \u00e8 stata determinata dagli scontri diretti disputati nel girone di andata del campionato fra le tre seconde classificate del primo turno di coppa."}
{"id": "4211206", "revid": "767487", "url": "https://it.wikipedia.org/wiki?curid=4211206", "title": "\u010cejkovice (Znojmo)", "text": "\u010cejkovice \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211208", "revid": "767487", "url": "https://it.wikipedia.org/wiki?curid=4211208", "title": "\u010cerm\u00e1kovice", "text": "\u010cerm\u00e1kovice \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211209", "revid": "110157", "url": "https://it.wikipedia.org/wiki?curid=4211209", "title": "\u010cern\u00edn", "text": "\u010cern\u00edn (in tedesco \"Czernin\") \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211210", "revid": "834", "url": "https://it.wikipedia.org/wiki?curid=4211210", "title": "This Is Wonderland", "text": ""}
{"id": "4211211", "revid": "767487", "url": "https://it.wikipedia.org/wiki?curid=4211211", "title": "Damnice", "text": "Damnice (in tedesco \"Damitz\") \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211212", "revid": "767487", "url": "https://it.wikipedia.org/wiki?curid=4211212", "title": "Dobelice", "text": "Dobelice \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211213", "revid": "767487", "url": "https://it.wikipedia.org/wiki?curid=4211213", "title": "Dob\u0159\u00ednsko", "text": "Dob\u0159\u00ednsko \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211214", "revid": "121432692", "url": "https://it.wikipedia.org/wiki?curid=4211214", "title": "Michaela Kocianov\u00e1", "text": "Nel 2004 arriva seconda al concorso slovacco dell'Elite Model Look.\nDue anni dopo, nel 2006, debutta sulle passerelle newyorkesi per Rodarte; in seguito sfiler\u00e0 per Ann Demeulemeester, Christian Dior, John Galliano, Alexander McQueen, Versace, Dolce &amp; Gabbana, Rochas, Calvin Klein, Kenzo, Belstaff, Tadashi Soji, Barbara Bui, Trussardi, Tuleh, Oscar de la Renta, Blumarine, Badgley Mischka, Zac Posen, Emanuel Ungaro, Nicole Miller, Diane von F\u00fcrstenberg, Behnaz Sarafpour, Lacoste, Max Azria, Salvatore Ferragamo, Moschino Cheap &amp; Chic, Anne Val\u00e9rie Hash, Rocco Barocco, Yves Saint Laurent, Emporio Armani, John Richmond, Chanel, Elie Saab, Zuhair Murad, Guy Laroche, Giambattista Valli.\nAppare sui cataloghi come testimonial per Monique Lhuillier, Vivienne Westwood, Andr\u00e9s Sard\u00e1, Carlo Pignatelli, Givenchy, Christian Lacroix e Piazza Sempione, inoltre prende parte al Fashion Show del 2007 per Victoria's Secret. Figura nelle pagine di L'Officiel, Vogue, Elle, Amica, Dolce Vita, Velevet.\nNel 2010 prende parte ad un cortometraggio di cinque minuti per Dior Homme diretto da Guy Ritchie e con protagonista Jude Law."}
{"id": "4211215", "revid": "1805885", "url": "https://it.wikipedia.org/wiki?curid=4211215", "title": "Vic So'oto", "text": "Carriera professionistica.\nGreen Bay Packers.\nSo'oto non venne scelto al Draft 2011. Firm\u00f2 come rookie free agent il 26 luglio con i Green Bay Packers un contratto triennale del valore di 1,404 milioni di dollari di cui . Durante la pre-stagione si infortun\u00f2 alla schiena saltando le prime 3 partite della stagione regolare. Debutt\u00f2 nella NFL il 2 ottobre 2011 contro i Denver Broncos. Gioc\u00f2 7 partite prevalentemente nello special team.\nIl 10 settembre 2012 venne svincolato.\nOakland Raiders.\nIl 25 settembre 2012 firm\u00f2 con i Raiders. Il 6 novembre venne svincolato per far spazio in squadra al rientrante dall'infortunio Aaron Curry.\nGreen Bay Packers.\nIl 12 novembre 2012 rifirm\u00f2 con i Packers, ma l'11 dicembre venne svincolato. Dopo due giorni firm\u00f2 con la squadra di allenamento.\nWashington Redskins.\nIl 18 dicembre 2012 pass\u00f2 dalla squadra di allenamento dei Packers al roster attivo dei Redskins, firmando un contratto triennale del valore di 1,665 milioni di dollari.\nArizona Cardinals.\nIl 24 settembre 2013 firm\u00f2 con i Cardinals ma venne svincolato dopo una sola partita a causa di un infortunio al torace.\nPittsburgh Steelers.\nSo'oto firm\u00f2 con gli Steelers durante la \"offseason\" 2014 ma venne svincolato il 25 agosto 2014."}
{"id": "4211227", "revid": "599013", "url": "https://it.wikipedia.org/wiki?curid=4211227", "title": "Leo Ghering", "text": "Carriera.\nA livello di club, Leo Ghering ha giocato per il TSV LONGA, con cui ha vinto, nel 1926, la KNVB beker.\nHa giocato anche 9 partite in Nazionale olandese, l'esordio \u00e8 avvenuto il 18 aprile 1927, contro la Cecoslovacchia, dove ha segnato tre dei suoi sei goal totali con gli Oranje. Ha preso parte anche alle Olimpiadi che si sono tenute ad Amsterdam nel 1928."}
{"id": "4211229", "revid": "124123", "url": "https://it.wikipedia.org/wiki?curid=4211229", "title": "Frans Denys", "text": "Biografia.\nPittore del barocco fiammingo, divenne un maestro nella Gilda di San Luca di Anversa nel 1631 e spos\u00f2 l'anno successivo Martina Vleckhamer, morta nel 1647, quindi si spos\u00f2 la seconda volta quando nacque suo figlio Jacob. Divent\u00f2 pittore di corte di Ranuccio II Farnese, duca di Parma e dipinse anche per l'arciduchessa Isabella Clara d'Austria, moglie del duca di Mantova Carlo II di Gonzaga-Nevers. Fu il maestro dei pittori Jan de Duyts e Ignazio Janssen. Si trasfer\u00ec a Mantova dove in seguito mor\u00ec."}
{"id": "4211233", "revid": "767487", "url": "https://it.wikipedia.org/wiki?curid=4211233", "title": "Dob\u0161ice (Moravia meridionale)", "text": "Dob\u0161ice (in tedesco \"Klein Te\u00dfwitz\") \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211235", "revid": "767487", "url": "https://it.wikipedia.org/wiki?curid=4211235", "title": "Dolenice", "text": "Dolenice (in tedesco \"Tulnitz\") \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211236", "revid": "767487", "url": "https://it.wikipedia.org/wiki?curid=4211236", "title": "Doln\u00ed Dub\u0148any", "text": "Doln\u00ed Dub\u0148any \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211237", "revid": "287204", "url": "https://it.wikipedia.org/wiki?curid=4211237", "title": "Dyj\u00e1kovice", "text": "Dyj\u00e1kovice (in tedesco \"Gro\u00df Tajax\") \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211238", "revid": "767487", "url": "https://it.wikipedia.org/wiki?curid=4211238", "title": "Dyj\u00e1kovi\u010dky", "text": "Dyj\u00e1kovi\u010dky (in tedesco \"Klein Tajax\") \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211241", "revid": "1305772", "url": "https://it.wikipedia.org/wiki?curid=4211241", "title": "Super Turrican 2", "text": "Super Turrican 2 \u00e8 un videogioco di tipo Piattaforme con elementi Shoot'em up per sistema Super Nintendo Entertainment System. Sviluppato nel 1995, come i prequel, da Factor 5 e con le ottime musiche di Chris Huelsbeck, distribuito da Ocean Software. Il videogioco appartiene alla saga di \"Turrican\".\nTrama.\nL'astronave U.S.S. Avalon, fiore all'occhiello delle Forze della libert\u00e0 \u00e8 all'inseguimento del suo acerrimo nemico \"La macchina\". Una richiesta d'aiuto \u00e8 pervenuta da un sistema solare di piccole dimensioni vicino ad un enorme buco nero ai margini estremi di una galassia a spirale. Le forze del male hanno gi\u00e0 distrutto mondi interi facendo milioni di vittime.\nLa Avalon \u00e8 pronta per lo scontro finale con il loro , da lungo tempo, acerrimo nemico. Dall'hangar, tre navi tattiche d'assalto escono in missione. Pronti per affrontare la loro sfida finale, le navi si preparano a entrare nel buco nero, al fine di raggiungere il sistema attaccato. Ma pochi secondi dopo, solo una delle navi riesce a sfuggire alla temibile forza magnetica del buco nero.\nGravemente danneggiata, la nave precipita verso un mondo deserto. L'ultimo superstite rimasto della squadra d'assalto, Bren McGuire, equipaggiato con la sua tuta da battaglia Turrican, deve affrontare da solo le orde nemiche della Macchina.\nModalit\u00e0 di gioco.\nIl videogioco si discosta molto dai predecessori, l'esplorazione dei livelli \u00e8 stata soppressa in favore dell'azione vera e pura. Le armi sono le classiche con l'aggiunta del rampino d'aggancio, alla Bionic Commando, utile per recuperare armi, gemme e ad agganciarsi ai muri in stile Strider. Per la prima volta la voce campionata dei Power-up \u00e8 femminile, e si possono utilizzare mezzi da combattimento come semoventi, acqua scooter e altri.\nArmi.\nNel videogioco sono molte e ad effetti visivi notevoli."}
{"id": "4211242", "revid": "767487", "url": "https://it.wikipedia.org/wiki?curid=4211242", "title": "D\u017eb\u00e1nice", "text": "D\u017eb\u00e1nice \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211243", "revid": "767487", "url": "https://it.wikipedia.org/wiki?curid=4211243", "title": "Felix Smeets", "text": "Carriera.\nA livello di club, Leo Ghering ha giocato per l'HBS Craeyenhout.\nHa giocato anche 14 partite in Nazionale olandese, l'esordio \u00e8 avvenuto il 18 aprile 1927, contro la Cecoslovacchia, dove ha segnato il primo dei suoi 7 goal totali con gli Oranje. Ha preso parte anche alle Olimpiadi che si sono tenute ad Amsterdam nel 1928."}
{"id": "4211244", "revid": "110157", "url": "https://it.wikipedia.org/wiki?curid=4211244", "title": "Gre\u0161lov\u00e9 M\u00fdto", "text": "Gre\u0161lov\u00e9 M\u00fdto (in tedesco \"Gr\u00f6schlmaut\") \u00e8 un comune della Repubblica Ceca facente parte del distretto di Znojmo, in Moravia Meridionale."}
{"id": "4211251", "revid": "767487", "url": "https://it.wikipedia.org/wiki?curid=4211251", "title": "Preface", "text": "Preface \u00e8 un EP della band belga Mud Flow, pubblicato nel 1998."}
{"id": "4211252", "revid": "729019", "url": "https://it.wikipedia.org/wiki?curid=4211252", "title": "Stazione di Taish\u014d (Osaka)", "text": "La \u00e8 una delle stazioni della Linea Circolare di \u014csaka nell'omonima citt\u00e0 giapponese, situata nella zona sud-occidentale, gestita dalla JR West. Presso la stazione \u00e8 presente anche una fermata della linea Nagahori Tsurumi-ryokuchi della metropolitana di Osaka."}
{"id": "4211253", "revid": "606039", "url": "https://it.wikipedia.org/wiki?curid=4211253", "title": "Yersinia", "text": ""}
{"id": "4211254", "revid": "104458", "url": "https://it.wikipedia.org/wiki?curid=4211254", "title": "Weilheim i.OB", "text": ""}
{"id": "4211255", "revid": "4106", "url": "https://it.wikipedia.org/wiki?curid=4211255", "title": "Ciutadella", "text": ""}
{"id": "4211256", "revid": "11959", "url": "https://it.wikipedia.org/wiki?curid=4211256", "title": "Abdullah al-Taashi", "text": ""}
{"id": "4211259", "revid": "1494169", "url": "https://it.wikipedia.org/wiki?curid=4211259", "title": "Stazione di Taish\u014d", "text": ""}
{"id": "4211261", "revid": "73843", "url": "https://it.wikipedia.org/wiki?curid=4211261", "title": "Microsonda elettronica", "text": "Una microsonda elettronica, in inglese conosciuta come electron microprobe (EMP) o electron probe microanalyzer (EPMA) o ancora electron micro probe analyzer (EMPA) \u00e8 uno strumento utilizzato per stabilire la composizione chimica di una piccola quantit\u00e0 di una sostanza solida in maniera non distruttiva. Il suo funzionamento \u00e8 analogo a quello di un microscopio elettronico a scansione: il campione \u00e8 bombardato con un fascio di elettroni e questo emette raggi X ad una lunghezza d'onda caratteristica dell'elemento analizzato. Questo permette di determinare l'abbondanza degli elementi presenti in un campione di piccole dimensioni (solitamente 10-30 micrometri cubici). La microsonda elettronica permette di misurare la concentrazione degli elementi compresi fra il boro e il plutonio fino a livelli di 100 parti per milione (ppm). Ulteriori sviluppi della tecnologia (per esempio il Cameca SX100 dotato di cinque grandi cristalli PET per l'analisi di elementi in traccia) permettono di misurare concentrazioni a partire da circa 10 ppm.\nStoria.\nLo sviluppo della sonda elettronica fu preceduto da quello della spettrofotometria XRF che presenta molte analogie. Questa tecnologia fu proposta da Georg von Hevesy nel 1923 e messa in pratica da altri negli anni seguenti.\nNel 1944 il MIT costru\u00ec una microsonda elettronica combinando un microscopio elettronico ed uno spettroscopio elettronico a perdita di energia (EELS). La spettrometria a perdita di energia di elettroni \u00e8 ottima per l'analisi di elementi leggeri e si ottennero spettri di radiazione C-K\u03b1, N-K\u03b1 e O-K\u03b1. Nel 1947 Hiller brevett\u00f2 l'idea di usare un fascio di elettroni per ottenere raggi X da essere analizzati ma non arriv\u00f2 a costruire un modello funzionante. Il suo progetto proponeva di usare la diffrazione di Bragg ottenuta con un cristallo piatto per selezionare raggi X di una determinata lunghezza d'onda ed una lastra fotografica come rivelatore.\nFra il 1948 ed il 1950 Raymond Castaing, con la supervisione di Andr\u00e9 Guinier, costru\u00ec la prima \"microsonde \u00e9lectronique\" all'Universit\u00e0 di Parigi. Questa microsonda produsse un fascio di elettroni di diametro 1-3 \u00b5m con una corrente di fascio di ~10 nanoampere (nA) ed utilizzava un contatore Geiger per rivelare i raggi X prodotti dal campione. Il contatore Geiger non permetteva di distinguere i raggi X prodotti da specifici elementi pertanto Castaing aggiunse un cristallo di quarzo tra il campione ed il rilevatore per discriminare le diverse lunghezze d'onda. Egli inoltre aggiunse un microscopio ottico per vedere il punto d'impatto del fascio. Questa microsonda fu descritta nella tesi di laurea di Castaing del 1951 con la quale egli pose le basi della teoria e dell'applicazione dell'analisi quantitativa mediante microsonda elettronica stabilendo cos\u00ec la costruzione teorica necessaria per le correzioni della matrice di assorbimento e per gli effetti di fluorescenza. Castaing (1921-1999) \u00e8 considerato il padre dell'analisi con la microsonda elettronica.\nLa Cameca (Francia) produsse la prima microsonda commerciale, la \"MS85\", nel 1956. Presto seguirono molti altri modelli di microsonda prodotti da altre aziende che per\u00f2, con l'eccezione della stessa Cameca e della JEOL, in seguito cessarono l'attivit\u00e0. Oltre ai modelli commerciali, molti ricercatori costruirono microsonde elettroniche nei loro laboratori. Con gli anni vennero introdotte alcune migliorie tra cui la scansione del fascio elettronico per generare mappe a raggi X (1960), l'aggiunta di rilevatori a stato solido EDS (1968) e lo sviluppo di cristalli sintetici per la diffrazione multilivello per analizzare gli elementi della luce (1984).\nCome funziona.\nUn fascio di elettroni \u00e8 diretto verso il campione. Ogni elemento del campione colpito dal fascio emette raggi X ad una frequenza caratteristica; i raggi X possono essere rilevati da una microsonda elettronica. Il diametro del fascio di elettroni determina il compromesso fra risoluzione e tempo di scansione.\nDescrizione dettagliata.\nGli elettroni a bassa energia sono prodotti da un filamento di tungsteno o da un catodo di cristallo di esaboruro di lantanio ed accelerati da un anodo da 3keV a 30keV. La placca dell'anodo ha un'apertura centrale e gli elettroni che vi passano attraverso sono collimati e focalizzati da una serie di lenti magnetiche e di aperture. Il fascio di elettroni risultante (di diametro di circa 5-10 micrometri) pu\u00f2 scandire il campione od essere usato in maniera puntuale per ottenere vari effetti dal campione. Tra gli effetti che si possono ottenere vi sono: l'eccitazione dei fononi (riscaldamento), la catodoluminescenza (fluorescenza in luce visibile), radiazione X continua (bremsstrahlung), radiazione X caratteristica, elettroni secondari (produzione di plasmoni), produzione di elettroni retrodiffusi (backscattering) e produzione di emissione Auger.\nI raggi X caratteristici sono usati per l'analisi chimica. Raggi X di lunghezza d'onda specifica sono selezionati e contati con un rilevatore a dispersione di lunghezza d'onda (WDS) o a dispersione di energia (EDS). Un rilevatore WDS utilizza la diffrazione di Bragg ottenuta con un cristallo per selezionare le lunghezze d'onda d'interesse e le dirige verso un rilevatore a flusso di gas o sigillato. Il rilevatore di tipo EDS usa un rilevatore a stato solido a semiconduttore per raccogliere i raggi X di ogni lunghezza d'onda prodotti dal campione. Il rilevatore EDS permette di ottenere pi\u00f9 informazione e richiede un tempo minore mentre quello WDS permette una precisione maggiore perch\u00e9 ha una risoluzione migliore dei picchi di raggi X.\nLa composizione chimica \u00e8 determinata comparando le intensit\u00e0 dei raggi X caratteristici ottenuti dal campione con quelli di campioni di composizione nota. I valori ottenuti dal campione devono essere corretti per l'effetto matrice (assorbimento della radiazione e fluorescenza secondaria) per avere una composizione chimica quantitativa. L'informazione sulla composizione chimica risultante va considerata nell'ambito della superficie. Le variazioni della composizione chimica nel materiale (zone) come la grana di un minerale o di un metallo possono essere determinate facilmente.\nL'informazione sulla composizione chimica \u00e8 raccolta da un volume (volume di generazione dei raggi X) di 0,3-3 micrometri cubi.\nUtilizzi.\nScienza dei materiali ed ingegneria.\nQuesta tecnica \u00e8 utilizzata comunemente per analizzare la composizione chimica di metalli, leghe, ceramiche e vetri. \u00c8 particolarmente utile per stabilire la composizione di particelle individuali o grani e variazioni di composizione nella scala di pochi micrometri fino a qualche millimetro. La microsonda elettronica \u00e8 usata ampiamente per la ricerca, il controllo della qualit\u00e0 e l'analisi dei guasti.\nMineralogia e petrologia.\nQuesta tecnologia \u00e8 la pi\u00f9 usata dai mineralogisti e dai petrologi. La maggior parte delle rocce \u00e8 un aggregato di piccoli granuli di minerali diversi. Questi granuli possono conservare informazioni sulla chimica dei processi di formazione e di alterazione successivi. Queste informazioni possono spiegare vari processi geologici come la cristallizzazione, la litificazione, processi vulcanici, metamorfici, di orogenesi e tettonica a placche. \u00c8 utilizzata anche per studi sulle rocce extraterrestri (per esempio i meteoriti e quindi indagare sull'evoluzione di pianeti, asteroidi e comete.\nLa variazione della composizione chimica dal centro (nucleo) alla superficie di un minerale permette di ottenere informazioni sulla storia della formazione dei cristalli tra cui la temperatura, la pressione e la chimica del materiale circostante. I cristalli di quarzo, per esempio, includono una quantit\u00e0 piccola, ma misurabile, di titanio nella loro struttura in funzione della temperatura, della pressione e della quantit\u00e0 di titanio presente nell'ambiente in cui si sono formati. Cambiamenti di questi parametri sono registrati grazie al titanio durante la crescita del cristallo.\nPaleontologia.\nIn alcuni fossili in eccezionale stato di conservazione, come quelli di Burgess shale, possono preservarsi alcune parti molli dell'organismo. Dal momento che questi fossili solitamente sono compressi in uno strato bidimensionale, pu\u00f2 essere difficile effettuare delle analisi: un esempio famoso \u00e8 quello del fossile di \"Opabinia\" nel quale erano presenti delle appendici triangolari che non era chiaro se fossero zampe od estensioni dell'apparato digerente. L'analisi chimica mostr\u00f2 che la composizione era simile a quella dell'apparato digerente suggerendo quindi la seconda ipotesi. A causa della natura degli strati di carbonio, possono essere applicati solo basse tensioni (5-15V) per l'analisi di questi campioni."}
{"id": "4211263", "revid": "11959", "url": "https://it.wikipedia.org/wiki?curid=4211263", "title": "Abdallahi ibn Muhammad", "text": ""}
{"id": "4211264", "revid": "697352", "url": "https://it.wikipedia.org/wiki?curid=4211264", "title": "Amateur", "text": "Amateur \u00e8 un album musicale della band belga Mud Flow, pubblicato nel 2000."}
{"id": "4211268", "revid": "106908", "url": "https://it.wikipedia.org/wiki?curid=4211268", "title": "Aeroporto di Shiraz", "text": ""}
{"id": "4211270", "revid": "767487", "url": "https://it.wikipedia.org/wiki?curid=4211270", "title": "RE*ACT", "text": "RE*ACT \u00e8 un album musicale della band Mud Flow, pubblicato nel 2001."}
{"id": "4211271", "revid": "287204", "url": "https://it.wikipedia.org/wiki?curid=4211271", "title": "Lietuvos Lyga 1929", "text": "L'edizione 1929 del Lietuvos Lyga fu l'8\u00aa del massimo campionato di calcio lituano; il titolo fu vinto dal KSS Klaipeda, giunto al suo 2\u00ba titolo.\nFormula.\nIl campionato era formato da undici squadre divise in due diversi gironi in base alla contea di appartenenza. Il girone di Kaunas era formato da sei squadre che si incontrarono in gare di andata e ritorno per un totale di 10 turni. Il girone di Klaip\u0117da era formato da cinque squadre che si incontrarono in gare di andata e ritorno per un totale di 8 turni. In tutti e due i gironi erano assegnati due punti alla vittoria, un punto al pareggio e zero per la sconfitta.\nI vincitori dei due gironi si incontrarono in una partita che decret\u00f2 il vincitore del campionato."}
{"id": "4211272", "revid": "106908", "url": "https://it.wikipedia.org/wiki?curid=4211272", "title": "Stato degli Sloveni, dei Croati e dei Serbi", "text": ""}
{"id": "4211275", "revid": "93317", "url": "https://it.wikipedia.org/wiki?curid=4211275", "title": "Locomotiva Gruppo 423", "text": ""}
{"id": "4211276", "revid": "767487", "url": "https://it.wikipedia.org/wiki?curid=4211276", "title": "A Life on Standby", "text": "A Life on Standby \u00e8 un album musicale della band Mud Flow, pubblicato nel 2004."}
{"id": "4211278", "revid": "767487", "url": "https://it.wikipedia.org/wiki?curid=4211278", "title": "Ryunosuke", "text": "Ryunosuke \u00e8 un album musicale della band Mud Flow, pubblicato nel 2007."}
{"id": "4211280", "revid": "31886", "url": "https://it.wikipedia.org/wiki?curid=4211280", "title": "Episodi di Flashpoint (quinta stagione)", "text": "La quinta ed ultima stagione della serie televisiva Flashpoint, composta da 13 episodi, \u00e8 stata trasmessa in prima visione sul canale canadese CTV dal 20 settembre al 13 dicembre 2012.\nIn Italia va in onda in prima visione su AXN dal 16 maggio all'8 agosto 2013.\nUna famiglia spezzata.\nTrama.\nEd tiene una lezione nella classe di Clark e Dean raccontando il suo lavoro. James ha ricevuto lo sfratto esecutivo, distrutto si metta alla ricerca della figlia e della moglie fuggite un anno prima. La Squadra Uno viene allertata quando si reca in discoteca dal fidanzato della figlia, armato di pistola, per scoprire dove abita ora. James riesce a fuggire per recarsi al Royal York Hotel, dove lavora la moglie e la prende in ostaggio. Per risolvere la situazione Greg permette a May, la figlia di James, di intervenire nella trattativa, ma la ragazza \u00e8 armata e la situazione degenera costringendo Ed a eliminarla come previsto dal protocollo operativo. Rientrati in sede Raf, sconvolto dall'epilogo dell'intervento, comunica alla squadra di voler cambiare reparto.\nNon questa vita.\nTrama.\nLa Squadra Uno viene inviata in un Motel dove \u00e8 stata segnalata una sparatoria. Perquisendo la stanza Spike risale ad un falsario ed alla vera identit\u00e0 dell'uomo coinvolto nella sparatoria: Brendan Rogan, un fattorino di una banda di spacciatori. Nel frattempo un uomo armato si presenta nella studio del Dottor Jason Alston e lo costringe a seguirlo per curare suo figlio. Interrogando la segretaria di James, Greg scopre che il dottore ha un passato da tossico dipendente. Individuato il furgone di Brendan, Sam scende in strada per controllare il veicolo, ma viene a sua volta sequestrato. I quattro si recano ad un ippodromo per permettere a James di curare il bambino ferito durante la fuga dal Motel. La SRU si mette sulle tracce di Sam, ma anche l'ex capo di Brendan \u00e8 sulle sue tracce.\nCorri da me.\nTrama.\nLa SRU viene allertata per una rapina alla City Central, un nuovo colpo del rapinatore del Biglietto da Visita che colpisce da mesi in citt\u00e0. Ma qualcosa non va come previsto e l'uomo prende la banca in ostaggio. Uditi degli spari la squadra irrompe, il rapinatore riesce a fuggire rivelandosi una donna. La Squadra Uno si metta all'inseguimento cercando di ricostruire gli eventi. Leah rientra in squadra dopo un anno passato ad Haiti come volontaria per la ricostruzione dopo il terremoto.\nL'occhio indiscreto.\nTrama.\nUn Hacker si inserisce nella rete della SRU trasmettendo le immagini delle telecamere di sicurezza di una stazione di servizio per denunciare un reato. Indagando la squadra scopre che da mesi una banda ruba degli autocarri con carichi preziosi sequestrando temporaneamente il conducente per ritardare l'intervento della polizia. Mentre la squadra intercetta il tir e libera l'autista, Spike rintraccia il segnale e risale fino all'identit\u00e0 dell'hacker: Stewart un insegnante che innamorato segretamente di Rebecca, una ragazza a cui fa da tutor on line, vuole salvarla dal fidanzato delinquente. Leah convince Spike a confessare i suoi sentimenti a Winnie.\nPadre e figlio.\nTrama.\nTony finge un malore e sequestra Peggy Walsh, una infermiera intervenuta per aiutarlo. La squadra viene allertata dal suo fidanzato contattato telefonicamente dalla donna. La ricerca \u00e8 una corsa contro il tempo, in quanto negli ultimi tre mesi sono scomparse due infermiere ed entrambe avevano telefonato a casa per avvisare che avrebbero tardato. \nMichelle Dalton vuole incontrare Ed per parlare dell'intervento in cui \u00e8 rimasta uccisa sua figlia, Greg lo incoraggia ad accettare l'incontro per superare il trauma.\nGuerra tra gang.\nTrama.\nSteven Miller, il leader dei Brigadiers, una gang di bikers, muore con la moglie in un'autobomba. Luke, un membro della gang, assiste all'evento e si mette all'inseguimento del motociclista che ha fatto detonare l'ordigno. La Squadra Uno viene allertata, Jules e Spike interrogano i testimoni, mentre gli altri inseguono a loro volta l'assassino e Luke. Ma Luke si rivela essere un informatore del Detective Kate Andrews della divisione crimini organizzati e nonostante la contrariet\u00e0 di Greg collabora per risolvere l'indagine mettendo in pericolo la sua stessa vita. \nDean rimane coinvolto in una rissa al parco.\nIl lusso dell'oblio.\nTrama.\nLa Squadra Uno viene allertata per un'effrazione segnalata da una vicina al 911. Giunta sul posto la SRU fa irruzione nel garage salvando Elliot Thane, il proprietario della casa, da un tentato suicidio. Nel frattempo all'Universit\u00e0 viene segnalato un tentato rapimento dalla sicurezza del Campus. Greg e Ed si recano sul posto.\nIndagando Spike scopre che Elliot e Laney Summers, la neuroscienziata vittima del tentato rapimento, si conoscono. Il ragazzo ha una memoria eccezionale ed \u00e8 uno dei soggetti della ricerca di Laney. Durante il trasporto in ospedale Elliot viene rapito. Grazie alle telecamere dell'ambulanza la Squadra Uno risale all'identit\u00e0 del rapitore: Jay Penak, un trafficante d'armi, che vuole sfruttare la memoria di Elliot per introdursi alla A.G.S. Loeb, una societ\u00e0 che conduce ricerche per il Dipartimento della Difesa, e sottrarre il prototipo e i progetti di un'arma con proiettili radiocomandati. \nEd soffre ancora per la morte di May Dalton.\nReduci.\nTrama.\nIl Sergente Robert Gray organizza una squadra con altri tre reduci per rapinare un furgone portavalori della Charleston Security. La Squadra Uno viene allertata dal centralinista della societ\u00e0 quando il mezzo non rispetta il protocollo chiamando ogni quindici minuti. La SRU si mette alla ricerca di furgone ed equipaggio. \nJules e Sam hanno la conferma di aspettare un bambino.\nUomini di legge.\nTrama.\nLa squadra scorta un detenuto all'ospedale. Contemporaneamente tre uomini armati ed a volto coperto fanno irruzione in un appartamento sequestrando gli occupanti e mettendolo a soqquadro alla ricerca di armi, denaro e stupefacenti. La SRU viene allertata per una sparatoria in corso. Giunta sul posto la Squadra Uno soccorre degli agenti in borghese che sostengono di essere intervenuti per risolvere la situazione, ma la loro versione non convince. \nDean e Clark passano una giornata con la squadra per osservare il loro lavoro.\nLa propria terra.\nTrama.\nLa Squadra Uno viene allertata da una chiamata anonima per una valigetta incustodita al Brookstone Place. Ma \u00e8 solo un diversivo per fare evacuare l'edificio e sequestrare il Senatore Drury. Allertata dalla moglie la SRU si mette alla ricerca. \nDean viene ammesso alla Cornell University.\nIdoneo al servizio.\nTrama.\nEd si reca dalla sua psicoterapeuta, per restituirle dei testi e comunicarle che non intende proseguire la terapia incominciata per superare lo shock per aver seguito il protocollo neutralizzando May Dalton. Ma la Dottoressa Bell, lo convince a raccontargli la sua giornata: un uomo armato di fucile si \u00e8 imbarcato sul traghetto per Centre Island con un borsone sospetto. La Squadra Uno \u00e8 intervenuta fingendo un guasto tecnico per far attraccare l'imbarcazione, evacuare le persona a bordo ed isolare il soggetto.\nGuest star: A. J. Buckley (Harold)\nRiportare la pace (1).\nTrama.\nSam e Jules si sposano ed annunciano a squadra ed invitati che aspettano un bambino. \nNella sala server del pronto intervento un'addetta trova una scatola sospetta, contattata la SRU si reca sul posto. Nel frattempo una bomba esplode negli uffici del Health and Welfare National Office. Greg lancia un allarme terrorismo e allerta le squadre di intervento strategico e tutto il personale di emergenza per soccorrere feriti e civili.\nQuando una seconda bomba esplode al Municipio a Toronto viene decreto lo stato di massima emergenza. La Squadra Tre, grazie al profilo psicologico tracciato da Jules, trova Anson Holt, il presunto dinamitardo all'interno del laboratorio del dipartimento di psicologia presso cui lavorava. Tuttavia, egli si scopre essere solo un'esca del vero dinamitardo che dopo aver guardato la scena da una telecamera, fa esplodere la bomba legata alla vita del professor Holt. \nDean e Clark erano in centro al momento dell'esplosione. Dean, su indicazione di Greg, si reca al comando. Clark riesce a contattare Ed, si trovava nel garage del Municipio al momento della esplosione ed \u00e8 rimasto sepolto dalle macerie.\nRiportare la pace (2).\nTrama.\nEd, trova l'auto di Clark e lo estrae dalle macerie.\nDonna \u00e8 rimasta uccisa nell'esplosione del laboratorio del dipartimento di psicologia. La Squadra Uno si mette sulle tracce del vero responsabile degli attentati: Marcus Faber, uno dei ragazzi che facevano parte del gruppo di ricerca del Dottor Holt, chiuso per il sadismo a cui erano sottoposti i soggetti.\nArrivati a casa di Faber, ormai abbandonata, la Squadra Uno scopre la posizione di 4 delle 5 bombe. Sam non riuscir\u00e0 ad evitare l'esplosione dell'ordigno ma riuscir\u00e0 a salvarsi allontanandosi in tempo. Le restanti 3 bombe localizzate verranno disinnescate da Ed, Leah e Spike.\nNello Fletcher Stadium intanto \u00e8 stato attrezzato un ospedale improvvisato per la popolazione colpita dalle esplosioni di Toronto. Dopo aver parlato con Jules, il sergente Greg Parker capisce che il luogo dove \u00e8 piazzata la decima bomba \u00e8 proprio lo stadio dove egli stesso \u00e8 stato sottoposto alle procedure di decontaminazione per essere venuto in contatto con le radiazioni emanate dalla bomba esplosa nel laboratorio del dipartimento di psicologia. Immediatamente, Greg ordina l'evacuazione dello stadio e parte alla ricerca della bomba che si riveler\u00e0 essere un'altra bomba radioattiva. Mentre cerca di disinnescare il pericoloso ordigno, irrompe Marcus che riesce a colpirlo con 2 colpi di pistola che per\u00f2 non impediscono all'eroico sergente di disattivare la bomba venendo tuttavia colpito una terza volta. Proprio quando il dinamitardo furente, si avvicina al poliziotto per finirlo con un ennesimo colpo di pistola viene freddato da Ed sopraggiunto in soccorso di Greg. Sam corre a chiamare i medici mentre ad Ed, che stringe tra le braccia il suo collega ormai ferito gravemente e copiosamente sanguinante, non resta che invocare disperato l'intervento dei medici.\nLa scena si interrompe e riprende il suo racconto un anno dopo, in concomitanza con il discorso di Ed nel quartier generale della SRU (\"Strategic Response Unit\") al termine del quale riunisce la Squadra Uno. Ed \u00e8 stato promosso a sergente, Spike e Winnie sono ufficialmente una coppia, Sam e Jules hanno avuto la loro figlia Sadie, Sam \u00e8 stato nominato il nuovo leader di squadra della Squadra Tre. Per ultimo appare Greg, claudicante ma ancora vivo e che ora riveste la carica di insegnante presso l'Accademia di Polizia poich\u00e9 costretto al ritiro dall'Unit\u00e0 Strategica a causa delle ferite riportate. Tutti poi condividono un drink per l'ultima volta come Team One. \nL'episodio si conclude con i lampi dei molti momenti memorabili da tutta la serie."}
{"id": "4211281", "revid": "792347", "url": "https://it.wikipedia.org/wiki?curid=4211281", "title": "Hector Boece", "text": ""}
{"id": "4211284", "revid": "196390", "url": "https://it.wikipedia.org/wiki?curid=4211284", "title": "Darling Nelly Gray", "text": ""}
{"id": "4211285", "revid": "729019", "url": "https://it.wikipedia.org/wiki?curid=4211285", "title": "Distretto di Adrar", "text": "Il distretto di Adrar \u00e8 un distretto della provincia di Adrar, in Algeria.\nComuni.\nIl Distretto di Adrar comprende 3 comuni:"}
{"id": "4211287", "revid": "834", "url": "https://it.wikipedia.org/wiki?curid=4211287", "title": "El Chavo del Ocho", "text": ""}
{"id": "4211289", "revid": "834", "url": "https://it.wikipedia.org/wiki?curid=4211289", "title": "El Chavo del 8", "text": ""}
{"id": "4211294", "revid": "834", "url": "https://it.wikipedia.org/wiki?curid=4211294", "title": "Good Luck Charlie", "text": ""}
{"id": "4211298", "revid": "599013", "url": "https://it.wikipedia.org/wiki?curid=4211298", "title": "Jeff Webster", "text": "Carriera.\nClub.\nDopo 5 stagioni alla University of Oklahoma, venne selezionato al secondo giro del draft NBA 1994 come 40\u00aa scelta assoluta dai Miami Heat, con cui tuttavia non gioc\u00f2 alcun incontro. Nel giugno 1995 venne ceduto ai Washington Bullets: disput\u00f2 11 incontri, prima di risolvere il contratto nel dicembre dello stesso anno.\nHa poi militato nei Sioux Falls Skyforce; in Giappone nei Mitsui Falcons e negli Hamamatsu Higashimikawa Phoenix; in Argentina nel Libertad de Sunchales; in Libano nello Champville.\nNazionale.\nCon gli vinse la medaglia d'oro alla XVII Universiade di Buffalo nel 1993; disput\u00f2 7 incontri, mettendo a segno 39 punti totali."}
{"id": "4211304", "revid": "729019", "url": "https://it.wikipedia.org/wiki?curid=4211304", "title": "Battaglia di Umm Diwaykarat", "text": "La battaglia di Umm Diwaykar\u0101t (o Umm Dibaykar\u0101t) fu uno scontro militare che contrappose il 24 novembre del 1898 nei pressi del villaggio di Umm Diwaykar\u0101t le residue forze mahdiste sudanesi a quelle del Regno Unito, dopo la vittoria britannica conseguita nella battaglia di Omdurman.\nFuggiti nel meridione sudanese, i Mahdisti - guidati da \u02bfAbd All\u0101h al-Ta\u02bf\u0101ysh, \"khal\u012bfa\" (successore) del defunto Mahdi Muhammad Ahmad - tenevano sotto controllo la zona del Darfur, al confine col regno cristiano dell'Etiopia.\nLo scontro.\nNell'ottobre del 1899 il generale britannico Kitchener invi\u00f2 sul fronte sudanese il generale Wingate, al comando di circa 8.000 soldati. La consegna era quella di distruggere definitivamente le forze mahdiste che, pur male equipaggiate, ammontavano comunque a circa 10.000 uomini.\nPassando per Kosti, Wingate giunse sul luogo in cui era radunato il contingente mahdista, nei pressi del villaggio di Umm Diwaykarat (o Dibaykarat) e la battaglia inizi\u00f2 alle h. 5,00 del mattino e si concluse con una netta vittoria britannica e, grazie all'uso delle mitragliatrici, alla morte di circa 1.000 guerrieri mahdisti. Il resto delle truppe che non era riuscito a fuggire fu preso prigioniero, mentre \u02bfAbd All\u0101h al-Ta\u02bf\u0101ysh cadde sul campo di battaglia.\nI morti nelle file britanniche furono solo 3 e i feriti 23.\nConseguenze.\nLa conquista del Sudan da parte britannica non comport\u00f2 la restituzione del Paese alla sovranit\u00e0 egiziana, che fu in qualche modo tacitato con l'istituzione del cosiddetto \"Condominio anglo-egiziano\", terminato solo nel 1955, dopo la caduta della monarchia egiziana e l'istituzione della Repubblica.\nIl generale britannico, sir Horatio Kitchener, fu nominato da Londra suo primo Governatore Generale (\"Sirdar\")."}
{"id": "4211311", "revid": "1543377", "url": "https://it.wikipedia.org/wiki?curid=4211311", "title": "Walking in the Park with Eloise", "text": "Walking in the Park with Eloise \u00e8 un brano musicale strumentale jazz composto in giovent\u00f9 dal padre di Paul McCartney, James \"Jim\" McCartney, e pubblicato in versione riveduta e corretta su singolo nel 1974 dal celebre figlio come omaggio alla figura paterna e ai suoi trascorsi come jazzista. Nonostante il singolo (Lato B: \"Bridge over the River Suite\") sia uscito in originale a nome del fantomatico gruppo \"The Country Hams\" (in italiano \"i prosciutti di campagna\"), e non a nome Paul McCartney o Wings, \u00e8 da considerarsi a tutti gli effetti parte integrante della discografia del musicista.\nIl brano.\nNel giugno-luglio 1974 il gruppo si apprest\u00f2 alla registrazione del prossimo singolo intitolato \"Junior's Farm\" nella fattoria-studio del compositore Curly Putman Jr. situata a Nashville, in Tennessee. Durante queste sessioni, gli Wings (con la partecipazione dei musicisti ospiti Chet Atkins e Floyd Cramer) registrarono uno strumentale jazz in stile dixieland intitolato \"Walking in the Park with Eloise\", (\"Passeggiando nel parco con Eloise\"), brano scritto anni prima dal padre di Paul.\nPaul e Chet Atkins stavano chiacchierando discutendo dei loro rispettivi genitori, quando Paul sugger\u00ec che avrebbero potuto registrare un brano strumentale scritto da suo padre quando militava ancora nella sua orchestrina jazz chiamata \"Jim Mac's Jazz Band\".\nIl singolo non venne accreditato a Paul e non venne pubblicizzato dalla EMI come tale, poche persone, quindi, capirono che era di McCartney ed il pubblico dell'ex Beatle non lo acquist\u00f2. Infatti il singolo non entr\u00f2 in classifica da nessuna parte e and\u00f2 presto fuori catalogo. Ma quando Paul indic\u00f2 la canzone come una delle sue preferite in assoluto, la EMI ristamp\u00f2 il singolo il 3 marzo 1982, con una copertina leggermente differente."}
{"id": "4211312", "revid": "11959", "url": "https://it.wikipedia.org/wiki?curid=4211312", "title": "Winston S. Churchill", "text": ""}
{"id": "4211315", "revid": "766079", "url": "https://it.wikipedia.org/wiki?curid=4211315", "title": "Henry Algernon Percy, V conte di Northumberland", "text": "Biografia.\nEra figlio di Henry Percy, IV conte di Northumberland e di Maud Herbert.\nVenne accudito ed educato presso la corte di Enrico VII d'Inghilterra. Venne creato cavaliere dell'Ordine del Bagno quando Arturo Tudor divenne principe di Galles.\nIl 28 aprile 1489 Percy successe al padre divenendo il quinto conte di Northumberland.\nNorthumberland assistette Enrico VII impegnato nella conclusione del trattato di \u00c9taples nel 1492 e prese parte rilevante alla cerimonia del 1494, quando il principe Enrico venne creato cavaliere dell'Ordine del Bagno.\nNel 1495 Percy venne creato cavaliere dell'ordine della Giarrettiera. Nel 1497 egli serv\u00ec nell'esercito reale in Cornovaglia contro i ribelli e combatt\u00e9 nella battaglia di Blackheath; il 14 maggio 1498 ricevette la livrea delle sue terre ed ottenne il governo di vari castelli e propriet\u00e0.\nLa posizione rilevante di Northumberland pu\u00f2 essere vista attraverso il \"Northumberland Household Book\", che \u00e8 stato pubblicato da Thomas Percy nel 1770 riprendendo un manoscritto in possesso del duca di Northumberland. Esso venne iniziato nel 1512. Il suo reddito era di circa \u00a32,300 all'anno, che probabilmente non includeva tutto quello che riceveva dai doni. Ma per il suo seguito di servitori egli non spendeva meno di \u00a31,500 all'anno, inoltre altre spese erano destinate per i viaggi di corte. Dato che era uomo di straordinaria magnificenza, egli accumul\u00f2 subito anche dei debiti.\nNel 1500 Northumberland fu presente all'incontro tra Enrico e l'arciduca Filippo d'Austria.\nNel 1501 fu nominato connestabile di Knaresborough, rappresentante della signoria di Knaresborough, e guardiano della foresta l\u00ec attorno. Il 1\u00ba aprile 1502 fu commissario per Londra; fu anche costantemente commissario di pace per vari paesi. Northumberland ricevette 30 giugno 1530 l'importante nomina a sovrintendente delle marche dell'est lungo il confine scozzese , ed uno dei suoi primi compiti fu di scortare Margherita Tudor in Scozia per unirsi a Giacomo IV di Scozia. I suoi splendidi vestiti e il numeroso seguito fu gradito dalla principessa.\nNorthumberland sembr\u00f2 aver irritato Enrico VII poco prima della sua morte. Egli si era disfatto del guardaroba e del matrimonio di Elizabeth, figlia ed erede di Sir John Hastings. Egli venne multato con \u00a310,000, una somma di denaro abbastanza considerevole; e fu straordinario che egli riusc\u00ec a pagare la met\u00e0 dei soldi prima che Enrico VIII salisse sul trono. Il nuovo re cancell\u00f2 il rimanente del debito il 21 marzo 1510.\nNorthumberland combatt\u00e9 nella Battaglia di Guinegatte assumendo il ruolo di gran capitano.\nL'anno seguente fu capo commissario per vari paesi. Dato che Thomas Wolsey saliva di importanza, i grandi nobili dovevano sottomettersi alla sia tirannia. Northumberland, messo in avviso da Will Hatty, fu sospettato di essere troppo amichevole con Edward Stafford, III duca di Buckingham; cos\u00ec, in base all'accusa di essersi arrogato del diritto di tutela, prerogativa esclusiva del sovrano, Percy venne rinchiuso a Fleet Prison nel 1516. Egli venne solo messo l\u00ec in via precauzionale; successivamente infatti venne esaminato, ritenuto non pericoloso e liberato.\nNorthumberland divenne amico di George Talbot, IV conte di Shrewsbury e progettarono di andare in pellegrinaggio insieme. Shrewsbury era stato ansioso di far maritare sua figlia col figlio di Buckingham, ma avendo dibattuto sull'ammontare della dote, i genitori ruppero l'accordo; venne allora pattuito che la fanciulla sposasse il figlio di Percy.\nNel 1517 Northumberland venne incaricato di scortare la regina Margherita di Scozia a York fino alla sua dimora. Tuttavia affront\u00f2 l'incarico con riluttanza per mancanza di denaro; sua moglie inoltre, che non era venuta per risparmiare sulle spese di viaggio, cer\u00f2 di scusarsi per la sua assenza.\nNel 1518 Percy risultava tra i nobili inglesi che avevano terre a Calais.\nNel 1519 caddero di nuovo accuse sul suo conto: Wolsey, in una lettera al re, espresse sospetti sulla sua lealt\u00e0. Egli tuttavia riusc\u00ec a sfuggire al destino toccato invece al duca di Buckingham e si rec\u00f2 al Campo del Drappo d'Oro, dove fu giudice delle graduatorie.\nMatrimonio e discendenza.\nNorthumberland spos\u00f2 Catherine Spencer (?- 1542), figlia di Sir Robert Spencer ed Eleanor Beaufort. Dalla moglie ebbe tre figli e due figlie:"}
{"id": "4211318", "revid": "287204", "url": "https://it.wikipedia.org/wiki?curid=4211318", "title": "Gera (fiume)", "text": "La Gera \u00e8 un fiume tedesco lungo circa 85\u00a0km, che scorre in Turingia (Germania) ed \u00e8 un affluente dell'Unstrut.\nGeografia.\nLa Gera nasce a Plaue dalla confluenza della Wilde Gera (da est) ed il Zahme Gera, da ovest. Le sorgenti dei due corsi d'acqua che danno origine alla Gera si trovano nella zona del comune di Gehlberg sul Rennsteig nella Selva di Turingia. La Gera scorre dapprima in direzione nord di Plaue sopra Dosdorf e Siegelbach verso Arnstadt. Questa parte della valle \u00e8 nota come \"Plauescher Grund\". Essa \u00e8 profondamente incanalata in uno strato del cosiddetto \"Muschelkalk\", uno strato sedimentario di calcare contenente una gran quantit\u00e0 di gusci di conchiglia, risalente al triassico. Alla sua destra si elevano a circa 300\u00a0m sulla valle i monti chiamati \"Reinsberge\" ed a sinistra vi \u00e8 la \"piana di Gossel\", che si eleva di circa 200\u00a0m sulla valle del fiume.\nAd Arnstadt la valle della Gera si apre. Essa si allarga sensibilmente, con le colline su entrambi i lati. Qui il letto del fiume \u00e8 quasi completamente rettificato. Il fiume scorre ad est del centro della citt\u00e0. In questa esso accoglie le acque del Wilde Wei\u00dfe, che, lungo circa 12\u00a0km, forma ad ovest di Arnstadt la \"Jonastal\" (valle di Giona). Successivamente la Gera attraversa la frazione di Rudisleben. I dintorni diventano piatti e il fiume non forma pi\u00f9 alcuna valle. Dopo Rudisleben viene Ichtershausen. Dietro a questo la Gera accoglie sulla sua destra le acque del fiume Wipfra, un corso d'acqua lungo circa 40\u00a0km ma povero di acqua. Ora la Gera \u00e8 attraversata dalle autostrade A71 ed A4 e dal viadotto ferroviario sul cosiddetto \"Erfurter Kreuz\". Il fiume qui abbandona il circondario Ilm-Kreis ed entra nel territorio della citt\u00e0 di Erfurt. Come successiva localit\u00e0 dopo l\"Erfurter Kreuz\" viene Molsdorf, frazione di Erfurt. A nord di questa localit\u00e0 la Gera accoglie le acque del fiume Apfelst\u00e4dt, un corso d'acqua lungo una quarantina di chilometri e piuttosto ricco di acque, le cui sorgenti si trovano anch'esse vicino al Rennsteig, nel territorio del comune di Oberhof. Dopo la confluenza del fiume Apfelst\u00e4dt la ferrovia turingia corre nella valle della Gera.\nDietro Bischleben inizia la Erfurt vera e propria, prima con il quartiere di Hochheim, con i suoi parchi. La valle \u00e8 qui da entrambi i lati sensibilmente pi\u00f9 ripida: a destra si eleva la \"Steigerwald\", una collina boscosa ampia circa 8\u00a0km\u00b2 e con un'altezza massima di poco meno di 350\u00a0m, mentre sulla sinistra vi \u00e8 la cittadella di Cyriaksburg. Nel quartiere di Br\u00fchl la Gera si divide in due rami: il \"Bergstrom\" ed il \"Walkstrom\" che si riuniscono poi nuovamente nel \"Breitstrom\" della citt\u00e0 vecchia. Questi due rami avevano prevalentemente un'importanza economica, poich\u00e9 lungo di essi erano attivi numerosi mulini ad acqua.\nIl \"Breitstrom\" (detto anche \"Wilde Gera\") aveva un'importanza militare poich\u00e9 scorreva intorno all'anello fortificato. Durante il \"Gr\u00fcnderzeit\" questo venne interrato. Il suo precedente corso corrisponde all'attuale anello stradale detto \"Juri-Gagarin-Ring\". Il corso d'acqua venne deviato poi nel fossato esterno alle mura.\nLe acque del Gera scorrono ora per un terzo solo attraverso la citt\u00e0 vecchia, per il resto scorrono interrate. A nord del centro storico della citt\u00e0 il fiume scorre attraverso il \"Gro\u00dfe Rieth\" verso il quartiere di Gispersleben. Qui il territorio circostante \u00e8 nuovamente piano e il fiume non crea pi\u00f9 alcuna valle. Vicino ad esso passano ad ovest l'autostrada statale B4 e ad est il tratto ferroviario Erfurt \u2013 Nordhausen. Di qui segue ancora la frazione di Erfurt, K\u00fchnhausen, come le localit\u00e0 di Elxleben, Walschleben, Ringleben e la citt\u00e0 di Gebesee, nel circondario di S\u00f6mmerda. La Gera sfocia poco sotto Gebesee nel fiume Unstrut. Ad Erfurt si dirama la Piccola Gera (\"Schmale Gera\"), che ad est del \"Gro\u00dfen Rieths\" passa da Erfurt-Mittelhausen, Riethnordhausen e Ha\u00dfleben per immettersi anche lei nel fiume Unstrut presso Wundersleben.\nStoria.\nIl nome originale del corso d'acqua era \"Erfes\" (anche \"Erphes\", \"Erfis\" o \"Erphis\"), da cui trae origine il nome della capitale della Turingia, Erfurt.\nLa derivazione latina di \"Hiera\" per Gera compare anche nel nome dell'antica Universit\u00e0 di Erfurt, detta \"Universit\u00e0 Hierana\", cio\u00e8 che sta sulla Gera.\nNei secoli passati la Gera strarip\u00f2 numerose volte, con gravi conseguenze anche per il centro cittadino. Perci\u00f2 verso la fine del secolo XIX furono intraprese opere impegnative per imbrigliare le acque in una serie di canali mediante i quali la citt\u00e0 venne protetta in futuro da queste inondazioni.\nAmbiente.\nFauna.\nNel corso superiore del fiume \u00e8 famigliare la presenza di trote fario.\nFlora.\nLa flora del fiume \u00e8 variegata specialmente il \"Plauesche Grund\" fra Plaue ed Arnstadt, ove il clima \u00e8 particolarmente mite. Vi si trovano piante caratteristiche del terreno calcareo.\nQualit\u00e0 delle acque.\nLa qualit\u00e0 delle acque nel 2001 era:\nOpere significative.\nLa A71 taglia le valli dello Zahmer e della Wilder Gera, come l'affluente della prima Reichenbach con grossi ponti: quello di Reichenbach (lungo 1000\u00a0m ed alto 60), quello sullo Zahme Gera (lungo 520\u00a0m, alto 70) e quello sulla Wilde Gera (lungo 552\u00a0m e alto 110). Altri manufatti che attraversano il fiume sono il ponte di Ichtershausen (lungo 1121\u00a0m ed alto 20) del tratto di ferrovia ad alta velocit\u00e0 Norimberga \u2013 Erfurt ed i ponti delle autostrade A71 ed A4 nei pressi dello \"Erfurter Kreuzes\".\nMa la costruzione pi\u00f9 famosa sulla Gera \u00e8 la \"Kr\u00e4merbr\u00fccke\" ad Erfurt, che rappresenta l'unico ponte completo di case a nord delle Alpi.\nVi sono poi numerosi sbarramenti sul fiume Gera quali quelli di: Heyda, L\u00fctsche, Ohra, chmalwasser e Tambach-Dietharz nella Selva di Turingia e quelle di Dachwig e Wechmar nella sua zona pedemontana.\nEconomia.\nDa un punto di vista economico la Gera ha un'importanza limitata. In passato serviva di forza motrice numerosi mulini ad acqua e veniva impiegata per far giungere il legname della Selva di Turingia ad Erfurt. Oggi le sue acque vengono utilizzate prevalentemente a scopo irriguo."}
{"id": "4211319", "revid": "287204", "url": "https://it.wikipedia.org/wiki?curid=4211319", "title": "Elshod Rasulov", "text": "Biografia.\nRasulov ha cominciato l'attivit\u00e0 pugilistica all'et\u00e0 di 8 anni.\n\u00c8 laureato presso l'Universit\u00e0 Statale di Fergana, in Uzbekistan.\nCarriera pugilistica.\nRasulov ha partecipato a due edizioni dei giochi olimpici (Pechino 2008, Londra 2012), tre dei mondiali (Chicago 2007, Milano 2009, Baku 2011), due dei giochi asiatici (Doha 2006, Guangzhou 2010), due dei campionati asiatici (Ulan Bator 2007, Zhuhai 2009) e una partecipazione alla Coppa del Mondo (Mosca 2008).\n\u00c8 allenato dall'uzbeko Nabi Baymatov a partire dal 1994.\nPrincipali incontri disputati.\n\"Statistiche aggiornate al 26 settembre 2012.\""}
{"id": "4211331", "revid": "287204", "url": "https://it.wikipedia.org/wiki?curid=4211331", "title": "Museo nazionale di Tokyo", "text": "Il \u00e8 un museo d'arte e archeologia con sede a Tokyo: fondato nel 1872, \u00e8 il pi\u00f9 grande e antico museo del Giappone e si trova all'interno del parco di Ueno. Ospita una collezione di oltre 110.000 pezzi tra reperti archeologici ed opere d'arte provenienti dal Giappone e da altri paesi dell'Asia orientale, di cui 87 classificati come tesoro nazionale e 610 come beni culturali importanti.\nStoria e collezione.\nIl museo fu fondato nel 1872 con una collezione che originariamente faceva parte del museo del dipartimento del ministro dell'educazione esposta nella sala Taisdein; in seguito il museo si spost\u00f2 prima al Uchiyamashita-choe e poi, nel 1882, al parco di Ueno. Nel 1886 prese il nome di museo Imperiale, mentre nel 1900 lo mut\u00f2 nuovamente in museo della Casa Imperiale di Tokyo: nel 1923 fu fortemente danneggiato dal grande terremoto del Kant\u014d e sub\u00ec una lunga chiusura durante la seconda guerra mondiale. Nel 2001 assunse la denominazione attuale.\nIl museo si divide in diverse sale come la galleria giapponese, la galleria asiatica, la galleria del tesoro del tempio di H\u014dry\u016b-ji, oltre ad un centro di ricerca e informazioni, mostre all'aperto, un giardino e ristoranti e negozi. La collezione raccoglie per lo pi\u00f9 oggetti d'arte giapponese e asiatica, soprattutto di quei paesi che erano attraversati dalla via della seta: al piano terra sono raccolti reperti in ceramica, ferro ed armi, provenienti dalla Cina, India ed Egitto, mentre al piano superiore continua la collezione di ceramiche e di Haniwa, ma anche dipinti e armi medievali e stampe Ukiyo-e."}
{"id": "4211334", "revid": "6923", "url": "https://it.wikipedia.org/wiki?curid=4211334", "title": "Ambrosiinae", "text": " Ambrosiinae () \u00e8 una sottotrib\u00f9 di piante spermatofite dicotiledoni appartenenti alla famiglia Asteraceae (sottofamiglia Asteroideae, trib\u00f9 Heliantheae).\nEtimologia.\nIl nome della sottotrib\u00f9 deriva dal suo genere tipo (\"Ambrosia\" che a sua volta deriva da una parola greca il cui significato \u00e8 \"\u201dcibo degli dei\u201d\".\nIl nome scientifico della sottotrib\u00f9 \u00e8 stato definito per la prima volta dal botanico tedesco Christian Friedrich Lessing (Syc\u00f3w, 1809 \u2013 Krasnojarsk, 1862) nella pubblicazione \"Linnaea; Ein Journal f\u00fcr die Botanik in ihrem ganzen Umfange. Berlin - 5(1): 151\" edita a Berlino nel 1830.\nDescrizione.\nLe specie di questa sottotrib\u00f9 hanno un habitus erbaceo, subarbustivo o arbustivo (raramente sono piccoli alberi). I cicli biologici sono annuali, biennali o perenni. L'altezza di queste piante varia da 3 a 400\u00a0cm.\nLe radici possono essere sia fittoni che secondarie da rizoma.\nSono presenti sia foglie basali che cauline. Le foglie lungo il caule sono disposte in modo alternato o opposto; sono picciolate o sessili. Le lamine sono semplici e intere oppure profondamente sezionate; la forma \u00e8 da deltata a lineare o filiforme. La superficie pu\u00f2 essere innervata (tipicamente sono trinervate); glabra o pelosa anche per peli ghiandolari stipitati o punteggiati. I bordi sono interi o dentati.\nLe infiorescenze (formate da capolini radiati o discoidi) sono cimose, panicolate o spiciformi; spesso sono pendule. Le infiorescenze qualche volta sono unisessuali con i capolini femminili posizionati alla base di infiorescenze spicate maschili. I capolini sono formati da un involucro composto da diverse squame (o brattee) al cui interno un ricettacolo fa da base ai fiori di due tipi: quelli esterni del raggio e quelli pi\u00f9 interni del disco. Gli involucri hanno una forma da campanulata a emisferica, ma anche cilindrica o altre forme (obconica, urceolata). Le squame (in genere persistenti), libere o connate alla base, sono subuguali o scalate in altezza e sono da 5 a 80 disposte su 1 \u2013 8 serie; la forma \u00e8 ovata, lanceolata o lineare (o forme intermedie); la consistenza \u00e8 normalmente erbacea, a volte \u00e8 membranose con bordi scariosi. Il ricettacolo, normalmente con pagliette a protezione della base dei fiori, \u00e8 da piatto a convesso e debolmente conico.\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). Quelli periferici (i fiori del raggio) sono assenti oppure al massimo sono una decina in capolini bisessuali con i fiori pi\u00f9 periferici femminili e con corolle tubolari o talvolta a forma di anello poco profondo oppure a forma minutamente radiata con apici bilobati; il colore \u00e8 giallo o bianco. I fiori centrali da 5 a 60 (quelli del disco) sono funzionalmente maschili e privi talvolta di ovario, generalmente sono pentameri (raramente tetrameri); le corolle sono ialine o giallo chiaro senza fasci vascolari incorporati.\nL'androceo \u00e8 formato da 5 stami con filamenti liberi (o anche fusi) e antere libere o parzialmente saldate in un manicotto circondante lo stilo. Le antere sono gialle o ialine, raramente con strati connettivi scuri o marrone chiaro. Le cellule dell'endotecio sono quadrate con ispessimenti radiali (a raggio) o polari (concentrici).\nIl gineceo ha un ovario uniloculare infero formato da due carpelli.. Lo stilo \u00e8 unico e bifido nella parte apicale (con due stigmi) con uno o due fasci vascolari. Le linee stigmatiche sono marginali e divise (quelle dei fiori fertili \u2013 mentre nei fiori sterili sono fuse).\nI frutti sono degli acheni con pappo. Gli acheni dei fiori unisessuali sono racchiusi in un concettacolo nel quale si fondono al frutto le squame; gli acheni dei fiori bisessuali sono obcompressi, qualche volta con ali. Il pappo \u00e8 assente oppure \u00e8 formato da una minuta corona di scaglie o reste.\nL'impollinazione prevalente per queste piante \u00e8 ad opera del vento (impollinazione anemogama).\nDistribuzione e habitat.\nLa distribuzione delle specie della sottotrib\u00f9 Ambrosiinae \u00e8 esclusivamente americana (USA e Messico), a parte il genere cosmopolita \"Xanthium\" di tre specie. L'habitat tipico \u00e8 quello delle zone temperate secche e subtropicali.\nTassonomia.\nLa sottotrib\u00f9 comprende 8 generi e 70 specie.\nIl numero cromosomico delle specie di questa sottotrib\u00f9 varia da 2n = 18 a 2n = 36 (quest'ultimo valore \u00e8 il pi\u00f9 comune in questo gruppo).\nDa un punto di vista filogenetico sembra che, in base a studi preliminari del DNA dei cloroplasti, la sottotrib\u00f9 Ambrosiinae sia un gruppo parafiletico. Inoltre altre indagini attraverso l'analisi cladistica dei dati morfologici e citologici dimostrano che il genere \"Iva\" risulta polifiletico.\nChiave per i generi.\nPer meglio comprendere ed individuare i vari generi della sottotrib\u00f9 l'elenco seguente utilizza il sistema delle chiavi analitiche:\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "4211338", "revid": "729019", "url": "https://it.wikipedia.org/wiki?curid=4211338", "title": "Linea Kintetsu \u014csaka", "text": "La \u00e8 una lunga linea a gestione privata che collega la citt\u00e0 giapponese di \u014csaka con la prefettura di Mie passando per Nara. I treni espressi limitati che collegano Osaka con Nagoya utilizzano gran parte del tracciato.\nServizi ferroviari.\nOltre agli espressi limitati, per prendere i quali \u00e8 necessario un biglietto supplementare, la linea \u00e8 percorsa da diversi tipi di treni:"}
{"id": "4211340", "revid": "96758", "url": "https://it.wikipedia.org/wiki?curid=4211340", "title": "Btooom!", "text": ", reso graficamente come BTOOOM! \u00e8 una serie manga giapponese scritta e illustrata da Junya Inoue e serializzata dapprima su \"Weekly Comic Bunch\", ed in seguito su \"Monthly Comic Bunch\", entrambe testate della Shinchosha, ed entrambe riviste che pubblicano seinen. La serializzazione \u00e8 iniziata nel 2009 ed \u00e8 terminata nel 2019. Nel 2012 \u00e8 stata prodotta una serie televisiva anime basata sul manga originale, prodotta dallo studio Madhouse e diretta da Kotono Watanabe. La serie anime \u00e8 stata trasmessa in Giappone per dodici episodi dal 4 ottobre al 20 dicembre 2012.\nIn Italia Panini Comics ha acquistato i diritti del manga per la pubblicazione italiana e lo ha pubblicato dal settembre 2012 al maggio 2019 sotto la divisione Planet Manga; l'anime \u00e8 invece inedito.\nNell'aprile 2017 \u00e8 stato dichiarato che la seconda stagione non verr\u00e0 realizzata per via dell'insoddisfazione riguardante l'uscita del gioco per smartphone.\nTrama.\nRy\u014dta Sakamoto \u00e8 un ventiduenne disoccupato che vive con la madre. Nella vita di tutti i giorni il ragazzo non possiede alcuna qualit\u00e0 o caratteristica particolare per cui possa rimanere impresso, \u00e8 solito passare le sue giornate in casa visto che non ha amici, ma online \u00e8 uno dei pi\u00f9 forti combattenti del videogioco BTOOOM! uno dei videogiochi pi\u00f9 famosi al mondo. Un giorno, Ry\u014dta si sveglia su quella che apparentemente sembra un'isola tropicale, bench\u00e9 non abbia alcun ricordo di come sia finito l\u00ec. Scorgendo qualcuno in lontananza chiama aiuto, ma per tutta risposta lo straniero gli lancia una bomba addosso, senza per\u00f2 colpirlo.\nRy\u014dta si rende conto di essere finito in qualche modo intrappolato in una versione reale del gioco BTOOOM!. Per la prima volta il protagonista, dopo un'intera esistenza vissuta tra insicurezze ed isolamento dalla realt\u00e0, si trover\u00e0 a scoprire e ad affrontare le difficolt\u00e0 della vita, cercando di sopravvivere sull'isola per vincere il gioco e salvarsi. Crescendo ed imparando a soffrire riuscir\u00e0 ad evolversi interiormente, diventando un ragazzo coraggioso, sicuro di s\u00e9 e pronto a vivere la propria vita.\nPersonaggi.\nProtagonisti.\n\"Doppiato da:\" Y\u016bichi Nakamura\n\"Doppiato da:\" Miyuki Sawashiro\nModalit\u00e0 di gioco.\n\"BTOOOM!\" \u00e8 un gioco online, sviluppato dalla Tyrannos Japan per la console DXBOX 720 (parodia della Xbox 360). Si tratta di un Third Person Shooter dall'ambientazione futuristica, ma a differenza di altri giochi del genere non si usano armi da fuoco per uccidere gli avversari, bens\u00ec bombe note come BIM.\nIl gioco ha diverse modalit\u00e0, ma la pi\u00f9 popolare \u00e8 la Battle Royal. Altra modalit\u00e0 \u00e8 il System Link, dove si gioca a squadre. A inizio partita, vengono distribuiti a caso otto BIM ai giocatori: usando il radar a disposizione si devono individuare gli avversari e eliminarli. Si pu\u00f2 giocare su diverse mappe.\nIl vero \"BTOOOM!\" funziona in maniera quasi identica al gioco: a ogni giocatore \u00e8 stato impiantato sulla mano sinistra un chip che svolge le funzioni di radar. Muovendo con un po' di forza la mano sinistra \u00e8 possibile produrre un'onda radar che si espande dal giocatore nell'ambiente circostante in modo circolare. Se l'onda entra in contatto con un chip (perci\u00f2 con un altro giocatore) in movimento, il giocatore \u00e8 in grado di avvertirne la presenza e la sua posizione. La stessa sensazione per\u00f2, avviene lo stesso anche per il giocatore individuato. Se una persona \u00e8 immobile non viene rilevata. Se due onde vengono emesse nello stesso momento si annullano a vicenda.\nScopo del gioco \u00e8 ottenere otto chip, possibile solo dopo aver ucciso i suoi possessori e lasciare l'isola su un elicottero.\nPer attaccare i nemici, sia online che nel gioco reale, si usano i BIM, bombe tascabili di cui esistono vari modelli. Ogni giocatore ha ricevuto una borsa con otto BIM prima dello sbarco sull'isola. Solo il proprietario dei BIM pu\u00f2 attivarli tramite l'impronta digitale ma una volta che il suo proprietario muore, chiunque pu\u00f2 attivarli.\nI tipi di BIM sono:\nMedia.\nManga.\nJunya Inoue ha iniziato a pubblicare \"Btooom!\" sulla rivista mensile \"Weekly Comic Bunch\" edita da Shinchosha, dal 2009. Due anni dopo la serie \u00e8 stata spostata su \"Monthly Comic @BUNCH\", testata lanciata il 21 gennaio 2011 dopo che \"Weekly Comic Bunch\" ha chiuso il 27 agosto 2010. Nel numero di maggio 2014 della seconda rivista, uscito il 20 marzo, fu annunciato che il manga sarebbe entrato nel suo ultimo arco narrativo nel numero di giugno, pubblicato il 21 aprile 2014. L'autore rivel\u00f2 tramite Twitter che la serie sarebbe finita con il ventiseiesimo volume, il quale \u00e8 uscito nel numero di maggio di \"@BUNCH\" pubblicato a marzo 2018.\nL'ultimo volume \u00e8 uscito in madre patria in una doppia edizione, una chiamata \"Light\" ed un'altra denominata \"Dark\", entrambi contraddistinti da un diverso finale.\nIl manga \u00e8 stato pubblicato in formato tank\u014dbon da Shinchosha dal 9 ottobre 2009 al 9 agosto 2018.\nIn Italia \"Btooom!\" \u00e8 stato pubblicato da Panini Comics sotto l'etichetta Planet Manga dal 22 settembre 2012 al 23 maggio 2019.\nAnime.\nNel giugno 2012 fu annunciato che il manga sarebbe stato adattato in una serie televisiva anime dallo studio d'animazione Madhouse. La serie \u00e8 stata trasmessa in Giappone su Tokyo MX ed \u00e8 stata trasmessa in streaming in simulcasting con sottotitoli in inglese da Crunchyroll dal 4 ottobre al 20 dicembre 2012. L'anime \u00e8 stato licenziato per una pubblicazione per l'home video in uscita nel 2013 da Sentai Filmworks nel Nord America. Le sigle sono rispettivamente \"No Pain, No Game\" e (solo nell'episodio 12) entrambe cantate da Nano in apertura e cantata da May'n in chiusura.\nAccoglienza.\nTheron Martin di Anime News Network ha recensito i primi episodi dell'anime facendo dei confronti con \"Sword Art Online\", trovando che presentasse un tema simile per quanto riguarda la trama ma differisce nello stile e adotta un \"approccio pi\u00f9 oscuro, pi\u00f9 grintoso e del tutto pi\u00f9 viscerale\" oltre a mostrare \"ingegno\" di combattimento piuttosto che in SAO dove vi era un \"approccio di potere\". Nonostante le somiglianze, \"Btooom!\" ha armi abbastanza tipiche che producono \"una svolta innovativa che modella drammaticamente le mosse strategiche dei giocatori in modi interessanti\" e le scelte dei personaggi che influenzano le impressioni del pubblico su di loro. Nel complesso, ha elogiato la coerenza delle scene d'azione elettrizzanti, gli sforzi nello sviluppo del protagonista e dei suoi momenti drammatici e intensi.\nSebbene l'anime sia diventato popolare a livello internazionale, i volumi Blu-ray/DVD hanno venduto solamente 338 copie in Giappone."}
{"id": "4211345", "revid": "183694", "url": "https://it.wikipedia.org/wiki?curid=4211345", "title": "Scuola di Mantova", "text": "La Scuola di Mantova \u00e8 una delle scuole italiane di pittura del Rinascimento che fior\u00ec a Mantova e i cui protagonisti furono:"}
{"id": "4211347", "revid": "287204", "url": "https://it.wikipedia.org/wiki?curid=4211347", "title": "Raul Caceres", "text": ""}
{"id": "4211350", "revid": "363629", "url": "https://it.wikipedia.org/wiki?curid=4211350", "title": "Basilica romanica", "text": ""}
{"id": "4211351", "revid": "830939", "url": "https://it.wikipedia.org/wiki?curid=4211351", "title": "Stella Kramrisch", "text": "Laureatasi nel 1919 presso l'universit\u00e0 di Vienna con una tesi sulla scultura nel buddhismo, si trasfer\u00ec poco dopo in India, ove si convert\u00ec all'induismo. Insegn\u00f2 presso l'universit\u00e0 di Calcutta dal 1921 al 1950, pubblicando numerosi saggi e opere sull'arte religiosa indiana.\nNel 1950, dopo l'assassinio del marito in Pakistan, si trasfer\u00ec negli USA, insegnando presso le universit\u00e0 di New York e Pennsylvania.\nDurante la sua permanenza in India edific\u00f2 una vasta collezione di oggetti d'arte che poi don\u00f2 al \"Philadelphia Museum of Art\"."}
{"id": "4211352", "revid": "1821847", "url": "https://it.wikipedia.org/wiki?curid=4211352", "title": "Abbazia di Stams", "text": "L'abbazia di Stams (in tedesco: \"Stift Stams\") \u00e8 un monastero cistercense (\"Zisterziensterabtei\") che sorge isolato dominando una vasta spianata nel comune di Stams, nella regione del Tirolo, in Austria.\nAppartiene alla diocesi di Innsbruck e nel 1984 la chiesa abbaziale di Nostra Signora venne elevata al rango di basilica minore da papa Giovanni Paolo II.\nRappresenta una delle pi\u00f9 importanti abbazie dell'Austria, e uno dei pi\u00f9 alti esempi dell'architettura barocca dell'area alpina.\nDescrizione e storia.\nL'abbazia venne fondata nel 1273 da Mainardo II di Tirolo-Gorizia e da sua moglie Elisabetta di Baviera (vedova dell'imperatore Corrado IV) in memoria del figlio Corradino di Svevia, decapitato a Napoli nel 1268.\nIl monastero venne affidato ai monaci cistercensi, in filiazione dell'abbazia di Morimond, che la edificarono in stile tardo-romanico. All'inizio popolavano l'abbazia dodici monaci pi\u00f9 cinque fratelli laici, sotto la guida dell'abate Enrico di Honst\u00e4tten, provenienti dal loro monastero madre di Kaisheim in Svevia. I conti del Tirolo incorporarono all'abbazia diverse parrocchie e la elessero come luogo di sepoltura, sostituendola alla Parrocchiale di Bolzano inizialmente prevista a tale funzione. Ben presto l'abbazia divenne un importante centro economico della regione, tanto che dal 1347 al 1350, ospit\u00f2 la regalia imperiale.\nLa guerra dei contadini tedeschi del 1525, il saccheggio delle truppe dell'elettore Maurizio di Sassonia del 1552 e il grande incendio del 1593 inflissero notevoli danni all'abbazia, che vide un forte declino con il conseguente grande calo dei monaci (si attesta in certi anni la presenza di soli tre monaci).\nNei primi anni del XVII secolo, tuttavia, l'abbazia ebbe un nuovo impulso sotto l'abate Edmund Zoz (1690-1699), che inizi\u00f2 la ricostruzione degli edifici erigendo le due caratteristiche torri con copertura \"a cipolla\" che distinguono l'abbazia nel panorama circostante. All'inizio del XVIII secolo il celebre architetto Georg Anton Gumpp, continu\u00f2 i lavori intraprendendo una ricostruzione totale del complesso e dandole quell'aspetto barocco che ancora oggi la caratterizza.\nNella seconda met\u00e0 del Settecento divenne un importante centro musicale, che vide la presenza di musicisti illustri come padre Stamser, Stefan Paluselli, o il viennese Johann Michael Malzat.\nNel 1807 il monastero sollev\u00f2 il governo bavarese. Nel 1816, dopo il ritorno del Tirolo all'Austria, l'abbazia venne restaurata dall'imperatore Francesco I d'Austria. Nel 1938-39, il monastero fu sciolto e sequestrato dai governanti nazisti, che lo impiegarono per accogliere gli emigranti dell'Alto Adige.\nDopo la fine della seconda guerra mondiale, nel 1945, ritorn\u00f2 ai monaci cistercensi. Nel 1983, la chiesa abbaziale venne elevata da papa Giovanni Paolo II al rango di basilica minore.\nLa chiesa abbaziale.\nLa chiesa abbaziale, dedicata a Nostra Signora, in origine basilica romanica, venne consacrata la prima volta nel 1284. Tra il 1729 e il 1733 venne ricostruita in stile barocco dal celebre architetto Georg Anton Gumpp, che la ridusse a una sola navata, con transetto e alte cappelle laterali.\nLa volta della chiesa \u00e8 una preziosa opera composta da affreschi, con la \"Vita della Vergine\", eseguiti nel 1734 da Johann Georg Wolcker da Augusta, incorniciati da begli stucchi di Franz Xaver Feuchtmayr della Scuola di Wessobrunn.\nAll'inizio della navata si apre nel pavimento la \"F\u00fcrstengruft\", la cripta dei Principi del Tirolo, con le dodici statue dorate dei personaggi ivi inumati, fra le quali quelle di Mainardo II di Tirolo-Gorizia, sua moglie Elisabetta di Baviera, Federico Tascavuota, Sigismondo d'Austria e Bianca Maria Sforza, seconda moglie dell'imperatore Massimiliano I d'Asburgo. La cripta \u00e8 sovrastata dal grande gruppo della Crocifissione. L'insieme fu realizzato da Andreas Tamasch nel 1681.\nIn fondo alla navata, una preziosa cancellata in ferro battuto e dorato eseguita nel 1730 da M. Neurauter, chiude la parte pi\u00f9 interessante dell'edificio, lo scenografico altare maggiore barocco del 1610-13, in legno scolpito e dorato, capolavoro di Bartlme Steinle da Weilheim, concepito come Albero della Vita dai cui rami spuntano 84 statue di santi.\nLungo la navata vi \u00e8 il prezioso pulpito in legno intagliato e dorato, opera del 1739 di Andr\u00e4 K\u00f6lle da Fendels.\nL'organo barocco venne realizzato da Andreas J\u00e4ger da F\u00fcssen nel 1757.\nA destra dell'ingresso vi \u00e8 la \"Heiligenblutkapelle\", la cappella del Santissimo Sangue, rifatta da Gumpp nel 1715-17 e chiusa dalla cancellata in ferro battuto e dorato, detta \"delle Rose\", mirabile opera del 1716 di B. Bachnetzer. L'altare maggiore \u00e8 di Sigmund Zeller, con statue di Andr\u00e4 K\u00f6lle; gli affreschi sono di Josef Sch\u00f6pf.\nPalazzo abbaziale.\nL'edificio, grandioso, venne rifatto a partire dal 1692 sotto l'abate Edmund Zoz e completato da Gumpp nel 1724.\nAll'interno si aprono notevoli ambienti, come lo Scalone d'Onore, con pregevole ringhiera in ferro battuto realizzata nel 1727 da B. Bachnetzer, e nell'ala occidentale, occupata dai \"F\u00fcrstenzimmer\", appartamenti dei Principi, si conserva la \"Bernhardisaal\", la sala di san Bernardo, realizzata da Gump intorno al 1720, che la concep\u00ec su due livelli con il centro del soffitto aperto da una galleria in legno intagliato e dorato. Gli affreschi, con la \"Vita di san Bernardo\", sono stati eseguiti nel 1722 da F. M. Hueber."}
{"id": "4211353", "revid": "125378957", "url": "https://it.wikipedia.org/wiki?curid=4211353", "title": "Ch\u016bniby\u014d demo koi ga shitai!", "text": " \n \u00e8 una serie di light novel realizzata da Torako ed illustrata da Nozomi Ousaka, pubblicata dal 2011 al 2017, e nominata in occasione del Kyoto Animation Award nel 2010.\nUn adattamento anime della serie di light novel ha iniziato ad essere prodotto dallo studio Kyoto Animation a partire dal 2012: a inizio 2014, la serie \u00e8 composta da due stagioni. La prima stagione \u00e8 andata in onda dal 3 ottobre al 19 dicembre 2012 e nell'edizione Blu-ray \u00e8 stata inserita la miniserie \"Ch\u016bniby\u014d Demo Koi ga Shitai! Depth of field\" ed uno speciale OAV \"Ch\u016bniby\u014d Demo Koi ga Shitai! Kirameki no Slapstick Noel\". Sei ONA dal titolo \"Chunibyo demo koi ga shitai! Lite\" sono stati diffusi in streaming prima della messa in onda della prima stagione. La seconda stagione, intitolata \"Ch\u016bniby\u014d demo koi ga shitai! Ren!\" \u00e8 stata trasmessa dall'8 gennaio 2014, mentre il 6 gennaio \u00e8 iniziata la trasmissione in streaming della miniserie ONA \"Ch\u016bniby\u014d demo koi ga shitai! Ren! Lite\".\nIl 14 settembre 2013 \u00e8 uscito nelle sale giapponesi il film \"Takanashi Rikka Kai: Gekij\u014d-ban Ch\u016bniby\u014d demo koi ga shitai!\", un riassunto della prima stagione dal punto di vista di Rikka Takanashi.\nTrama.\nTogashi Youta \u00e8 un ragazzo che durante la scuola media aveva delle \"manie da adolescente\" (, ovvero \"sindrome da seconda media\", perci\u00f2 credeva di avere dei poteri magici e che il suo vero nome fosse \"Dark Flame Master\" alienandosi dalla realt\u00e0 e dai suoi compagni di classe. Adesso che ha iniziato le superiori in una scuola dove nessuno lo conosce vuole lasciarsi tutto alle spalle, tuttavia una ragazza con delle manie ancora peggiori delle sue di nome Rikka Takanashi scopre il suo passato e si interessa a lui.\nPersonaggi.\n\n\u00c8 il protagonista. Frequenta la 1a, classe 4 della scuola superiore. Nella seconda stagione la 2a. \u00c8 nato il 7 luglio. Altezza: 170 cm. Peso: 60\u00a0kg. Gruppo sanguigno: A. Ha due sorelle pi\u00f9 piccole di cui si prende cura. \nAlla scuola media, a causa del comportamento di una sua amica, fu affetto dalla Chuunibyou (sindrome della seconda media) e divenne un \"re demone\" o \"Dark Flame Master\" (maestro delle fiamme oscure), la sua frase/incantesimo peculiare era \"Assaggia le fiamme dell'oscurit\u00e0 e scomparisci dalla mia vista!\". \nPi\u00f9 tardi, si rese conto che stava causando problemi alle persone intorno a lui e decise di sigillare l'abominevole ricordo della Chuunibyou. Ha studiato duramente ed \u00e8 andato in una scuola superiore dove nessuno lo conosceva, per dimenticare il suo passato e ha cercato di vivere una vita liceale normale, ma non tutto va secondo i piani.\n\u00c8 uno dei personaggi principali. Frequenta la 1a, classe 4 della scuola superiore. Nella seconda stagione la 2a. \u00c8 una compagna di classe di Yuta. \u00c8 nata il 12 giugno. Altezza: 150 cm. Peso: 47\u00a0kg. Gruppo sanguigno: A.\nOdia essere chiamata \"Takanashi-san\" da Yuta, infatti dal momento del contratto la chiama Rikka. \u00c8 affetta dalla Chuunibyou, infatti diventa \"Occhio demoniaco\" un personaggio silenzioso inespressivo. \nLa benda sull'occhio destro, serve per \"contenere il potere magico e sigillare l'occhio demoniaco dorato\", in verit\u00e0 dorato perche Rikka indossa una lente a contatto colorata. Inoltre ha una benda avvolta attorno al braccio sinistro con il compito di \"sigillare l'emblema inciso\".\nMedia.\nLight novel.\n\"Ch\u016bniby\u014d demo koi ga shitai!\" inizi\u00f2 come una serie di light novel scritta da Torako, con illustrazioni di Nozomi \u014csaka. Torako entr\u00f2 in gara con il primo romanzo della serie nel primo \"Kyoto Animation Award contest\" nel 2010 e con tale romanzo vinse la menzione d'onore nella categoria novel. Lo studio successivamente pubblic\u00f2 il primo volume il 1\u00ba giugno 2011, e un secondo volume fu pubblicato il 28 dicembre 2011. Il terzo usc\u00ec il 14 marzo 2014 mentre il quarto ed ultimo fu distribuito a partire dal 4 dicembre 2017.\nAnime.\nUn adattamento della serie originale di light novel \u00e8 stato prodotto a partire dal 2012 come serie televisiva anime, diretta da Tatsuya Ishihara e prodotta da Kyoto Animation. La prima stagione and\u00f2 in onda dal 4 ottobre al 19 dicembre 2012. La trasmissione della prima stagione \u00e8 stata preceduta da sei brevi episodi ONA intitolati \"Ch\u016bniby\u014d demo koi ga shitai! Lite\", che furono diffusi in streaming a cadenza settimanale su YouTube tra il 27 settembre e il 1\u00ba novembre 2012. La prima stagione fu pubblicata su sei volumi BD/DVD tra il 19 dicembre 2012 e il 15 maggio 2013. I singoli volumi contengono dei cortometraggi extra intitolati . Un settimo DVD/BD, contenente un episodio OAV, intitolato \"Ch\u016bniby\u014d demo koi ga shitai! Kirameki no slapstick noel\", un altro corto della serie \"Depth of Field\" e i mini-episodi della serie ONA \"Lite\", fu pubblicato il 19 giugno 2013. I diritti della prima stagione per la distribuzione nel Nord America sono stati acquistati da Sentai Filmworks e la serie \u00e8 stata diffusa in streaming su Anime Network.\nUn film anime intitolato , che riassume gli eventi della prima stagione dalla prospettiva del personaggio di Rikka, fu distribuito nelle sale cinematografiche giapponesi il 14 settembre 2013.\nUna seconda stagione della serie televisiva, intitolata , fu annunciata alla fine della messa in onda dell'ultimo episodio di \"Tamako Market\" (sempre prodotto dalla \"KyoAni\"). La trasmissione \u00e8 iniziata su Tokyo MX e SUN l'8 gennaio 2014 ed \u00e8 diffusa in streaming in simulcast con sottotitoli in lingua inglese da Crunchyroll. Il primo di una seconda serie di episodi \"Lite\" fu pubblicato su YouTube il 26 dicembre 2013. I diritti della seconda stagione per la distribuzione nel Nord America sono stati acquistati da Sentai Filmworks, che distribuisce la stagione con il titolo \"Love, Chunibyo &amp; Other Delusions -Heart Throb-\".\nSigle e colonna sonora.\nPer la prima stagione sono stati utilizzati i seguenti brani. La sigla di apertura \u00e8 \"Sparkling Daydream\" di Zaq, mentre la sigla di chiusura \u00e8 \"Inside Identity\" di Black Raison d'\u00eatre (Maaya Uchida, Chinatsu Akasaki, Azumi Asakura e Sumire Uesaka). Ci sono anche tre brani inseriti come colonna sonora: di Zaq nell'episodio 8, di Zaq nell'episodio 10 e di Maaya Uchida sempre nel decimo episodio. Il singolo contenente \"Sparkling Daydream\" fu pubblicato il 24 ottobre 2012 e il singolo contenente \"Inside Identity\" fu pubblicato il 21 novembre 2012. Per gli episodi \"Lite\", la sigla di apertura \u00e8 e la sigla di chiusura \u00e8 ; entrambi i brani sono interpretati da Zaq.\nPer la seconda stagione la sigla di apertura \u00e8 \"Voice\" di Zaq e la sigla di chiusura \u00e8 \"Van!shment Th!s World\" di Black Raison d'\u00eatre. La sigla di chiusura degli episodi \"Lite\" \u00e8 di Zaq.\nEpisodi.\n\"Ch\u016bniby\u014d demo koi ga shitai! Lite\".\nGli episodi ONA sono stati trasmessi sul canale YouTube della Kyoto Animation dal 27 settembre 2012."}
{"id": "4211356", "revid": "53508", "url": "https://it.wikipedia.org/wiki?curid=4211356", "title": "Fran\u00e7ois Thijssen", "text": "Biografia.\nFu il capitano della nave della Compagnia olandese delle Indie orientali (VOC) \"'t Gulden Zeepaerdt\" (\"Il cavalluccio marino d'oro\") durante la navigazione dal capo di Buona Speranza fino a Batavia (oggi Giacarta), nelle Indie Orientali.\nIn questo viaggio, fin\u00ec fuori rotta, dirigendosi pi\u00f9 lontano verso sud, e il 26 gennaio 1627 raggiunse la costa dell'Australia, nei pressi di Capo Leeuwin.\nThijssen continu\u00f2 a navigare verso est, mappando oltre 1500\u00a0km della costa australiana meridionale. Egli chiam\u00f2 questa terra \"'t Land van Pieter Nuyts\" (\"la terra di Pieter Nuyts\"), in riferimento al pi\u00f9 alto ufficiale della VOC presente a bordo della sua nave.\nParte della mappa di Thijssen mostra le isole di Saint Francis e di Saint Peter, ora collettivamente note col nome di Nuyts Archipelago.\nLa nave, che era stata costruita a Middelburg e salp\u00f2 dalla Zelanda il 22 maggio 1626, giunse finalmente a Batavia il 10 aprile 1627.\nLe osservazioni di Thijssen furono inserite gi\u00e0 dal 1628 dal cartografo della VOC Hessel Gerritsz in una carta geografica delle Indie e della Nuova Olanda.\nQuesto viaggio, portando alla conoscenza della maggior parte della costa meridionale dell'Australia, fece superare l'idea che la \"Nuova Olanda\", come all'epoca era nota, fosse collegata all'Antartide.\nMolto tempo dopo, le scoperte di Thijssen portarono Jean Pierre Purry a proporre nel, 1717-18, la fondazione di una colonia olandese sulla terraferma.\nNella sua novella del 1726 \"I viaggi di Gulliver\", Jonathan Swift pose Lilliput e Blefuscu nei pressi di un inimmaginabilmente lontano arcipelago Nuyts a circa 100 anni dalla sua scoperta.\nInfatti, l'attuale Australia Meridionale non fu pi\u00f9 visitata dagli Europei per 165\u00a0anni, quando, nel 1792, l'esploratore francese Bruny d'Entrecasteaux vi si rec\u00f2 alla ricerca del compatriota La P\u00e9rouse, di cui si erano perse le tracce.\nThijssen riport\u00f2 a Middelburg la nave \"t Gulden Zeepaerdt\" nel viaggio del 1629-1630.\nIn seguito, fu capitano sulla nave \"Valk\", che salp\u00f2 nel 1636 dalla Zeeland per Batavia. Successivamente, questa nave naufrag\u00f2 nei pressi di Pulicat, nell'India sudorientale, il 13 ottobre 1638, sebbene non sia chiaro se Fran\u00e7ois Thijssen ne fosse il capitano all'epoca."}
{"id": "4211357", "revid": "11190", "url": "https://it.wikipedia.org/wiki?curid=4211357", "title": "Misoprostol", "text": ""}
{"id": "4211359", "revid": "1305772", "url": "https://it.wikipedia.org/wiki?curid=4211359", "title": "Un uomo, una donna e un bambino", "text": ""}
{"id": "4211360", "revid": "834", "url": "https://it.wikipedia.org/wiki?curid=4211360", "title": "Man, Woman and Child", "text": ""}
{"id": "4211364", "revid": "1305772", "url": "https://it.wikipedia.org/wiki?curid=4211364", "title": "Dottori", "text": ""}
