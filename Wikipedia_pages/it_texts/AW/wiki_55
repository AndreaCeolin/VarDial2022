{"id": "4106563", "revid": "120371546", "url": "https://it.wikipedia.org/wiki?curid=4106563", "title": "Aert Mytens", "text": "Biografia.\nOrigini e formazione.\nAert Mytens nacque a Bruxelles alla met\u00e0 del XVI secolo ma oper\u00f2 principalmente in Italia. Secondo l'RDK \u00e8 il capostipite dei Mytens o (Mijtens), importante famiglia di pittori; fu infatti lo zio del pittore di corte Daniel Mytens e di Isaac Mytens. \nNel 1560 si spost\u00f2 per la prima volta a Napoli, presso Cornelio Pyp. Successivamente lavor\u00f2 a Bruxelles e L'Aia prima di trasferirsi nuovamente in Italia, a Roma, dove secondo Karel van Mander fu allievo del pittore connazionale Dirck Santvoort e amico di Hans Speckaert, anch'esso pittore; lavor\u00f2 anche nello studio di un altro pittore fiammingo, Anthoni Santvoort, meglio conosciuto come il \"verde Antonio\".\nIl periodo napoletano (1578-1592).\nNel 1578 torn\u00f2 a Napoli dove fu molto attivo nel decennio successivo. Tra le opere di questo periodo, meritevoli di menzione sono il \"Martirio di San Bartolomeo\" per la chiesa di Santa Maria di Costantinopoli a Napoli e la \"Madonna del Rosario\" per la cattedrale di Nocera Inferiore. Degno di nota, per il sapiente uso della luce d'influenza caravaggesca, \u00e8 anche il \"Cristo schernito\" eseguito a Napoli ed oggi conservato presso il Museo nazionale di Stoccolma.\nIl 21 giugno 1592 spos\u00f2, nella citt\u00e0 partenopea, Margherita di Medina, gi\u00e0 vedova del pittore fiammingo Cornelis Smet e cognata di Teodoro d'Errico (che ne aveva sposato la sorella). Mytens fu inoltre maestro del pittore olandese Barend van Someren che spos\u00f2 la figlia acquisita.\nIl periodo aquilano (1592-1601) e la morte.\nSi spost\u00f2 quindi all'Aquila dove oper\u00f2 tra la citt\u00e0 e il suo circondario realizzando numerosi lavori, molti dei quali conservati presso il Museo nazionale d'Abruzzo del capoluogo abruzzese. Il suo lavoro pi\u00f9 noto \u00e8 senz'altro la \"Crocifissione\" dipinta nel 1599 per la cappella maggiore della basilica di San Bernardino e che ebbe certamente fortuna, tanto che ne furono realizzate alcune copie; una di queste \u00e8 conservata nella chiesa di Santa Maria delle Grazie di Calascio.\nDell'opera di Mytens, maestosa per le sue dimensioni, Karel van Mander scrisse:\nTra le altre opere del periodo aquilano, gli si attribuisce un \"Battesimo di Cristo\" per la chiesa di Santa Maria Paganica.\nTrascorse l'ultimo anno di vita a Roma, dove mor\u00ec nel 1602."}
{"id": "4106565", "revid": "6923", "url": "https://it.wikipedia.org/wiki?curid=4106565", "title": "Penelope Riboldi", "text": "Carriera.\nCresciuta nelle giovanili della Polisportiva Almennese, diventata dall'estate 2001 Orobica e che assunse dal 2003 la denominazione con colori simili a quelli dell' maschile, Penelope \"Penny\" Riboldi \u00e8 protagonista del doppio salto di categoria della squadra nerazzurra dalla Serie B alla Serie A, grazie anche ai suoi gol (49 in tre anni).\nA 18 anni conquista cos\u00ec la massima serie, dove fa il suo esordio l'8 ottobre 2005 contro il . La sua prima rete in Serie A arriva il 15 ottobre in Atalanta- 1-4. Alla terza giornata segna la sua prima tripletta in massima serie, contro l'Oristano il 22 ottobre. Nello stesso campionato realizza un'altra tripletta contro l' (3 dicembre) e di nuovo contro l'Oristano nella gara di ritorno (18 febbraio). Chiuder\u00e0 la stagione con 12 reti, maggiore realizzatrice in campionato sulle 14 totali segnate dalla squadra, che non basteranno a ottenere la salvezza sul campo, arrivata comunque grazie alla non iscrizione del .\nNella stagione 2006-2007 si trasferisce al , dove gioca tutte le gare di campionato di Serie A 2006-2007 (22) segnando anche 8 reti. Dopo la sconfitta in Supercoppa contro il per 1-0 il 2 settembre, la sua prima rete con le giallobl\u00f9 arriva alla quarta giornata contro il (11 novembre). Il 9 dicembre la sua prima doppietta in A e con le veronesi nel 6-0 al Porto Mantovano. Ne segner\u00e0 un'altra anche in Coppa Italia, contro il Vis Francavilla Fontana, il 25 aprile. A fine stagione, vince cos\u00ec il suo primo scudetto e, poche settimane dopo, anche la sua prima Coppa Italia, centrando uno storico doble.\nFinito il prestito a Verona, torna a Bergamo dove resta altri tre anni disputando comunque sempre ottimi campionati di Serie A. Nel 2010 si trasferisce al Graphistudio dove ottiene un ottimo secondo posto che vale l'accesso alla Champions League: l'anno successivo, segna anche il suo primo gol nella massima competizione per club europei all'esordio, il 29 settembre 2011 nella vittoria per 2-1 sul Malm\u00f6. Chiude la seconda stagione al Tavagnacco con un terzo posto in Serie A e la finale di Supercoppa Italiana persa contro la Torres, oltre ad aver raggiunto le semifinali di Coppa Italia e i 16/esimi di Champions League.\nIl 4 luglio 2012 viene ufficializzato il suo trasferimento al ma la stagione di Serie A 2012-2013 con le partenopee fu compromessa da un grave infortunio al legamento crociato che la costrinse a mesi di recupero lontana dal terreno di gioco e rientrando dopo cinque mesi di inattivit\u00e0. Riboldi riuscir\u00e0 a giocare un'intera partita solo alla nona giornata di ritorno del campionato.\nA fine stagione si accorda con il , societ\u00e0 dell'omonima cittadina in provincia di Bergamo, che segna il ritorno della calciatrice in terra natia. Con le bianco-azzurre, durante la stagione 2013-2014, contribuisce a far raggiungere alla societ\u00e0 il 5\u00ba posto in Serie A e le semifinali di Coppa Italia. Con il Mozzanica rimane un'altra stagione, congedandosi dalla societ\u00e0 con 51 presenze e 8 reti, tutte realizzate alla sua prima stagione.\nDurante il calciomercato estivo 2015 raggiunge un accordo con la , societ\u00e0 di Bari alla ricerca di rinforzare l'organico dopo il ripescaggio in Serie A. Con le baresi rimane la sola stagione 2015-2016, condividendo le sorti della squadra che non riesce a uscire dalla zona di bassa classifica e ad evitare la retrocessione a fine campionato, congedandosi con un tabellino personale di 3 reti su 20 incontri di campionato, ai quali si aggiunge una presenza e una rete realizzata in Coppa Italia.\nNell'estate 2016 formalizza un accordo con il neopromosso , al suo debutto assoluto in Serie A, per la stagione entrante. Riboldi rimane quell'unica stagione, costretta causa un infortunio a rimanere lontana dai campi di gioco per lungo tempo, evento che incide negativamente nella rincorsa alla salvezza della squadra che al termine del campionato non riesce a evitare la retrocessione.\nDurante il calciomercato estivo 2017 Riboldi si trasferisce al neopromosso , alla sua seconda partecipazione alla Serie A, per la stagione 2017-2018. Il ritorno in Serie A della squadra coincide con una maggiore sinergia con il maschile, che da anni aveva avviato una collaborazione con il Valpo, che per la stagione entrante utilizza le tenute di gioco e la grafica del Chievo unita allo storico sponsor Fimauto. Con un organico ulteriormente rinforzato Riboldi e compagne affrontano il campionato mantenendo posizioni di media classifica, raggiungendo la matematica salvezza con il pareggio per 1-1 con il alla sedicesima giornata e terminando al sesto posto con 26 punti, uno in pi\u00f9 delle rivali dell'. Durante il campionato Riboldi viene impiegata in 19 dei 22 incontri disputati, avendo occasione di segnare una rete, quella che alla seconda giornata, il 7 ottobre 2017, apre le marcature nell'incontro vinto per 2-0 con le avversarie dell'. A questi si aggiungono le due presenze in Coppa Italia.\nRiboldi conferma la sua presenza anche per la stagione successiva, dove la societ\u00e0 si iscrive con la nuova denominazione di .\nNella stagione 2019-2020 milita nella rosa della Roma e ad agosto 2020 passa al Pomigliano con cui all'esordio in campionato alla prima giornata segna la prima rete della stagione 2020-2021 contro il Tavagnacco.\nNel luglio 2021 \u00e8 tornata dopo cinque anni alla .\nStatistiche.\nPresenze e reti nei club.\n\"Statistiche aggiornate al 20 aprile 2019\"."}
{"id": "4106566", "revid": "1776051", "url": "https://it.wikipedia.org/wiki?curid=4106566", "title": "ETHA Engomis", "text": "L'Etha Engomis Nicosia (greco \"\u0395.\u0398.\u0391. \u0388\u03b3\u03ba\u03c9\u03bc\u03b7\u03c2\") \u00e8 una societ\u00e0 di pallacanestro (maschile e femminile), con sede a Engomi nei sobborghi di Nicosia, a Cipro.\nStoria.\nLa prima vittoria nel campionato cipriota \u00e8 avvenuta nel 2011."}
{"id": "4106569", "revid": "767487", "url": "https://it.wikipedia.org/wiki?curid=4106569", "title": "Hemp for Victory", "text": "Hemp for Victory (in italiano: Canapa per la vittoria) \u00e8 un film in bianco e nero prodotto dal governo degli Stati Uniti durante la seconda guerra mondiale, il cui obiettivo era di difendere la pianta della canapa e incoraggiare i contadini a riprenderne la coltivazione, interrotta improvvisamente in seguito al Marijuana Tax Act del 1937.\nStoria.\nIl film fu realizzato per incoraggiare gli agricoltori a riprendere la coltivazione della pianta e sostenere cos\u00ec le forze americane in guerra, dal momento che scarseggiavano altre fibre e prodotti industriali, specialmente quelli importati dall'estero. Il film propone una breve storia della canapa e dei vari prodotti da essa ricavati, mostrandone i metodi di coltivazione e lavorazione per trasformarla in corde, stoffa e altri prodotti.\nRitrovamento.\nPrima del 1989 il film era praticamente sconosciuto negli Stati Uniti, e le stesse Biblioteche del Dipartimento dell'Agricoltura e del Congresso negavano che un simile film fosse mai stato fatto, dal Dipartimento dell'Agricoltura o da qualsiasi succursale del governo degli Stati Uniti. Tuttavia due copie in VHS del film furono recuperate e donate alla Biblioteca del Congresso il 19 maggio 1989 da Mia Farrow, Carl Packard e Jack Herer.\nAl giorno d'oggi il film, essendo stato prodotto dal governo degli Stati Uniti, \u00e8 di pubblico dominio e disponibile liberamente per il download nell'Internet Archive."}
{"id": "4106570", "revid": "521302", "url": "https://it.wikipedia.org/wiki?curid=4106570", "title": "Alexander Silcock Scott", "text": ""}
{"id": "4106573", "revid": "661526", "url": "https://it.wikipedia.org/wiki?curid=4106573", "title": "Gran Premio di Francia 1929", "text": "Il Gran Premio di Francia 1929 fu la XV edizione del Gran Premio di Francia e si svolse a Le Mans.\nLa gara fu disputata il 30 giugno 1929 e fu vinta da William Grover-Williams.\nLa gara.\nFurono disputati 37 giri del circuito, lungo 16,340\u00a0km, per un totale di 604,58\u00a0km e 6 vetture conclusero la gara."}
{"id": "4106583", "revid": "1543377", "url": "https://it.wikipedia.org/wiki?curid=4106583", "title": "Ben Hillier", "text": "\u00c8 membro del collettivo 140\u00a0dB. Ha prodotto i pi\u00f9 recenti album in studio della band di musica elettronica Depeche Mode, ovvero \"Playing the Angel\" (2005), \"Sounds of the Universe\" (2009) e \"Delta Machine\" (2013), oltre ad altri successi commerciali tra cui \"Think Tank\" dei Blur e \"Some Cities\" dei Doves."}
{"id": "4106584", "revid": "287204", "url": "https://it.wikipedia.org/wiki?curid=4106584", "title": "Futbola Centrs J\u016brmala", "text": "Il Futbola Centrs J\u016brmala, meglio noto come J\u016brmala, \u00e8 una societ\u00e0 calcistica lettone con sede nella citt\u00e0 di J\u016brmala, fondata nel 2008. Nella stagione 2012 milita in Virsl\u012bga, massima divisione del Campionato lettone di calcio.\nStoria.\nLa societ\u00e0 \u00e8 stata fondata nel 2008 come fusione di due club della 1. L\u012bga, seconda serie del calcio lettone: Multibanka R\u012bga e Kauguri-PBLC (squadra di J\u016brmala). Dopo un deludente tredicesimo posto le strade dei due club si divisero: torn\u00f2 a rivivere il Kauguri/PBLC e il Multibanca divenne FC J\u016brmala.\nNel 2010 fin\u00ec al secondo posto ottenendo la promozione in massima serie.\nNella Virsl\u012bga 2011 fin\u00ec al quinto posto, fallendo di poco la qualificazione alla coppe europee; in seguito i risultati del club peggiorarono, fino alla retrocessione del 2014.\nStadio.\nIl club disputa gli incontri casalinghi nello Slokas Stadium, impianto dotato di 2.800 posti."}
{"id": "4106585", "revid": "438678", "url": "https://it.wikipedia.org/wiki?curid=4106585", "title": "Un minuto a mezzanotte (film)", "text": "Un minuto a mezzanotte (\"36-15 Code P\u00e8re No\u00ebl\") \u00e8 un film del 1989 diretto da Ren\u00e9 Manzor.\nTrama.\nThomas de Fremot, un bambino di 9 anni, orfano di padre, che vive con la madre e con l'amatissimo nonno (che egli chiama Papy) in un castello vicino a Parigi. Egli \u00e8 un piccolo genio, che sa riparare il motore di un'auto, o impiantare in casa la televisione a circuito chiuso. Poich\u00e9 adora i supereroi ha trasformato il castello di famiglia in terreno di combattimento per i giochi di guerra. Credendo ancora all'esistenza di Babbo Natale (motivo per cui i suoi amici si burlano di lui) Thomas, ormai assalito da qualche dubbio, ha deciso di mettere la notte di Natale in funzione le telecamere installate in tutto il castello, in modo da riprendere il meraviglioso portatore di doni. La madre Julie, direttrice a Parigi in un grande magazzino si trattiene a lavorare fin tardi proprio nella notte di Natale, ed ha appena licenziato uno dei \"Babbi Natale\" scritturati per l'occasione. Questi, che \u00e8 uno psicopatico assassino, riuscito a raggiungere il castello scende dal camino ancora in costume e Thomas lo crede il vero Babbo Natale, finch\u00e9 non gli vede sgozzare il suo amato cagnolino. Da questo momento, nel castello isolato sotto la neve, in cui l'assassino ha subito tagliato i fili del telefono, comincia una lotta tra Thomas e lo psicopatico. Presto Thomas \u00e8 ferito ad una gamba, ma egli riesce anche a salvare il nonno, colpito da un coma diabetico, facendogli la necessaria iniezione di insulina, poco dopo questi spara al maniaco, uccidendolo, salvando a sua volta il nipote. Quando i soccorsi arrivano al castello, tutto \u00e8 finito, e Thomas dice alla mamma, che lo abbraccia felice, che egli ha saputo sconfiggere l'assassino e proteggere Papy."}
{"id": "4106587", "revid": "960795", "url": "https://it.wikipedia.org/wiki?curid=4106587", "title": "Dmitrij Andreevi\u010d Lizogub", "text": "Biografia.\nDmitrij Lizogub nacque il 10 agosto 1849, in una delle pi\u00f9 ricche famiglie della regione di \u010cernigov. Il padre, Andrej Ivanovi\u010d (1804-1864), uomo colto e grande appassionato di arte e letteratura, era un liberale che fu membro del comitato provinciale per la liberazione dei contadini e che finanzi\u00f2 il grande poeta ucraino \u0160ev\u010denko durante il suo esilio; sua madre Nade\u017eda Dmitrievna Dunin-Borkovskaja (1820-dopo 1864) apparteneva a una nobile famiglia di origine polacco-danese. La coppia ebbe tre figli maschi: Ilja (1846-1906), Dmitrij, F\u00ebdor (1851-1928), e una femmina. Nel 1860, Andrej Lizogub si ammal\u00f2 e la famiglia dovette trasferirsi in Francia; qui Dmitrij studi\u00f2 al collegio di Montpellier: \u00ab L'educazione in Francia, lontano da quelle condizioni che sviluppano nell'uomo russo gli istinti dello schiavo, e che per lungo tempo permangono in lui, fece s\u00ec che dalla natura di Lizogub fosse assente un tratto caratteristico della gente del nostro paese, l'involontario tremore di fronte all'autorit\u00e0. Parlando con un superiore l'uomo russo involontariamente d\u00e0 una particolare intonazione alla voce, prende una posa e uno sguardo rispettosi. Simili riflessi d'allineamento spirituale erano ignoti a Lizogub \u00bb.\nSubito dopo il ritorno in Russia nel 1864, il padre di Lizogub mor\u00ec e qualche tempo dopo mor\u00ec anche la madre. Nel 1870 si iscrisse alla facolt\u00e0 di matematica dell'Universit\u00e0 di San Pietroburgo. A quel tempo conservava ancora abitudini da nobiluomo: viveva in un grazioso appartamento e aveva al suo servizio un cameriere personale e un cuoco. Alla ricerca di un precettore per il fratello minore che viveva con lui, Lizogub ne trov\u00f2 uno che pareva adatto, ma quando si accorse che aveva eliminato dal programma di studi la religione, lo sostitu\u00ec con uno pi\u00f9 devoto. Ben presto per\u00f2 in Lizogub stesso, la cui mente era sempre stata sedotta dalla ferrea logica matematica, le argomentazioni scientifiche ebbero il sopravvento sul pensiero religioso, e divenne un ateo convinto. Parallelamente, sentendo il bisogno di capire quali fossero le cause della miseria nella quale viveva gran parte del popolo, cambi\u00f2 facolt\u00e0 e si diede allo studio dell'economia politica. Ma il professor Gorlov, un sostenitore del sistema di produzione capitalistico, nelle sue lezioni giustificava le diseguaglianze sociali col fatto che i ricchi, in quanto datori di lavoro, erano indispensabili al sostentamento dei poveri, e non si preoccupava di spiegarne l'origine.\nIn cerca di risposte pi\u00f9 soddisfacenti, Lizogub lesse Fourier, Owen, Proudhon, Blanc, Saint-Simon, Bervi-Flerovskij, e approfitt\u00f2 delle vacanze per fare un viaggio nella Regione del Volga e in Rutenia, in modo da potersi rendere conto personalmente della situazione. Ascolt\u00f2 i contadini e gli studenti, e alla fine concluse che la lotta per il socialismo era l'unica possibile soluzione al dramma della povert\u00e0 che tanto l'angustiava. Non era una natura sentimentale: se divenne un socialista ascetico fu per trarre le logiche conseguenze dalle idee che aveva fatte proprie dopo lunga e approfondita riflessione. Perci\u00f2 non ebbe mai rimpianti. Il passo successivo fu l'interruzione degli studi, giunti frattanto al quarto anno, nel 1874, quando smise di pagare la retta e fu espulso. Abbandon\u00f2 quindi gli ultimi agi aristocratici (tenne per s\u00e9 quale residuo piacere signorile l'amore per la musica che soddisf\u00f2 dando lezioni di piano), rinunci\u00f2 a ogni carriera e anche al matrimonio, poich\u00e9 riteneva che un rivoluzionario non potesse avere una famiglia: \u00ab Lizogub non am\u00f2 una sola donna, non una donna lo am\u00f2. Uomo di consequenzialit\u00e0 matematica nelle sue convinzioni, guardava all'amore come a un ostacolo sulla strada nella quale si era messo \u00bb.\nScelse l'andata nel popolo e si dedic\u00f2 all'educazione dei contadini. Fra il 1873 e il 1874 fece parte del \"Circolo \u010cajkovskij\". Nel 1876 fu uno dei fondatori di \"Zemlja i Volja\" (Terra e Libert\u00e0), e utilizz\u00f2 le sue ricchezze per finanziare l'organizzazione rivoluzionaria. Svolse opera di propaganda tra i contadini e gli operai, e nel 1877 fu incaricato di recarsi fuori dalla Russia per stabilire legami pi\u00f9 stretti fra i socialisti russi e quelli stranieri. Rest\u00f2 all'estero circa otto mesi, muovendosi fra Parigi, Lione, la Serbia e Londra, dove prese contatto con il gruppo riunito nella redazione della rivista \"Vper\u00ebd!\" (Avanti!), organo dell'emigrazione populista fondata da Lavrov.\nAlla fine del 1877 si un\u00ec al gruppo di Valerian Osinskij, uno \"zemlevolec \"molto attivo nell'area tra Kiev e Odessa, fondatore di un circolo terrorista che dal febbraio del 1878 si autoproclam\u00f2 \"Comitato esecutivo del Partito socialrivoluzionario\". Come altri membri di Zemlja i Volja, Lizogub sostenne la necessit\u00e0 di uno spostamento dalla propaganda alla violenza: si persuase che \u00ab era necessario riunire tutte le frazioni dei socialisti russi in un unico partito di lotta attiva contro il governo [...] Anche per lui l'attivit\u00e0 d'una guerra partigiana sostitu\u00ec la propaganda pacifica \u00bb. Si sa comunque che non ebbe modo di partecipare alle imprese di Osinskij, n\u00e9 come ideatore n\u00e9 come esecutore. I suoi grandi possedimenti furono un centro di propaganda e di organizzazione, mentre egli aveva in animo di devolvere tutte le sue propriet\u00e0 a \"Zemlja i Volja\", vivendo miseramente (non beveva alcolici, non fumava, consumava pasti frugali a base di uova e t\u00e8) pur di non intaccare beni che egli non considerava pi\u00f9 suoi.\nL'enorme ricchezza fu la sua maledizione. \u00abEssendo sottoposto ad una sorveglianza rigorosa, come denunciato di partecipazione al movimento rivoluzionario dai suoi parenti che speravano, lui condannato, di ereditarne la fortuna, non poteva far niente\u00bb, perch\u00e9 al primo passo le sostanze gli sarebbero state sottratte e al partito non sarebbe arrivato nulla. L'inattivit\u00e0 coatta, il dover stare a guardare senza poter scendere nella mischia, fu per lui un fardello che avrebbe portato \u00abrassegnato e triste per tutta la vita\u00bb.\nFurono organizzati attentati contro funzionari pubblici e spie del regime, come il vice-procuratore Kotljarevskij (Osinskij stesso gli spar\u00f2 contro sei colpi di pistola e lo lasci\u00f2 credendolo morto quando invece non era neppure ferito) e l'ufficiale di polizia Gejkin, che fu pugnalato a morte da Grigorij Popko (1852-1885) a Kiev, e tentativi di evasione dal carcere di rivoluzionari detenuti. Intendendo liquidare le sue propriet\u00e0 e non potendolo fare personalmente perch\u00e9 ogni suo movimento era controllato, Lizogub aveva lasciato che di ci\u00f2 se ne occupasse Osinskij, ma dopo la cattura di questi, aveva incaricato della faccenda Vladimir Driga, che riteneva un amico e che era un avvocato, di amministrarle e di curare il loro progressivo passaggio all'organizzazione rivoluzionaria. Nei primi tempi Driga rispett\u00f2 i patti, ma, dopo che Lizogub, il 12 agosto 1878, fu arrestato in una birreria di Odessa sulla via Cherson, assieme a Popko e Koltanovskij (1855-dopo 1900), con il denaro che avrebbe dovuto versare nelle casse di Zemlja i volja acquist\u00f2 per s\u00e9 una tenuta, quindi, dal mese di aprile dell'anno successivo, non diede pi\u00f9 un soldo ai rivoluzionari. A. D. Michajlov, che di Zemlja i Volja era il massimo dirigente e che si occupava delle questioni finanziare interne al partito, lasci\u00f2 San Pietroburgo per incontrarsi con Driga. A quel punto costui si rivolse alla polizia la quale predispose una trappola per incastrare Michajlov, ma questi non vi cadde e riusc\u00ec a fuggire. La polizia allora arrest\u00f2 lo stesso Driga che, vistosi perduto, le assicur\u00f2 la propria collaborazione in cambio di una parte dell'ingente patrimonio di Lizogub. Michajlov aveva per\u00f2 gi\u00e0 fatto perdere le sue tracce e Driga non sapeva nulla di importante, cos\u00ec la Terza Sezione pens\u00f2 bene di sbarazzarsene deferendolo al tribunale militare. Driga aveva comunque gi\u00e0 danneggiato Lizogub, perch\u00e9 ora la polizia sapeva con certezza che stava finanziando Zemlja i Volja. Ad aggravare ulteriormente la sua posizione giuridica concorse poi anche l'uomo con cui divideva la cella nel carcere di Odessa, tale F\u00ebdor Egorovi\u010d Kuric'in, messo l\u00ec apposta dalla polizia per raccogliere le sue confidenze.\nLizogub era stato coinvolto nell'inchiesta su Sergej \u010cubarov (1845-1879), un rivoltoso di Kiev legato a Lev Dej\u010d e a Jakov Stefanovi\u010d (1854-1915), autori della congiura di \u010cigirin, e processato con altri 27 imputati, tra il 6 e il 17 agosto 1879, dal tribunale distrettuale militare di Odessa. Il processo si concluse con diverse condanne a morte, subito commutate ad eccezione di cinque: Lizogub, \u010cubarov, Davidenko, Vittenberg e Logovenko. Gli amici di Dmitrij ne furono sorpresi (egli stesso alla lettura della sentenza non pot\u00e9 nascondere lo stupore, spalancando la bocca), e perfino il procuratore di Odessa present\u00f2 una petizione al governatore, generale Totleben (1818-1884), ma questi conferm\u00f2 la pena. Poco prima di essere giustiziato, Lizogub riusc\u00ec a far pervenire agli amici il suo ultimo saluto. In esso scriveva: \u00ab So che sto morendo e so quanti miei compagni sono ancora vivi; so che, nonostante tutte le persecuzioni, il loro numero cresce di giorno in giorno; so, infine, che l'alta giustezza della causa ne annuncia il successo, e, sapendo tutto questo, attendo tranquillamente la nostra fine \u00bb.\nLizogub fu impiccato a Odessa il 22 agosto assieme a \u010cubarov e a Iosif Davidenko (1856-1879). Mor\u00ec per ultimo rifiutando di baciare la croce.\nIl giorno dopo, furono impiccati a Nikolaev, Vittenberg (1852-1879) e Logovenko (1842-1879), Il 26 maggio era stato impiccato Osinskij, il 30 giugno, a Kiev, era stata la volta di Osip Bil'\u010danskij (1858-1879), Platon Gorskij (1851-1879) e Aron Gobst (1848-1879). Alcune di queste condanne erano state prescritte per resistenza armata all'arresto, altre per i preparativi di un attentato allo zar Alessandro II. Il piano prevedeva di far saltare una strada di Nikolaev al momento del passaggio della carrozza imperiale, e vi erano coinvolti principalmente Logovenko, Vittenberg, Davidenko e Gobst. A tutti questi fatti Lizogub era estraneo. In realt\u00e0 fu giustiziato per aver voluto donare le sue ricchezze al movimento rivoluzionario, prima ancora che passasse al terrorismo attivo.\nA Lizogub si sarebbe ispirato Lev Tolstoj per la figura di Anatolij Svetlogub, il rivoluzionario che rinnega la violenza attratto dal \"Vangelo\", nel racconto \"Il divino e l'umano\", sebbene il percorso intrapreso da Dmitrij Andreevi\u010d fosse stato piuttosto l'inverso. Di lui scrisse Sergej Krav\u010dinskij: \u00ab quell'uomo il quale col sacrificio delle proprie aspirazioni sostenne per un anno e mezzo tutto il movimento rivoluzionario russo; quell'uomo che per le sue qualit\u00e0 morali ispirava un'ammirazione senza limiti a tutti coloro che lo conoscevano; che con la sola sua presenza rischiarava di una luce divina il partito al quale apparteneva - quell'uomo si considerava come l'ultimo tra gli ultimi \u00bb."}
{"id": "4106589", "revid": "123594912", "url": "https://it.wikipedia.org/wiki?curid=4106589", "title": "Unione dei comuni Alto Calore", "text": "L'Unione dei comuni Alto Calore \u00e8 un'unione di comuni della Campania, in provincia di Salerno, formata dai comuni di: Campora, Castel San Lorenzo, Felitto, Laurino, Magliano Vetere, Monteforte Cilento, Piaggine, Sacco, Valle dell'Angelo.\nPer statuto l'unione si occupa dei seguenti servizi:"}
{"id": "4106590", "revid": "205197", "url": "https://it.wikipedia.org/wiki?curid=4106590", "title": "FC J\u016brmala", "text": ""}
{"id": "4106591", "revid": "287204", "url": "https://it.wikipedia.org/wiki?curid=4106591", "title": "Futbola Centrs Jurmala", "text": ""}
{"id": "4106594", "revid": "205197", "url": "https://it.wikipedia.org/wiki?curid=4106594", "title": "FC Jurmala", "text": ""}
{"id": "4106600", "revid": "767487", "url": "https://it.wikipedia.org/wiki?curid=4106600", "title": "Willeke Alberti", "text": "Figlia d'arte (suo padre era il cantante Willy Alberti), come cantante \u00e8 in attivit\u00e0 dalla fine degli anni cinquanta: \u00e8 interprete soprattutto del genere noto come levenslied ed ha pubblicato - dalla met\u00e0 degli anni sessanta - una ventina di album.\nTra le sue canzoni pi\u00f9 famose, figurano \"Spiegelbeeld\" (1963), \"De winter was lang\" (1964), \"Mijn dagboek\" (1964) e \"Morgen ben ik de bruid\" (1966), \"Telkens weer\" (1975), \"Carolientje\" (1977), \"Samen zijn\" (1987). All'inizio della carriera cantava con il padre, con il quale incise due duetti diventati in seguito successi e canzoni classiche: \"Niemand laat zijn eigen kind alleen (Save your love)\" (1982) e \"De glimlach van een kind (\"1995).\nCome attrice, ha partecipato - a partire dall'inizio degli anni settanta - ad una ventina di differenti produzioni, tra cinema e televisione. Tra i suoi ruoli principali, figurano quello di Marleen Spaargaren nella serie televisiva \"De kleine waarheid\" (1970-1972) e quello di Josephine van Wickerode nella soap opera \"Goede tijden, slechte tijden\" (2008).\n\u00c8 l'ex-moglie del bassista dei Jumping Jewels Joop Oonk, del produttore John de Mol (della Endemol) e del calciatore S\u00f8ren Lerby ed \u00e8 la madre dell'attore Johnny de Mol.\nBiografia.\nWilly Albertina Verbrugge, in seguito nota con il nome d'arte Willeke Alberti, nasce ad Amsterdam il 3 febbraio 1945.\nNel 1992 incide un duetto con il popolare comico, presentatore e cantante Paul de Leeuw, \"Gebabbel\", una cover in olandese di \"Parole Parole\" con la quale hanno raggiunto il primo posto della classifica olandese."}
{"id": "4106601", "revid": "158286", "url": "https://it.wikipedia.org/wiki?curid=4106601", "title": "Valore notizia", "text": ""}
{"id": "4106603", "revid": "158286", "url": "https://it.wikipedia.org/wiki?curid=4106603", "title": "Valore-notizia", "text": ""}
{"id": "4106604", "revid": "158286", "url": "https://it.wikipedia.org/wiki?curid=4106604", "title": "Valori-notizia", "text": ""}
{"id": "4106605", "revid": "158286", "url": "https://it.wikipedia.org/wiki?curid=4106605", "title": "Valori notizia", "text": ""}
{"id": "4106606", "revid": "158286", "url": "https://it.wikipedia.org/wiki?curid=4106606", "title": "Notiziabile", "text": ""}
{"id": "4106608", "revid": "158286", "url": "https://it.wikipedia.org/wiki?curid=4106608", "title": "Newsworthiness", "text": ""}
{"id": "4106609", "revid": "767487", "url": "https://it.wikipedia.org/wiki?curid=4106609", "title": "Euprox", "text": "L'euproce (gen. Euprox) \u00e8 un mammifero artiodattilo estinto, appartenente ai cervidi. Visse tra il Miocene medio e il Miocene superiore (circa 16 - 9 milioni di anni fa) e i suoi resti fossili sono stati ritrovati in Europa e in Asia.\nDescrizione.\nQuesto animale doveva essere molto simile agli odierni muntiac, e anche le dimensioni dovevano essere paragonabili; \u00e8 probabile che questo animale superasse di poco il metro di altezza. Le zampe erano lunghe e snelle, mentre il corpo doveva possedere un dorso leggermente arcuato. \"Euprox\" possedeva due corte corna sopra le orbite, formate da uno stelo principale e da una corta proiezione anteriore. La principale differenza tra \"Euprox\" e gli altri cervi primitivi miocenici era data dalla presenza di una vera e propria rosetta, ancor pi\u00f9 evidente che nell'affine \"Heteroprox\", che indicava il limite tra il segmento deciduo e quello permanente dei palchi.\nClassificazione.\n\"Euprox\" \u00e8 stato descritto per la prima volta da Stehlin nel 1928 sulla base di resti provenienti dal Miocene medio della Germania. In seguito sono stati scoperti numerosi altri resti di questo animale in un vasto territorio comprendente Asia (principalmente Cina) ed Europa (Germania, Austria, Polonia, Svizzera, Spagna) in terreni del Miocene medio e superiore. \nAd \"Euprox\" sono state attribuite numerose specie: tra queste, da ricordare \"E. dicranocerus\" rinvenuta in Spagna, \"E. furcatus\" dell'Europa centrale, e le cinesi \"E. altus\" (snello e di dimensioni modeste) ed \"E. robustus\" (di grosse dimensioni).\n\"Euprox\" fa parte di una radiazione evolutiva di cervidi del Miocene medio che svilupparono per la prima volta vere e proprie corna caduche, derivati probabilmente da forme primitive come \"Stehlinoceros\" e \"Lagomeryx\". Generi affini ad \"Euprox\" sono il gi\u00e0 citato \"Heteroprox\", il ben noto \"Dicrocerus\" e il successivo \"Amphiprox\", pi\u00f9 specializzato. \nPaleoecologia.\nLa forma delle ossa delle zampe e in generale del corpo indicano che \"Euprox\" era adattato a un clima umido e che probabilmente viveva in folte foreste."}
{"id": "4106612", "revid": "1573940", "url": "https://it.wikipedia.org/wiki?curid=4106612", "title": "Tokyo Private Police", "text": " \u00e8 un anime OAV di genere hentai del 1997 in due episodi, tratto da un romanzo di Tatenao Hakage. In Italia \u00e8 stato distribuito dalla Yamato Video nel 2000 col sottotitolo \"Poliziotte, robottoni e pistoni\".\nAmbientata in un tempo futuro, la storia ruota attorno ad uno dei gruppi addetti alla sicurezza pubblica che lavora per una societ\u00e0 privata, e in particolare al suo ufficiale donna.\nTrama.\nIn un lontano quanto fantascientifico futuro, Tokyo non \u00e8 pi\u00f9 la capitale del Giappone, in quanto tale onore \u00e8 stato restituito alla citt\u00e0 di Kyoto. Anche se continua ad essere un importante centro di commercio, gran parte dell'area urbana (in particolare il quartiere di Ginza) \u00e8 caduta sempre pi\u00f9 nelle mani della criminalit\u00e0: la polizia regolare risulta essere sopraffatta, oltre che ampiamente impreparata, da tutto questo lavoro extra che gli tocca compiere.\nCome conseguenza d'una tal situazione, sono sorte come funghi imprese di sicurezza che garantiscono privatamente la sicurezza dei cittadini che ne fanno richiesta, tramite contratti di protezione esclusivi.\nNoriko \u00e8 impiegata in una di queste societ\u00e0 private: anni prima, quand'era ancora una studentessa di liceo, il suo fidanzato dell'epoca aveva tentato di violentarla, mandando cos\u00ec a rotoli il suo primo approccio sessuale. Cresciuta, diventa sempre pi\u00f9 un vero e proprio maschiaccio sia come carattere che come look, tanto che spesso viene scambiata per un maschio (e questo fatto, occorre sottolinearlo, la irrita moltissimo).\nUna notte, mentre \u00e8 in procinto di sventare lo stupro di una passeggera della metropolitana da parte di tre teppistelli delinquenti e nullafacenti, viene aiutata da Shibata, il direttore di una societ\u00e0 sita a Shinjuku: di conseguenza viene riassegnata a far parte di una nuova squadra appena creata appositamente per quel quartiere.\nNoriko incomincia ad avere fantasie romantiche nei confronti di Shibata, anche se sa benissimo che questi \u00e8 gi\u00e0 felicemente fidanzato: appena giunta in zona la giovane si allarma nel vedere che i suoi nuovi compagni di squadra sono dei tipi a dir poco stravaganti: Yasuo \u00e8 un fanatico dei robot che non prova il minimo interesse per le femmine reali, lui ama solo i mecha.\nIsamu invece inizia a vedere Noriko come una futanari e cerca d'agire di conseguenza, e come risultato si prende un bel po' do schiaffi dalla ragazza. La sua partner sulla strada, Kayoko, sembra essere una ninfomane insaziabile sempre in cerca di maschi. Infine, il suo diretto superiore, Keiko, non \u00e8 altri che la fidanzata ed amante di Shibata: entrambi completamente inconsapevoli ed all'oscuro degli interessi romantici provati da Noriko nei confronti di lui.\nNoriko trova ben presto una maniera per alleviare lo stress prodotto dal difficile impiego che svolge: alla fine sar\u00e0 Kayoko ad aiutar la nostra eroina a superare tutte le proprie inibizioni sessuali."}
{"id": "4106613", "revid": "1784442", "url": "https://it.wikipedia.org/wiki?curid=4106613", "title": "Madonna Cook", "text": "La Madonna Cook \u00e8 un dipinto a tempera e oro su tavola (129,5x54,4\u00a0cm) di Carlo Crivelli, datato 1470 e conservato nella National Gallery of Art di Washington. Era lo scomparto centrale del \"Polittico di Porto San Giorgio\".\nStoria.\nLa tavola venne riconosciuta come scomparto centrale del polittico da Roberto Longhi nel 1946. Era stato commissionato nel 1469/1470 da Giorgio, albanese emigrato in Italia pochi anni prima e capostipite della nobile famiglia Salvadori, che possedette il polittico per secoli.\nNel 1803 la vecchia parrocchiale di Porto San Giorgio fu demolita e il polittico trasferito nel chiesa del Suffragio, sede provvisoria delle attivit\u00e0 liturgiche. Nel 1832 il dipinto era conservato in casa Salvadori, nell'attesa che la nuova chiesa fosse terminata; qui lo vide e lo descrisse il Maggiori e pochi anni dopo (1834) Amico Ricci lo ricord\u00f2 gi\u00e0 nella nuova parrocchiale, anche se gi\u00e0 mutilo di alcune tavole del registro superiore. Poco dopo sull'altare venne posta una statua di \"San Giorgio\" e i pannelli restanti del polittico vennero restituiti alla famiglia. L'anno successivo, nel 1835, l'opera era gi\u00e0 stata trasportata a Roma e, ormai smembrata, fu venduta da Luigi Salvadori Paleotti al collezionista dell'ambasciata portoghese Hudson per 90 scudi. Il priore del Comune di Porto San Giorgio per\u00f2, che evidentemente rivendicava la propriet\u00e0 del polittico, avvi\u00f2 una controversia col Salvadori contestando l'atto di vendita, che si risolse con un nuovo pagamento, questa volta di trecento scudi: \u00e8 evidente come il lavoro artistico fosse visto esclusivamente come bene di scambio con cui battere cassa, senza alcun interesse per la sua salvaguardia. Passato nella collezione Ward (poi Dudley), venne qui visto da Waagen e fu poi esposto nell'Egyptian Hall a Londra, dove lo videro Crowe e Cavalcaselle. Nel 1876 alla vendita della collezione Dudley a Londra fu acquistato da Martin Colnaghi e quindi disperso in varie raccolte.\nLa \"Madonna Cook\" fin\u00ec nella collezione Cook di Richmond, da cui prese il nome. Nel 1944 fu nella collezione Kress e da questa nel museo statunitense (1952). Fu restaurata da Pichetto nel 1938 e nel 1945, da Modestini nel 1959.\nIl polittico venne temporaneamente riunito alla mostra monografica sull'artista a Venezia nel 1961.\nDescrizione e stile.\nLa Madonna col Bambino \u00e8 in maest\u00e0, cio\u00e8 in trono. Si tratta di un monumentale scranno di pietra, dalle forme rinascimentali derivate dalla cultura padovana, con una calotta emisferica sulla cimasa, a mo' di nicchietta, circondata da volute e rappresentazioni stilizzate di delfini in pietra. Sulla cornice corre l'iscrizione \"\", tratte dal salmo del giorno pasquale e allusive alla premonizione destino sacrificale di Ges\u00f9. Dietro la testa di Maria pende un ramo fogliato con succose mele, che ricorda un festone, il pi\u00f9 tipico elemento decorativo della scuola degli squarcioneschi. I braccioli di forma zoomorfa ricordano altre opere di derivazione padovana, come la \"Calliope\" di Cosm\u00e8 Tura (1460). In basso, sul gradino, sta appoggiata la corona di Maria, a rilievo in pastiglia, e si trova una conchiglia dipinta, attributo mariano che la identificava con la nuova Venere.\nQui si trova anche il donatore, inginocchiato e piccolissimo, ma ben individualizzato nella fisionomia.\nLa figura di Maria \u00e8 pi\u00f9 dolce di quella solitamente presente nei lavori degli squarcioneschi, per l'influenza di Filippo Lippi, che Crivelli dovette ammirare a Padova. Essa reclina dolcemente il capo verso il Bambino, in piedi sulle sue ginocchia, e tiene con due dita la grossa mela con cui il Bambino giocherella, allusione al frutto del peccato originale. La sintesi coloristica del grande manto blu \u00e8 interrotta dall'aprirsi sul petto di una smagliante veste, decorata da ricami e damascature dorate, oltre che da perle rese a rilievo con la tecnica della pastiglia in gesso, un retaggio del mondo tardogotico. Il Bambino, che ha una fisionomia frequente anche in altre opere dell'artista, si erge con una posa di elegante contrapposto. Ai fiorentini rimanda anche il delicato effetto di trasparenza della seta nelle maniche del vestitino.\nIl fondo oro, a cui l'artista non rinunci\u00f2 quasi mai, \u00e8 interrotto al centro da un drappo rosso, che esalta le figure principali. Il pavimento presenta una griglia prospettica, che fu ispirata dall'artista probabilmente dalla visione ad Urbino delle opere di Paolo Uccello.\nLa mancanza della resa atmosferica (la scena appare come \"sotto vuoto\", dove non circola l'aria) \u00e8 ripagata dalla sottilissima modellazione di luci e ombre, derivante dalla diretta osservazione della natura e che d\u00e0 all'insieme un effetto di splendore metallico."}
{"id": "4106619", "revid": "287204", "url": "https://it.wikipedia.org/wiki?curid=4106619", "title": "Professional'nyj Futbol'nyj Klub Central'nyj Sportivnyj Klub Armii 2011-2012", "text": "Questa voce raccoglie le informazioni riguardanti il Professional'nyj Futbol'nyj Klub CSKA nelle competizioni ufficiali della stagione 2011-2012.\nStgagione.\nIn campionato, nella prima fase la squadra si classific\u00f2 seconda a due punti dallo , ma nella seconda fase vide dapprima lo Zenit divenire irraggiungibile e poi sub\u00ec la rimonta dello , concludendo al terzo posto e qualificandosi all'Europa League.\nIn Coppa di Russia, conobbe l'immediata esclusione per mano del , club di seconda serie.\nMeglio and\u00f2 in Champions League: qualificata direttamente ai gironi, fin\u00ec seconda dietro all', ottenendo l'accesso agli ottavi di finale. Qui, per\u00f2, incontr\u00f2 il da cui fu estromesso nel doppio confronto (pareggio casalingo e netta sconfitta esterna)."}
{"id": "4106625", "revid": "436907", "url": "https://it.wikipedia.org/wiki?curid=4106625", "title": "Live from Le Cabaret", "text": "Live from Le Cabaret \u00e8 il secondo album dal vivo del gruppo musicale statunitense Maroon 5, pubblicato l'8 luglio dalla Octone Records.\nDescrizione.\nUscito esclusivamente per il download digitale su iTunes, il disco \u00e8 stato registrato a Le Cabaret a Montr\u00e9al il 13 giugno 2007. Una versione DVD del concerto \u00e8 stata inclusa nella ripubblicazione dell'album studio precedente, \"It Won't Be Soon Before Long\"."}
{"id": "4106627", "revid": "114706810", "url": "https://it.wikipedia.org/wiki?curid=4106627", "title": "Rodolfo Debenedetti", "text": "Fu presidente della CIR SpA, della quale mantenne la carica di Presidente Onorario. Dalla sua fondazione era Presidente della holding di famiglia, la COFIDE \u2013 Compagnia Finanziaria De Benedetti SpA. Fu inoltre Presidente Onorario della Gilardini SpA e della SASIB SpA.\nBiografia.\nNato ad Asti da padre di religione ebraica e madre cattolica, iscrittosi alla facolt\u00e0 di Ingegneria Meccanica Elettrotecnica del Politecnico di Torino, dovette interrompere gli studi per lo scoppio della Prima Guerra Mondiale, a cui partecip\u00f2 fino all'armistizio. \nLaureatosi nel 1920, fu per due anni apprendista meccanico a Torino presso la fabbrica di Giovanni Martina e poi in Germania. Inizi\u00f2 quindi la sua attivit\u00e0 fondando la Compagnia Italiana Tubi Metallici Flessibili SpA, la quale, assieme alla Societ\u00e0 Savara e RIP, venne fusa nella societ\u00e0 Gilardini, quotata alle Borse Valori di Milano e Torino.\nNegli anni Trenta ampli\u00f2 la propria attivit\u00e0 nel campo delle costruzioni aeronautiche, acquistando la Fabbrica Italiana Radiatori e Serbatoi per Aerei e fondando un'officina ausiliaria, la Torneria Meccanica Subalpina.\nNel 1943 fugg\u00ec in Svizzera a causa delle persecuzioni razziali; dopo un periodo in campo profughi fu assegnato, con la famiglia, al confino a Lucerna. Rientrato in patria nel 1945, inizi\u00f2 l'opera di ricostruzione della Compagnia Italiana Tubi Metallici Flessibili, distrutta dai bombardamenti. Gi\u00e0 nel 1948 la Compagnia era nuovamente in piena attivit\u00e0, e ben presto alla produzione tradizionale venne affiancata quella di filtri e termostati per automobili. Nel 1952 intraprese l'insediamento industriale nel Mezzogiorno, fondando a Napoli la Tubi Meriflex SpA, e iniziando la produzione del compensatori di dilatazione.\nNel 1976 venne insignito dal Presidente della Repubblica dell'onorificenza di Cavaliere del Lavoro.\nPadre di Franco e Carlo De Benedetti, suo nipote \u00e8 Rodolfo De Benedetti (figlio di Carlo)."}
{"id": "4106633", "revid": "124503707", "url": "https://it.wikipedia.org/wiki?curid=4106633", "title": "In nome della madre", "text": "In nome della madre \u00e8 un romanzo breve scritto da Erri De Luca e pubblicato nel 2006 da \"Feltrinelli\". Segue la pubblicazione di libri come \"Esodo/Nomi\" e \"Vita di No\u00e8\", ispirati, secondo le dichiarazioni dell'autore, da un comune desiderio di far partecipi i lettori delle riflessioni dello scrittore riguardo alla relazione tra Dio e l'umanit\u00e0.\n\"In nome della madre\" \u00e8 incentrato su Miri\u00e0m/Maria di Nazaret, ragazza ebrea che improvvisamente si trova ad essere chiamata a diventare madre del figlio di Dio, Ieshu, Salvatore dell'umanit\u00e0. L'intento dello scrittore \u00e8 quello di mettere in risalto, piuttosto che l'aspetto religioso, l'aspetto umano e realistico di questa storia, il coraggio, le emozioni e le sofferenze di Miri\u00e0m, l'amore profondo di una madre per un figlio.\nTrama.\nIl libro \u00e8 articolato in quattro stanze, precedute da un prologo e seguite da tre canti finali, \"Canto dei pastori\", \"Canto di Miri\u00e0m\" e \"Muta ero io\".\nNella \"prima stanza\" si narra il momento dell'annunciazione: un messaggero arriva all'improvviso insieme a un colpo d'aria e si presenta a Miri\u00e0m annunciandole la nascita di un figlio, il figlio di Dio destinato a compiere grandi gesta e a salvare l'umanit\u00e0 intera. Miri\u00e0m si ritrova incinta ancor prima del matrimonio, e anche se frastornata, \u00e8 felice. Invece, il suo promesso marito Iosef non riesce a spiegarsi l'accaduto e pensa subito alla menzogna che pu\u00f2 inventarsi per i compaesani affinch\u00e9 la gestazione possa essere giustificata e non giudicata come contraria alla legge, che comporta la lapidazione della donna colpevole di rapporti sessuali prima del matrimonio. Miri\u00e0m \u00e8 comunque grata a Iosef perch\u00e9 non ha pensato a un tradimento, e le crede.\nNella \"seconda stanza\" il racconto \u00e8 incentrato sul concepimento: dopo aver sognato un angelo che gli ordina il da farsi, Iosef annuncia di voler sposare Miri\u00e0m a settembre, anche se \u00e8 incinta. Per il villaggio \u00e8 subito scandalo, e cominciano gli insulti per strada. Iosef \u00e8 costretto a lasciare la bottega di falegname dov'era primo aiutante e ne apre un'altra come proprietario: non parla con i clienti, se non solo per le trattative. Le donne del villaggio sputano dietro il passaggio di Miri\u00e0m, le guardano la pancia e confabulano riguardo ad un possibile tradimento. Ma Miri\u00e0m \u00e8 felice, aspetta questo figlio con tutto l'amore materno possibile e con il cuore pieno di speranza.\nA fine estate vengono celebrate le nozze, alla presenza solo dei parenti stretti. Una cometa inizia a brillare sopra l'orizzonte delle colline di Nazaret, vista come segno di malaugurio dai villani.\nL'ordine da parte dei Romani del censimento obbligatorio obbliga Iosef e Miri\u00e0m a trasferirsi a Betlemme, e per gli sposi non esiste notizia migliore: loro figlio sarebbe nato lontano dai pregiudizi e dai pettegolezzi dei compaesani. La mamma di Miri\u00e0m ha paura che ella possa perdere il figlio in viaggio, ma la ragazza \u00e8 serena e sa bene che se la caver\u00e0 da sola.\nNella \"terza stanza\" si racconta della partenza da Nazaret verso Betlemme, un lungo e stancante viaggio pieno di carri e di persone che bestemmiano e maledicono i Romani per le strade mal messe. Durante il viaggio, Iosef esprime il suo desiderio di chiamare il nascituro Ieshu, cos\u00ec come gli aveva indicato in sogno l'angelo, e Miri\u00e0m accetta con entusiasmo. \nIntanto gira voce che non ci sono pi\u00f9 case libere a Betlemme, e una volta arrivati, l'unico posto libero \u00e8 una minuscola stalla fuori citt\u00e0 dove vi \u00e8 un bue; intanto Iosef va in cerca di un posto migliore.\nSi rompono le acque a Miri\u00e0m: \u00e8 da sola, con un bue ed un'asina, \u00e8 eccitata e preoccupata, ma sa che ce la pu\u00f2 fare benissimo anche senza aiuti.\nNell\"'ultima stanza\" si narra della nascita del figlio prediletto: cominciano i dolori, e con s\u00e9 Miri\u00e0m ha solo un coltello e un bacile d'acqua. Le bestie le stanno accanto e danno calore: c'\u00e8 una gran pace intorno. Miri\u00e0m riesce perfettamente a partorire, come se fosse gi\u00e0 esperta, il suo corpo agisce come se sapesse gi\u00e0 cosa fare. Miri\u00e0m si commuove, singhiozza e stringe il neonato tra le sue braccia. \u00c8 un maschio, come profezia vuole.\nLa madre passa tutta la notte sola con il neonato. Vengono descritte le emozioni e le sensazioni che Miri\u00e0m prova in un momento cos\u00ec importante della vita di ogni donna come diventare madre."}
{"id": "4106638", "revid": "643662", "url": "https://it.wikipedia.org/wiki?curid=4106638", "title": "Professional'nyj Futbol'nyj Klub CSKA 1991", "text": ""}
{"id": "4106639", "revid": "1543377", "url": "https://it.wikipedia.org/wiki?curid=4106639", "title": "Nicola Boccuzzi", "text": " \n \u00c8 stato sindaco di Florencio Varela, oltre ad essere uno dei fondatori della citt\u00e0. Ha creato ed \u00e8 stato presidente della societ\u00e0 italiana La Patriottica. Prest\u00f2 servizio di medico volontario a Ruvo di Puglia, Napoli e Florencio Varela, era solito curare i suoi pazienti senza alcun costo e in alcuni casi fu solito fornire loro medicinali e denaro.\nBiografia.\nNato e cresciuto a Ruvo di Puglia, fu figlio di Antonio Boccuzzi e Rachele Cassano. Si laure\u00f2 in medicina presso l'Universit\u00e0 di Napoli il 6 settembre 1882, ma i suoi studi non terminarono qui, in quanto continu\u00f2 a istruirsi negli stabilimenti medici napoletani.\nPrest\u00f2 servizio come medico voltontario durante l'epidemia di colera che colp\u00ec Napoli nel 1884. Due anni pi\u00f9 tardi torn\u00f2 a Ruvo, afflitta dalla stessa epidemia, per curare gli ammalati. Nel suo paese natio fu acclamato come Consigliere Comunale, tuttavia dovette rassegnare le dimissioni in quanto costantemente impegnato a Napoli, per via del suo lavoro. I suoi studi contribuirono a compiere importanti progressi sulla difterite e sulla tubercolosi polmonare.\nSi rec\u00f2 per la prima volta in Argentina nel 1885 e giunse alla citt\u00e0 di San Juan il 5 settembre, quando il paese fu distrutto da un ciclone, tuttavia non si perse d'animo e cur\u00f2 le vittime cercando di proferire parole di conforto, pur avendo poca dimestichezza con il castigliano. Ricostruita la citt\u00e0 come Florencio Varela, fu il primo a richiedere la costruzione di un ospedale, avvenuta soltanto nel 1911.\nIl dottor Boccuzzi riun\u00ec i suoi compatrioti immigrati nella Societ\u00e0 Italiana Cosmopolita \"La Lira\" e form\u00f2 un gruppo musicale che fu in grado di suonare ad orecchio, ma fedelmente, pezzi di Giuseppe Verdi, di cui Boccuzzi era un ammiratore. \"La Lira\" si trasform\u00f2 poi in Societ\u00e0 Italiana di Mutuo Soccorso \"La Patriottica\", la quale si occupava di fornire assistenza nel campo sociale, sanitario ed economico agli immigrati italiani.\nLe prime elezioni comunali di Florencio Varela si svolsero il 27 novembre 1882 e pur essendo italiano e residente da soli quattro anni, fu eletto Consigliere assieme a Peter Bourel, Camilo V\u00e1zquez e Sotelo Devincenzi. Nel 1893 la provincia di Buenos Aires fu amministrata da Jorge Saavedra, il quale assunse come consigliere Nicola Boccuzzi. Tuttavia poco tempo dopo, Bourel si dimise dalla carica di sindaco di Florencio Varela e Boccuzzi fu nominato nuovo primo cittadino. Durante la sua amministrazione pose le basi per la costruzione di una piazza e del pubblico macello, costruzioni poi finalizzate durante il governo del successivo sindaco, Luis Villar, eletto nel 1899.\nEbbe un malore in Plaza de la Constituci\u00f3n a Buenos Aires dovuto ad un cancro al petto. Sul letto di morte, fu confortato e curato dai medici pi\u00f9 famosi del tempo, tra cui Silvio Dessy, anch'egli di origini italiane. Perse la sua lotta con il cancro e mor\u00ec a 51 anni il 22 luglio 1907. Le sue ultime parole furono \"Figlio mio, figlio mio...\".\nTributi.\nL'anno dopo la sua morte, fu realizzato, a Florencio Varela, un busto, collocato tra un viale della Avenida San Mart\u00edn e la via che porta il suo nome; il monumento fu realizzato dallo scultore italiano Humberto Somadossi.\nNella stessa citt\u00e0 gli fu intitolata una scuola pubblica sita tra via San Nicol\u00e1s e via Rosario.\nNel 2007 il poeta varelense Julio Jorge Faraoni gli dedic\u00f2 una poesia. In quell'anno, essendo il centenario della morte di Boccuzzi, ci sono stati diversi tributi in sua memoria e sono stati emessi francobolli speciali con la figura del medico ed emessi biglietti della lotteria con il suo volto. Vari eventi si sono tenuti nel cimitero locale, dove riposano i suoi resti, e a Florencio Varela, eventi poi proclamati di interesse provinciale.\nGli fu intitolata una camera del Centro di Salute Villa Vatteone, sita a Florencio Varela sull'Avenida 12 de octubre."}
{"id": "4106641", "revid": "21880", "url": "https://it.wikipedia.org/wiki?curid=4106641", "title": "Sceloglaux", "text": ""}
{"id": "4106644", "revid": "1543377", "url": "https://it.wikipedia.org/wiki?curid=4106644", "title": "Cambogia ai Giochi della XXVIII Olimpiade", "text": "La Cambogia ha partecipato alle Giochi della XXVIII Olimpiade di Atene, svoltisi nel 2004, con una delegazione di 4 atleti.\nAtletica.\n100 metri Maschile\n100 metri Donne\nNuoto.\n50m Stile libero - maschile\n50m Stile libero - femmihile"}
{"id": "4106645", "revid": "21880", "url": "https://it.wikipedia.org/wiki?curid=4106645", "title": "Surnia", "text": ""}
{"id": "4106650", "revid": "6923", "url": "https://it.wikipedia.org/wiki?curid=4106650", "title": "Neomirandea", "text": " Neomirandea \u00e8 un genere di piante spermatofite dicotiledoni appartenenti alla famiglia delle Asteraceae (sottofamiglia Asteroideae, trib\u00f9 Eupatorieae, unico genere della sottotrib\u00f9 Neomirandeinae).\nEtimologia.\nIl nome del genere \u00e8 stato dato dai botanici Robert Merrill King (1930-2007) e Harold Ernest Robinson (1932-) nella pubblicazione \" \u201cPhytologia; Designed to Expedite Botanical. Xix.306 (1970)\u201d \" pubblicata a New York nel 1970.\nLa sottotrib\u00f9 \u00e8 stata definita per la prima volta dai botanici Robert Merrill King (1930-2007) e Harold Ernest Robinson (1932-) nella pubblicazione \" \u201cPhytologia; Designed to Expedite Botanical. 46(7): 448 (1980)\u201d \" pubblicata a New York nel 1980.\nDescrizione.\nL'habitus delle specie di questo genere comprende individui erbacei di grandi dimensioni, arbusti o piccoli alberi. Possono essere sia epifite che terrestri.\nFoglie.\nLe foglie lungo il caule sono disposte in modo opposto oppure a spirale. La lamina ha un contorno deltoide o simile alle foglie dell'acero ma pi\u00f9 ellittiche e oblunghe. La consistenza \u00e8 leggermente carnosa. I bordi sono interi o grossolanamente lobati o dentati.\nInfiorescenza.\nLe infiorescenze composte da diversi capolini raggruppati sono ampiamente cimose o corimbose. I capolini sono formati da un involucro composto da squame (o brattee) nel cui interno un ricettacolo fa da base ai fiori tutti tubulosi. Le squame sono 9 \u2013 28 disposte in modo fortemente embricato su 3 \u2013 4 serie; le dimensioni sono scalari; sono prive di nervature; quelle interne sono piuttosto decidue, mentre quelle esterne sono persistenti. Il ricettacolo \u00e8 piatto o leggermente convesso e privo di pagliette di protezione della base dei fiori.\nFiori.\nI fiori sono tetra-ciclici (con quattro verticilli: calice \u2013 corolla \u2013 androceo \u2013 gineceo) e pentameri (ogni verticillo \u00e8 composto da cinque elementi). Sono inoltre actinomorfi e ermafroditi. I fiori per capolino sono da 2 a 28.\nFormula fiorale: per queste piante viene indicata la seguente formula fiorale:\nI sepali del calice sono ridotti ad una coroncina di squame.\nIl colore delle corolle \u00e8 bianco o rossastro. La forma delle corolle \u00e8 leggermente a imbuto con o senza peli all'interno della gola. I lobi sono da triangolari a strettamente oblunghi e sono lisci su entrambe le facce.\nL'androceo \u00e8 formato da 5 stami con filamenti liberi e antere saldate in un manicotto circondante lo stilo. Il collare delle antere \u00e8 allungato (5 \u2013 10 volte pi\u00f9 lungo che largo). Le appendici apicali delle antere sono pi\u00f9 lunghe che larghe.\nIl gineceo ha un ovario uniloculare infero formato da due carpelli.. La base dello stilo \u00e8 allargata oppure no ed \u00e8 glabra. I bracci dello stilo (gli stigmi) sono strettamente lineari (l'apice non \u00e8 clavato). Le linee stigmatiche sono marginali.\nFrutti.\nI frutti sono degli acheni prismatici con 5 coste (o nervature) laterali. Il carpoforo \u00e8 breve. Il pappo \u00e8 formato da numerose setole capillari e persistenti con cellule apicali da obtuse (non acute) a acute.\nDistribuzione e habitat.\nLe specie di questo genere sono distribuite nell'America Centrale: Costa Rica, Ecuador, Messico, Panama e Colombia con habitat tipici di quelle zone.\nTassonomia.\nLa famiglia di appartenenza di questo gruppo (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Eupatorieae \u00e8 una delle 21 trib\u00f9 della sottofamiglia. La trib\u00f9 Eupatorieae a sua volta \u00e8 suddivisa in 17 sottotrib\u00f9 (Neomirandeinae \u00e8 una di queste)\nFilogenesi.\nAlcuni Autori propongono di raccoglie questo genere nella sottotrib\u00f9 delle Hebecliniinae, mentre altri lo considerano indipendente soprattutto per la specializzazione di vita epifita per alcune specie. Da un punto di vista filogenetico questo genere appartiene al gruppo di sottotrib\u00f9 comprendenti tra l'altro le Oxylobinae e le Trichocoroninae. Il genere inoltre \u00e8 suddiviso in due sottogruppi distinti: (1) comprende alcune specie epifite pi\u00f9 quelle terrestri; (2) sono considerate a parte alcune specie con ricettacolo e parti interne della corolla glabre, e stilo senza la base ingrossata.\nIl numero cromosomico delle specie del genere varia da 2n = 34 fino a 2n = 50\nSpecie del genere.\nIl genere si compone di 30 specie:"}
{"id": "4106651", "revid": "336956", "url": "https://it.wikipedia.org/wiki?curid=4106651", "title": "Oto Melara 76 mm/62 MMI", "text": ""}
{"id": "4106652", "revid": "336956", "url": "https://it.wikipedia.org/wiki?curid=4106652", "title": "Otobreda 76 mm/62", "text": ""}
{"id": "4106653", "revid": "199745", "url": "https://it.wikipedia.org/wiki?curid=4106653", "title": "Neomirandeinae", "text": ""}
{"id": "4106655", "revid": "73843", "url": "https://it.wikipedia.org/wiki?curid=4106655", "title": "Cambogia ai Giochi della XX Olimpiade", "text": "La Cambogia, con la denominazione di Repubblica Khmer, partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di 9 atleti impegnati in tre discipline: atletica leggera, nuoto e pugilato. Fu la terza partecipazione di questo paese ai Giochi Olimpici, la prima con una rappresentanza femminile. Non fu conquistata nessuna medaglia.\nRisultati.\nAtletica leggera.\n100 metri maschile\nSalto in alto maschile\nNuoto.\n200m Stile libero - maschile\n100m Stile libero - maschile\nPugilato.\nMaschile 51\u00a0kg"}
{"id": "4106659", "revid": "767487", "url": "https://it.wikipedia.org/wiki?curid=4106659", "title": "Cambogia ai Giochi della XVIII Olimpiade", "text": "La Cambogia partecip\u00f2 ai Giochi della XVIII Olimpiade, svoltisi a Tokyo dal 10 al 24 ottobre 1964, con una delegazione di 13 atleti impegnati in tre discipline: ciclismo, pugilato e vela.\nFu la seconda partecipazione della Cambogia ai Giochi Olimpici e la delegazione fu la pi\u00f9 numerosa mai inviata da questo paese nella sua storia olimpica. Non furono conquistate medaglie."}
{"id": "4106667", "revid": "290948", "url": "https://it.wikipedia.org/wiki?curid=4106667", "title": "Ravvivatura delle mole", "text": "La ravvivatura delle mole \u00e8 un processo di rigenerazione delle mole di rettifica ed ha come scopo quello di eliminare gran parte dei grani usurati in modo tale da riuscire a riportare in superficie dei nuovi grani affilati. \nLa ravvivatura diventa d'obbligo quando si ha un'eccessiva usura, per attrito, della mola che diventa anche lucida o quando la mola si impasta. Quest'ultimo fenomeno, ovvero l'impastatura, si ha quando il truciolo che si origina dalla lavorazione va a riempire le porosit\u00e0 della superficie della mola; questo pu\u00f2 dare origine a lavorazioni errate in quanto la mola perde completamente le sue propriet\u00e0 e diventa inutile dato che si genera pi\u00f9 calore per attrito danneggiando la superficie di lavorazione perdendo cos\u00ec la precisione dimensionale.\nLa ravvivatura pu\u00f2 essere eseguita con una delle seguenti tecniche:"}
{"id": "4106668", "revid": "88327364", "url": "https://it.wikipedia.org/wiki?curid=4106668", "title": "Bernardo III d'Alvernia", "text": "Origine.\nEra figlio del conte di Raz\u00e8s Alfredo I di Carcassonne (?-905) e di Adalinda o Adelaide, figlia del duca di Settimania, conte di Autun, conte di Rodez, conte d'Alvernia e conte di Tolosa, Bernardo Piede di Velluto.Bernardo era quindi fratello di Alfredo e Guglielmo il Giovane e nipote di Guglielmo il Pio o il Vecchio, come risulta da un documento del cartolario del monastero di Cluny, datato 2 ottobre 927.\nBiografia.\nBernardo viene ricordato in un documento dell'abbazia Saint-Julien de Brioude, datato 11 ottobre 927, per una donazione del fratello Alfredo il Giovane fatta allo stesso monastero, intercedendo per le anime dei genitori, dello zio e del fratello Guglielmo.\nAlla morte del fratello, poco dopo nello stesso 927, Alfredo il Giovane gli successe nel titolo di conte d'Alvernia, come riportato da \u00c9tienne Baluze nella sua \"Histoire g\u00e9n\u00e9alogique de la maison d'Auvergne\" (ed. 1708). Durante il regno (923-936) di Rodolfo di Francia, Bernardo viene ricordato in un documento di una donazione all'abbazia Saint-Julien de Brioude come conte d'Alvernia.\nComunque ebbe a sostenere il confronto con Ebalus il Bastardo, erede di suo fratello Alfredo per quanto concerne il ducato d'Aquitania, come riportato da Alfred Richard nella \"Histoire des Comtes de Poitou\" (ed. 1903), che verso il 932 riusc\u00ec a riunificare la contea d'Alvernia al suo ducato.\nDella morte di Bernardo non si hanno notizie precise.\nDiscendenza.\nBernardo aveva sposato Blitsenda (?- dopo il 937, anno in cui \u00e8 citata in un documento di donazione), come risulta da un documento del 960, in cui il nipote Gerardo ricorda i propri nonni, Bernardo e Blitsenda, come riportato da \u00c9tienne Baluze nell\"'Histoire g\u00e9n\u00e9alogique de la maison d\u00b4Auvergne\" (ed. 1708). Bernardo e Blitsenda ebbero tre figli:"}
{"id": "4106674", "revid": "1005847", "url": "https://it.wikipedia.org/wiki?curid=4106674", "title": "Gaetano Majorino", "text": "Carriera politica.\nNato il 20 settembre 1927 a Torino fu il padre fondatore del Movimento Sociale Italiano in Piemonte e protagonista della politica piemontese.\nPrimo dei non eletti alle seconde elezioni regionali del Piemonte nel 1975 subentr\u00f2 nell'ultimo anno di legislatura al collega di partito del MSI Nino Carazzoni. Fu componente III Commissione permanente (Agricoltura e foreste, Uso e disciplina delle acque in agricoltura) dal 18 aprile 1979 fino al 14 luglio 1980 \nRieletto nel 1980 per l'MSI. Dal 14 luglio 1980 al 17 giugno 1985 fu componente della II Commissione permanente (Pianificazione territoriale, Urbanistica, Infrastrutture, Edilizia residenziale e scolastica, Parchi naturali, Viabilit\u00e0, Trasporti e comunicazioni, Programmi pluriennali di attuazione) e componente della IV Commissione permanente (Artigianato, Commercio, Cave e torbiere, Acque minerali e termali, Fiere e mercati, Problemi del lavoro dell'occupazione)\nRiconfermato nuovamente nel 1985 sempre per l'MSI, fu dal 26 settembre 1985 all'11 giugno 1990 componente della II Commissione permanente (Pianificazione territoriale, Urbanistica, Infrastrutture, Edilizia scolastica e residenziale, Viabilit\u00e0, Trasporti e comunicazioni) e componente VIII Commissione permanente (Affari istituzionali, Enti locali, Controlli, Partecipazioni regionali)\nTorna in Consiglio regionale nel 1990 per un quarto mandato consecutivo con l'MSI. Durante questa legislatura ricopre molteplici incarichi: presidente della giunta delle elezioni dall'11 giugno 1990 al 22 aprile 1995, Segretario del Consiglio della Regione Piemonte dal 17 maggio 1994 al 22 aprile 1995, componente della I Commissione permanente (Programmazione, Bilancio, Finanze, Patrimonio e demanio, Enti locali e Comunit\u00e0 montane, Controlli, Enti strumentali e partecipazioni regionali, Affari istituzionali, Personale e organizzazione, Polizia locale Urbana e rurale). \nDal 2 ottobre 1990 al 22 aprile 1995 \u00e8 componente della IV Commissione permanente (Sanit\u00e0, Assistenza, Cultura, Musei e biblioteche, Istruzione e formazione professionale, Assistenza scolastica, Sport e tempo libero). Dal 2 ottobre 1990 al 26 aprile 1993 componente della Commissione permanente adempimenti legge n\u00ba 142/90, ed infine Componente II Commissione permanente (Pianificazione territoriale e beni ambientali, Infrastrutture e difesa del suolo, Parchi e aree protette, Urbanistica, Edilizia residenziale, Espropri, Trasporti e comunicazioni, Viabilit\u00e0, Navigazione) dal 13 luglio 1994 al 22 aprile 1995.\nFu rieletto in Consiglio regionale per un ultimo mandato nel 1995 dopo quasi 20 anni come consigliere regionale per il neo partito di Alleanza Nazionale nato dalle ceneri del MSI, partito che abbandoner\u00e0 il 13 ottobre 1999 essendo da sempre stato contrario alla dissoluzione del partito di Almirante e alla nascita di AN, da lui ritenuto spostato troppo al centro, e aderendo al Gruppo misto in Consiglio definendosi \u201cIndipendente di destra\u201d.\nIl 12 giugno 1995 il presidente della Regione Piemonte Enzo Ghigo (Forza Italia) nomina Majorino vicepresidente della Regione Piemonte e assessore agli Enti locali e Legale.\nEgli inoltre ricopre gli incarichi di componente della IV commissione permanente (Sanit\u00e0, Assistenza Servizi sociali, Politiche degli anziani) dal 13 luglio 1995 al 15 aprile 2000, componente della III Commissione permanente (Agricoltura, Montagna, Foreste, Mercati, Turismo, Acque minerali e termali, Risorse idriche, Caccia e pesca) dal 13 luglio 1995 al 19 luglio 1995, Componente della VII Commissione permanente (Industria, Lavoro, Formazione professionale, Energia, Cave e torbiere, Artigianato e commercio, Movimenti migratori) dal 13 luglio 1995 al 2 dicembre 1999, componente della II Commissione permanente (Pianificazione territoriale, Urbanistica, Edilizia residenziale, Trasporti e viabilit\u00e0, Espropri, Oo.pp., Navigazione e comunicazioni) dal 20 luglio 1995 al 15 aprile 2000 e infine componente della I Commissione permanente (Programmazione, Bilancio, Patrimonio, Organizzazione e personale, Politiche comunitarie, Enti strumentali e partecipazioni regionali) dal 2 dicembre 1999 al 15 aprile 2000.\nCon la scadenza naturale del suo ultimo mandato da consigliere regionale nel 2000 e dopo la delusione politica con la scomparsa del MSI decide di non ricandidarsi e lasciare la politica.Scompare il 6 gennaio 2012 a Torino."}
{"id": "4106675", "revid": "47767", "url": "https://it.wikipedia.org/wiki?curid=4106675", "title": "Mateusz", "text": ""}
{"id": "4106682", "revid": "599013", "url": "https://it.wikipedia.org/wiki?curid=4106682", "title": "Rubrica (giornalismo)", "text": "Una rubrica \u00e8 uno spazio fisso, accordato ad un opinionista o a un esperto, pubblicato a intervalli regolari su un quotidiano o un periodico. Le caratteristiche che la differenziano dagli altri articoli sono: la ricorrenza regolare; l'esplicita presenza di un punto di vista e la caratterizzazione grafica (elemento che la distingue dagli altri articoli presenti nella pagina).\nIn Italia.\nStoria.\nNel giornalismo italiano alcune rubriche hanno ottenuto un particolare gradimento da parte del pubblico. Tra esse:\nTutela giuridica della rubrica.\nLa legge italiana sul diritto d'autore tutela la rubrica a condizione che sia ricorrente e caratterizzata da segni particolari. La tutela riguarda il titolo e il contenuto della rubrica."}
{"id": "4106688", "revid": "287204", "url": "https://it.wikipedia.org/wiki?curid=4106688", "title": "Metimazolo", "text": "Il metimazolo, conosciuto anche come tiamazolo, \u00e8 un farmaco antitiroideo appartenente alla famiglia delle tiamidi.\n\u00c8 disponibile in Italia con il nome commerciale Tapazole in compresse da 5 mg.\nIl metimazolo, approvato per uso medico nel 1950, \u00e8 inserito nella Lista dei medicinali essenziali dell'Organizzazione mondiale della sanit\u00e0.\nIndicazioni terapeutiche.\n\u00c8 usato nella terapia farmacologica dell'ipertiroidismo, come nel caso della Malattia di Graves. La terapia a lungo termine pu\u00f2 indurre la remissione della malattia. \nIl metimazolo pu\u00f2 essere impiegato anche per la preparazione all\u2019intervento di tiroidectomia subtotale ed alla terapia con iodio-radioattivo.\nMeccanismo d'azione.\nIl metimazolo presenta pi\u00f9 di un meccanismo d'azione conosciuto. In primo luogo induce il blocco della sintesi degli ormoni tiroidei inibendo l'ossidazione dello ioduro a iodio organico. Viene cos\u00ec inibita l'organicazione dello iodio e a livello dei residui tirosinici della tireoglobulina. \nIn secondo luogo, determina l'inibizione della produzione degli anticorpi antirecettore del TSH. Il metimazolo infatti si concentra nella tiroide dove inibisce l'attivit\u00e0 dei linfociti tiroidei, fonte principale della sintesi anticorpale diretta contro i recettori degli ormoni tiroidei.\nPosologia.\nNegli adulti la dose iniziale giornaliera \u00e8 di 15 mg per l\u2019ipertiroidismo di grado lieve, 30-40 mg per l\u2019ipertiroidismo di grado moderato e di 60 mg per l\u2019ipertiroidismo grave. La quantit\u00e0 giornaliera deve essere suddivisa in tre dosi assunte a distanza di circa 8 ore. La dose di mantenimento varia da 5 a 15 mg al giorno.\nLa dose iniziale per il trattamento nei bambini e negli adolescenti deve essere calcolata in rapporto al loro peso corporeo. Generalmente, la dose iniziale giornaliera \u00e8 di 0,5 mg/kg/die suddivisa in due o tre dosi uguali.\nEffetti collaterali.\nFra i possibili effetti avversi del Metimazolo sono inclusi:"}
{"id": "4106694", "revid": "1573940", "url": "https://it.wikipedia.org/wiki?curid=4106694", "title": "Challengers (manga)", "text": " \u00e8 un manga di genere \"sh\u014dnen'ai\" creato da Hinako Takanaga e pubblicato a partire dal 1995. Dall'inizio del 2012 \u00e8 in via di stampa anche in Italia per conto della Magic Press. Un sequel, intitolato \"Il tiranno innamorato\", \u00e8 stato edito nel 2004. \nTrama.\nTomoe, un liceale di Nagoya, compie un viaggio a Tokyo in preparazione degli esami d'ammissione per l'universit\u00e0. Appena giunto nella grande metropoli si perde cercando di raggiungere il suo hotel, e finisce per vagare per strade sconosciute a notte fonda. Incontra cos\u00ec due impiegati, Mitsugu e Taichiru, che s'erano attardati per andar a bere coi colleghi: Taichiru, ubriaco fradicio, vomita sul cappotto del ragazzo, che quindi viene portato in una lavanderia a gettoni, aperta 24 ore su 24. Mitsugu si offre quindi di aiutarlo a trovare il suo albergo, ma si rendono conto troppo tardi che l'indirizzo \u00e8 rimasto nella tasca del cappotto che hanno appena portato a pulire. Mitsugu si offre allora di rimanere al posto di Tomoe ad attendere che il suo abito sia lavato, e il ragazzo pu\u00f2 allora andare a dormire nell'appartamento di propriet\u00e0 dell'uomo appena conosciuto. \nLa mattina dopo va fresco e riposato a ritirate i moduli per l'esame e poi, mentre sta per prendere il treno che lo deve riportare a casa, il diciottenne viene improvvisamente baciato da Mitsugu, quell'uomo pi\u00f9 grande che \u00e8 stato finora cos\u00ec gentile da aiutarlo nella sua disavventura. Tomoe rimane scioccato e sgomento di fronte a tanta audacia: di certo non se l'aspettava.\nIn seguito Mitsugu riceve una cartolina da parte di Tomoe, il quale lo informa d'aver felicemente superato la prova d'ammissione: quando il ragazzo torna a Tokyo per cercar un posto dove vivere chiede nuovamente aiuto a Mitsugu e questi si offre immediatamente di dargli gratuitamente in sub-locazione una stanza del suo appartamento. Tomoe conclude che ci\u00f2 \u00e8 sicuramente una buona idea, permettendo di far risparmiare alla sua famiglia un bel po' di soldi, cos\u00ec accetta l'offerta. Viene a sapere che Mitsugu ha avuto un patrigno statunitense, e alla fine si trover\u00e0 a far fronte alla confessione d'amore dell'uomo verso di lui. \nTomoe ancora non riesce a comprendere bene i propri sentimenti e si trova, oltre che confuso, anche un po' irritato dal comportamento di Mitsugu, ma dopo quel primo momento di smarrimento inizia a ricambiare. La loro relazione viene cos\u00ec a svilupparsi passo passo, gradualmente e senza fretta, ma non senza interferenze da parte di vari amici e parenti dei due: Souichi \u00e8 l'irascibile, intrattabile e sospettoso fratello maggiore di Tomoe, che cerca pi\u00f9 volte di far s\u00ec che torni a casa. Emerge un po' alla volta che Souichi \u00e8 diventato omofobo da quando \u00e8 stato quasi violentato da uno dei suoi professori, quand'era ancora all'universit\u00e0, e si salv\u00f2 solamente grazie al suo assistente di laboratorio Morinaga. Si d\u00e0 il caso per\u00f2 che anche Morinaga sia omosessuale, ed abbia sempre avuto un debole per Souichi."}
{"id": "4106696", "revid": "110157", "url": "https://it.wikipedia.org/wiki?curid=4106696", "title": "2 (Black Country Communion)", "text": "2 \u00e8 il secondo album in studio del supergruppo statunitense Black Country Communion, pubblicato il 13 giugno 2011 dalla Mascot Records."}
{"id": "4106699", "revid": "1305772", "url": "https://it.wikipedia.org/wiki?curid=4106699", "title": "Ostia (posamine)", "text": "L'Ostia \u00e8 stato un posamine della Regia Marina.\nCostruzione e caratteristiche.\nCostruito tra il marzo 1925 ed il novembre 1926 nello stabilimento di Monfalcone del Cantiere Navale Triestino (con numero di costruzione e di assemblaggio 149 e di completamento 116), l'\"Ostia\" apparteneva alla classe Azio, progettata all'inizio degli anni '20 (ed ordinata nel 1924 per il servizio nelle colonie) dal colonnello del Genio Navale Francesco Rotundi. Le unit\u00e0 di tale classe, spesso citata anche come classe Ostia (l'\"Ostia\" viene da alcune fonti indicato come capoclasse), avrebbero dovuto servire sia come posamine che come navi coloniali: il loro principale compito sarebbe infatti consistito nella posa di campi minati difensivi nelle acque delle colonie e dei possedimenti italiani in Mediterraneo e Mar Rosso, a difesa delle relative coste. Oltre che alla posa di sbarramenti difensivi sulle rotte d'accesso ai porti italiani, tali unit\u00e0 avrebbero provveduto alla posa di sbarramenti offensivi sulle rotte percorse dal naviglio avversario, ed erano inoltre in grado di essere impiegati come dragamine. Grazie tuttavia alle loro ottime caratteristiche marine, le unit\u00e0 della classe Azio, nel corso degli anni '20 e '30 e poi in guerra, si rivelarono adatte a numerosi e svariati utilizzi, quali cannoniere, navi scuola, navi coloniali, navi idrografiche, navi comando o stazionarie in acque straniere, utilizzabili sia in Italia che nelle colonie od in localit\u00e0 ancora pi\u00f9 lontane.\nNel corso della costruzione le unit\u00e0 della classe vennero modificate con l'aggiunta di ulteriori pesi, che ridusse di un nodo (da 16 a 15) la velocit\u00e0 rispetto a quella di progetto, ma che non imped\u00ec comunque di utilizzare le unit\u00e0 anche come navi scorta. Essendo state concepite anche per la rappresentanza presso nazioni estere, le unit\u00e0 della classe ebbero un allestimento particolarmente confortevole e curato, anche lussuoso, furono muniti di isolamenti termici (per poter stazionare a lungo in aree con clima tropicale) e di stazioni radio di notevole potenza. Grazie al ridotto pescaggio ed alla loro versatilit\u00e0, le navi potevano anche essere impiegate, all'occorrenza, nella navigazione fluviale.\nI posamine della classe Azio avevano tagliamare dritto, un alto bordo libero ed oltre un terzo dello scafo occupato dal castello di prua, a poppavia del quale vi era una grande tuga che raggiungeva la poppa. In corrispondenza dell'estremit\u00e0 anteriore del ponte di castello vi erano plancia, timoniera (che formavano un blocco unico) e controplancia scoperta, su due ponti, a poppavia della quale vi era il fumaiolo, con una leggera inclinazione verso poppa, poi gli osteriggi della sala macchine ed il locale di governo secondario. Vi erano due alberi verticali, a stilo e privi di montanti. Nel sottocastello e nella parte prodiera del ponte di primo corridoio si trovavano i locali per l'equipaggio, mentre a poppavia della sala macchine, sul ponte di primo corridoio, erano sistemati i camerini degli ufficiali e dei sottufficiali di grado pi\u00f9 elevato. A centro nave, ai lati del ponte di coperta, vi erano le gru di diverse motobarche ed imbarcazioni utilizzate per servizi vari.\nNel corso della costruzione le unit\u00e0 della classe vennero modificate con l'aggiunta di ulteriori pesi, che ridusse di un nodo (da 16 a 15) la velocit\u00e0 rispetto a quella di progetto, ma che non imped\u00ec comunque di utilizzare le unit\u00e0 anche come navi scorta. Essendo state concepite anche per la rappresentanza presso nazioni estere e la permanenza in climi caldi, le unit\u00e0 della classe ebbero un allestimento particolarmente confortevole e curato, anche lussuoso, furono muniti di isolamenti termici (per poter stazionare a lungo in aree con clima tropicale, impedendo il raggiungimento di temperature elevate nei locali interni) e di stazioni radio di notevole potenza. Vi erano inoltre alloggi in eccesso, per poter ospitare altro personale. Grazie al ridotto pescaggio ed alla loro versatilit\u00e0, le navi potevano anche essere impiegate, all'occorrenza, nella navigazione fluviale.\nI posamine della classe Azio avevano tagliamare dritto, un alto bordo libero ed oltre un terzo dello scafo occupato dal castello di prua, a poppavia del quale vi era una grande tuga che raggiungeva la poppa. In corrispondenza dell'estremit\u00e0 anteriore del ponte di castello vi erano plancia, timoniera (che formavano un blocco unico) e controplancia scoperta, su due ponti, a poppavia della quale vi era il fumaiolo, con una leggera inclinazione verso poppa, poi gli osteriggi della sala macchine ed il locale di governo secondario. Vi erano due alberi verticali, a stilo e privi di montanti. Nel sottocastello e nella parte prodiera del ponte di primo corridoio si trovavano i locali per l'equipaggio, mentre a poppavia della sala macchine, sul ponte di primo corridoio, erano sistemati i camerini degli ufficiali e dei sottufficiali di grado pi\u00f9 elevato. A centro nave, ai lati del ponte di coperta, vi erano le gru di diverse motobarche ed imbarcazioni utilizzate per servizi vari. Lo scafo era in acciaio dolce Martin-Siemens.\nL'apparato motore consisteva in due macchine a vapore verticali a triplice espansione, che, alimentate da altrettante caldaie a tubi d'acqua, sviluppavano la potenza totale di 1500 CV, consentendo una velocit\u00e0 di 15 nodi, alla quale l'autonomia era di 1500 miglia. La suddivisione dell'apparato motore su due assi contribu\u00ec positivamente, insieme al disegno dello scafo, dalle caratteristiche molto marine, a conferire agli Azio eccellenti qualit\u00e0 di tenuta del mare e manovrabilit\u00e0. Mentre \"Ostia\", \"Dardanelli\" e \"Milazzo\" avevano caldaie alimentate a carbone (85 tonnellate), \"Azio\", \"Lepanto\" e \"Legnano\" le avevano a nafta (75 tonnellate). Secondo alcune fonti le unit\u00e0 erano in origine provviste anche di velatura ausiliaria: un fiocco di 26 m\u00b2, una trinchettina di 93 m\u00b2, una randa di 98 m\u00b2 ed velaccio di 98 m\u00b2. Il timone non era compensato.\nL'armamento principale consisteva in due cannoni Terni (od Ansaldo Schneider) da 102/35 Mod. 1914, uno situato sul ponte di castello, a proravia della plancia, e l'altro sul cielo della parte di estrema poppa della tuga. Come armamento secondario cinque delle sei unit\u00e0, compreso il \"Milazzo\" (l'unica eccezione era il \"Lepanto\") disponevano di un cannone contraereo da Ansaldo 76/40 Mod. 1917. I cannoni da 102/35 e 76/40 erano provvisti anche di una canna minore, da 25 mm, per le esercitazioni. Secondo alcune fonti l'armamento secondario, oltre al cannone da 76/40, comprendeva anche due mitragliere da 40/56 mm, mentre altre fonti parlando di due mitragliere Colt-Browning Mod. 1914 da 6,5 mm. Le navi disponevano delle attrezzature per trasportare e posare 80 mine, per un peso complessivo di 86 tonnellate.\nLa riuscita degli Azio fu tale che se ne progett\u00f2 la riproduzione in un maggior numero di unit\u00e0, con alcune migliorie, ma ci\u00f2 fu reso impossibile dalla mancanza di fondi. Due unit\u00e0 tipo Azio migliorato, la classe Babr, vennero costruite per la Marina imperiale iraniana. Le linee degli Azio vennero riprese nel 1941, quando vennero progettate le corvette della classe Gabbiano.\nStoria.\nDivenuto operativo nel marzo 1927, l'\"Ostia\" venne utilizzato, tra il 1933 ed il 1934, come nave idrografica: insieme alla nave idrografica \"Ammiraglio Magnaghi\", infatti, il posamine prese parte a rilevamenti della baia di Assab e delle coste della Dancalia.\nSuccessivamente l'\"Ostia\" venne adibito anche a compiti di nave scuola e nave coloniale. Nel 1934 l'unit\u00e0 era di base in Mar Rosso, insieme al gemello \"Azio\" e ad altre unit\u00e0.\nNel 1940 l'\"Ostia\" venne dislocato in Mar Rosso. Nei giorni precedenti l'entrata dell'Italia nella seconda guerra mondiale, ed in particolare dal 1\u00b0 al 10 giugno, la nave partecip\u00f2 alla posa di campi minati al largo di Massaua ed Assab: insieme alla nave coloniale \"Eritrea\", anch'essa attrezzata per la posa di mine, l'unit\u00e0 pos\u00f2 sbarramenti difensivi (composti da mine tipo \u00abBollo\u00bb e da vecchi ordigni provenienti dai depositi della dissolta k.u.k. Kriegsmarine) nelle acque delle isole Dahlak (nei canali di accesso alle isole) e nel tratto di mare antistante Massaua. Tra l'8 ed il 12 giugno, in particolare, l'\"Ostia\" pos\u00f2 davanti a Massaua otto sbarramenti, per complessive 470 mine. Il 10 giugno 1940 l'\"Ostia\", appartenente al Gruppo Navi Ausiliarie Dipartimentali del Comando Navale Africa Orientale Italiana, con base a Massaua, era l'unico posamine presente nella colonia.\nNei mesi successivi, dato che l'\"Ostia\" stazionava inattivo e che la difesa antiaerea e terrestre di Massaua necessitava di maggiori artiglierie, alcuni dei suoi cannoni vennero sbarcati ed installati in postazioni a terra. In particolare, i due pezzi da 102/35 dell'armamento principale andarono ad armare, insieme ad un pezzo da 102/45 sbarcato dalla torpediniera \"Acerbi\", la batteria \u00abMa. 370\u00bb.\nAgli inizi del 1941, in previsione dell'inevitabile caduta dell'Eritrea, venne pianificata l'evacuazione da Massaua delle unit\u00e0 in grado di raggiungere un porto amico o neutrale, e la distruzione delle rimanenti. Per l'\"Ostia\", che non fu giudicato in grado di affrontare una traversata oceanica in acque nemiche, venne deciso l'autoaffondamento: alla resa della citt\u00e0 un folto gruppo di navi mercantili ed unit\u00e0 minori ed ausiliarie, compreso il posamine, sarebbe stato autoaffondato per evitarne la cattura, disponendo le navi in maniera tale da ostruire il porto e renderlo inagibile ed inutilizzabile per lungo tempo.\nL'8 aprile 1941, pertanto, all'atto della caduta di Massaua, l'\"Ostia\" si autoaffond\u00f2 al pari di 18 mercantili italiani e tedeschi e di 12 tra mercantili costieri ed unit\u00e0 minori. Il posamine, in particolare, si autoaffond\u00f2 all'imboccatura del porto commerciale, insieme a diverse altre navi, per ostruirne l'accesso. Secondo altra versione, lo stesso 8 aprile, mentre il resto delle navi si autoaffond\u00f2, l'\"Ostia\" venne affondato da un attacco aereo della Royal Air Force su Massaua: l'attacco fece esplodere le mine che la nave aveva ancora a bordo.\nDopo l'occupazione di Massaua, le forze britanniche si attivarono per liberare il porto dai relitti e renderlo nuovamente utilizzabile, operazione che richiese oltre un anno. Uno dei relitti che crearono maggiori problemi fu proprio quello dell'\"Ostia\", dato che il posamine, affondato all'ormeggio, aveva ancora le mine inesplose (ed in grado di detonare) sulle ferroguide (secondo la versione che vede la nave affondata da aerei della RAF, invece, gli ordigni erano esplosi a seguito dell'attacco).\nNel dicembre 1941 il relitto dell'\"Ostia\" venne recuperato dalle autorit\u00e0 britanniche e portato al largo di Massaua, in acque profonde, dove venne fatto nuovamente affondare."}
{"id": "4106703", "revid": "110157", "url": "https://it.wikipedia.org/wiki?curid=4106703", "title": "Black Country Communion (album)", "text": "Black Country Communion \u00e8 il primo album in studio del supergruppo statunitense omonimo, pubblicato il 20 settembre 2010 in Europa dalla Mascot Records e il giorno seguente negli Stati Uniti dalla J&amp;R Adventures."}
{"id": "4106706", "revid": "74801", "url": "https://it.wikipedia.org/wiki?curid=4106706", "title": "Hrub\u00e1 Sk\u00e1la", "text": "Hrub\u00e1 Sk\u00e1la \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4106707", "revid": "287204", "url": "https://it.wikipedia.org/wiki?curid=4106707", "title": "Hruba Skala", "text": ""}
{"id": "4106708", "revid": "287204", "url": "https://it.wikipedia.org/wiki?curid=4106708", "title": "16623 Muenzel", "text": "16623 Muenzel \u00e8 un asteroide della fascia principale. Scoperto nel 1993, presenta un'orbita caratterizzata da un semiasse maggiore pari a 3,1572154\u00a0UA e da un'eccentricit\u00e0 di 0,1452038, inclinata di 4,24569\u00b0 rispetto all'eclittica."}
{"id": "4106710", "revid": "1711941", "url": "https://it.wikipedia.org/wiki?curid=4106710", "title": "Oscar Brenifier", "text": "Primo consulente filosofico in Francia, Oscar Brenifier, pseudonimo di Oscar Bierre, ha creato un metodo di dialogo socratico molto stringente conosciuto a livello internazionale come \"Metodo francese\" o semplicemente \"metodo Brenifier\" in cui il cliente della consulenza viene sottoposto ad una serie di domande forti e stringenti fino tirar fuori dalla domanda iniziale problemi molto meno visibili di quelli inizialmente sospettati. \nPer ragioni filosofiche Brenifier ritiene che la sua biografia sia del tutto priva d'interesse e che solo il suo lavoro sia degno di nota."}
{"id": "4106715", "revid": "287204", "url": "https://it.wikipedia.org/wiki?curid=4106715", "title": "Super League 2012-2013", "text": "La Super League 2012-2013 \u00e8 stata la 116\u00aa edizione della massima divisione del campionato svizzero di calcio, nonch\u00e9 10\u00aa edizione della Super League. \u00c8 iniziata il 14 luglio 2012 ed \u00e8 terminata il 1\u00ba giugno 2013.\nLa squadra vincitrice del titolo \u00e8 il , che ha raggiunto quota 16 campionati vinti, di cui quattro consecutivi e cinque negli ultimi sei anni.\nSono 8 i cantoni rappresentati in questo torneo. I cantoni maggiormente rappresentati sono i cantoni Berna e Zurigo (2 squadre). I cantoni Basilea Citt\u00e0, Ginevra, Lucerna, San Gallo, Vallese e Vaud sono rappresentati da una sola squadra ciascuno.\nRispetto al campionato precedente cambiano i criteri di accesso alle competizioni europee: la Svizzera infatti ha guadagnato due posizioni nel ranking UEFA, passando dal 16\u00ba al 14\u00ba posto. A qualificarsi per la UEFA Champions League saranno quindi le prime due squadre, entrambi al terzo turno di qualificazione. La qualificazione alla UEFA Europa League sar\u00e0 invece appannaggio della terza e della quarta classificata, rispettivamente al terzo e al secondo turno di qualificazione, unitamente alla vincitrice della Coppa Svizzera, al turno di play-off. Qualora quest'ultima fosse gi\u00e0 qualificata alla Champions League subentrerebbe la finalista perdente, ma se invece la vincitrice di coppa si qualificasse per l'Europa League tramite piazzamento in campionato oppure entrambe le finaliste si qualificassero per la Champions League, allora accederebbe la quinta classificata del campionato.\nNovit\u00e0.\nIl San Gallo, vincitore della Challenge League 2011-2012, \u00e8 stato promosso al posto del Neuch\u00e2tel Xamax, espulso dalla stagione precedente a causa di irregolarit\u00e0 finanziarie e poi fallito; il \"Neuch\u00e2tel Xamax 1912\", nato al suo posto, \u00e8 stato collocato in Seconda Lega interregionale.\nIn questa stagione la Svizzera ottiene nuovamente il secondo posto di accesso al terzo turno preliminare della UEFA Champions League, dopo che lo aveva perso la passata stagione. Le prime due squadre potranno quindi partecipare al massimo torneo continentale, passando per il turno preliminare, mentre la vincitrice della Coppa Svizzera, la terza e la quarta classificata dovranno accontentarsi della UEFA Europa League (come di consueto, in caso la vincitrice della Coppa Svizzera e la finalista perdente avessero gi\u00e0 conseguito la qualificazione alle coppe europee per classifica, la quinta avr\u00e0 l'opportunit\u00e0 di partecipare all'Europa League).\nUn altro dato riguarda l'abolizione dello spareggio promozione-retrocessione dopo una riforma strutturale dell'intera Swiss Football League: solo l'ultima classificata sar\u00e0 retrocessa direttamente in Challenge League.\nClassifica.\nLegenda:\nNote:\nStatistiche e record.\nMedia spettatori.\nMedia spettatori della Super League 2012-2013: 12\u00a0019."}
{"id": "4106716", "revid": "767487", "url": "https://it.wikipedia.org/wiki?curid=4106716", "title": "Jesenn\u00fd", "text": "Jesenn\u00fd \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4106717", "revid": "287204", "url": "https://it.wikipedia.org/wiki?curid=4106717", "title": "Jesenny", "text": ""}
{"id": "4106720", "revid": "400518", "url": "https://it.wikipedia.org/wiki?curid=4106720", "title": "Fabbrica di elicotteri", "text": ""}
{"id": "4106721", "revid": "767487", "url": "https://it.wikipedia.org/wiki?curid=4106721", "title": "Trattato di Chambord", "text": "Il trattato di Chambord fu un accordo firmato il 15 gennaio 1552 presso il castello di Chambord tra il re cattolico Enrico II di Francia e tre principi riformatori protestanti del Sacro Romano Impero guidati dall'elettore Maurizio di Sassonia. In base ai termini del trattato, Maurizio I cedette i vicariati sui Tre Vescovadi delle Diocesi di Toul, Verdun, e Metz alla Francia. In cambio furono promessi aiuti militari ed economici da Enrico II per lottare contro le forze dell'imperatore Carlo V d'Asburgo.\nContesto storico.\nDopo che l'imperatore Carlo V aveva sconfitto un certo numero di principi protestanti ribelli nella guerra di Smalcalda, nel 1548 pubblic\u00f2 il \"geharnischt\", l'Interim di Augusta (formulato acutamente) per reintegrare il movimento luterano nella Chiesa cattolica ufficiale ed evitare la divisione dell'Impero. Per difendere la loro autonomia, diversi Stati imperiali protestanti hanno reagito con l'alleanza di Torgau del 1551; primo fra tutti il l'elettore sassone Maurizio I di Wettin, che durante la guerra di Smalcalda era stato un forte sostenitore dell'imperatore, ma anche Guglielmo IV d'Assia-Kassel, il bellicoso Hohenzollern, Margravio Alberto Alcibiade di Brandeburgo-Kulmbach e suo cugino il duca prussiano Alberto I.\nA quel tempo, Maurizio I fu incaricato dall'imperatore di attaccare e sottomettere la citt\u00e0 ribelle di Magdeburgo. Quando questi pass\u00f2 dall'altra parte, fu raggiunta una pace con i magdeburghesi. Nel frattempo, le truppe francesi di re Enrico II marciarono oltrepassando il Reno per occupare i tre vescovati. Dopo che i principi luterani alleati avevano firmato il trattato di Chambord, le loro forze attraversarono il Tirolo nelle terre ereditarie degli Asburgo e costrinsero Carlo V a fuggire verso la citt\u00e0 di Villaco nel Ducato di Carinzia.\nNell'agosto 1552 suo fratello pi\u00f9 giovane arciduca Ferdinando I d'Austria conclude la pace di Passavia, nella quale egli accetta formalmente la luterana Confessione di Augusta, confermata dallo stesso imperatore nel 1555 con la pace di Augusta.\nDopo che \u00e8 stato dichiarato l'armistizio con i principi protestanti, Carlo V durante la guerra italiana del 1551-1559 ha fatto diversi tentativi di riconquistare con la forza la supremazia sulle tre diocesi vescovili della Lorena, la cui disponibilit\u00e0 era suo privilegio imperiale. Tuttavia, le sue truppe furono sconfitti dai francesi sotto il comando del duca Francesco I di Guisa nel 1554 nella Battaglia di Renty. L'imperatore abdica due anni pi\u00f9 tardi e il suo successore Ferdinando I non ha fatto ulteriori sforzi per riconquistare le diocesi. L'incorporazione nella Francia \u00e8 stata ufficialmente riconosciuta dall'Impero nel 1648 con la pace di Vestfalia."}
{"id": "4106722", "revid": "287204", "url": "https://it.wikipedia.org/wiki?curid=4106722", "title": "58679 Brenig", "text": "58679 Brenig \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,6047127\u00a0UA e da un'eccentricit\u00e0 di 0,2796136, inclinata di 4,05377\u00b0 rispetto all'eclittica."}
{"id": "4106724", "revid": "767487", "url": "https://it.wikipedia.org/wiki?curid=4106724", "title": "Jest\u0159ab\u00ed v Krkono\u0161\u00edch", "text": "Jest\u0159ab\u00ed v Krkono\u0161\u00edch \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4106725", "revid": "287204", "url": "https://it.wikipedia.org/wiki?curid=4106725", "title": "Jestrabi v Krkonosich", "text": ""}
{"id": "4106726", "revid": "287204", "url": "https://it.wikipedia.org/wiki?curid=4106726", "title": "Ahmad ibn Yusuf (poeta)", "text": "A\u1e25mad b. Y\u016bsuf, la cui \"kunya\" era Ab\u016b Ja\u02bffar (), fu un funzionario (\"k\u0101tib\") dell'amministrazione califfale dell'abbaside al-Ma\u02bem\u016bn. \nProveniva da una famiglia di burocrati della cerchia dei Barmecidi e di letterati originari di Kufa. Il suo primo incarico di rilievo sembra essere stato quello assolto in Iraq ma al-Ma\u02bem\u016bn lo nomin\u00f2 abbastanza presto al suo \"d\u012bw\u0101n al-sirr\" (lett. \"Diwan degli affari riservati\") e, in tale delicata funzione, assolse con grande competenza tutte le sue incombenze. \nLa sua fortuna conobbe tuttavia un declino col successore di al-Ma\u02bem\u016bn, suo fratello al-Mu\u02bfta\u1e63im bi-ll\u0101h e A\u1e25mad ibn Y\u016bsuf fu dunque costretto a limitarsi all'attivit\u00e0, assai apprezzata, di fine poeta."}
{"id": "4106727", "revid": "1573940", "url": "https://it.wikipedia.org/wiki?curid=4106727", "title": "Sepiola aurantiaca", "text": "La sepiola aurantiaca (Sepiola aurantiaca ), nota anche come sepiola d'oro, \u00e8 una rara specie di sepiola, nativa del nord Atlantico.\nDescrizione.\nQuesto mollusco \u00e8 in grado di cambiare colore in acqua salata e si sposta grazie al suo mantello. Entrambi i sessi di \"Sepiola aurantiaca\", infatti, possiedono un mantello capace di crescere fino a 20\u00a0mm.\nIl tipo nomenclaturale \u00e8 stato raccolto nel Mar Tirreno ed \u00e8 depositato presso la Stazione zoologica Anton Dohrn di Napoli.\nBiologia.\nLa specie \u00e8 carnivora e la sua dieta consiste in pesci, granchi, aragoste e molluschi che cattura con i tentacoli.\nDistribuzione e habitat.\nAbita i mari compresi tra il sud della Norvegia e il Mar Mediterraneo occidentale. La \"Sepiola aurantiaca\" si presenta all'esterno della piattaforma continentale e nella parte superiore della zona batiale. La gamma di profondit\u00e0 di questa specie va dai 200 ai 400\u00a0m."}
{"id": "4106728", "revid": "1442080", "url": "https://it.wikipedia.org/wiki?curid=4106728", "title": "Torneo di Wimbledon 2012 - Doppio maschile per invito", "text": "Jacco Eltingh e Paul Haarhuis erano i detentori del titolo ma non sono riusciti a superare il gruppo B.\nGreg Rusedski e Fabrice Santoro hanno sconfitto in finale Thomas Enqvist e Mark Philippoussis per 63-7, 6-4, [11-9]."}
{"id": "4106729", "revid": "1494169", "url": "https://it.wikipedia.org/wiki?curid=4106729", "title": "Ahmad ibn Yusuf", "text": ""}
{"id": "4106730", "revid": "123652985", "url": "https://it.wikipedia.org/wiki?curid=4106730", "title": "Chiesa dei Santi Lorenzo e Silvestro", "text": "La chiesa dei Santi Lorenzo e Silvestro \u00e8 la parrocchiale di Massa Fermana.\nDescrizione.\nLa chiesa si affaccia su via Garibaldi, all'angolo con via Guerrieri, ed \u00e8 celebre per aver ospitato il \"Polittico di Massa Fermana\" (1468), prima opera di Carlo Crivelli nelle Marche. La cappella destra del presbiterio conteneva inoltre un'opera di suo fratello Vittore, la \"Madonna col bambino e angeli tra i santi Lorenzo, Francesco, Rufino e Silvestro\", in cui si vedono anche i confratelli committenti e vari devoti. Entrambe le opere sono state trasferite, nel 2018, nella Pinacoteca Civica del paese.\nIn sagrestia la tela con \"Assunzione e santi\" di Sebastiano Ghezzi."}
{"id": "4106733", "revid": "110157", "url": "https://it.wikipedia.org/wiki?curid=4106733", "title": "Kacanovy", "text": "Kacanovy \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4106734", "revid": "339392", "url": "https://it.wikipedia.org/wiki?curid=4106734", "title": "Flesh Gordon - andata e ritorno al pianeta Korno", "text": ""}
{"id": "4106735", "revid": "92723", "url": "https://it.wikipedia.org/wiki?curid=4106735", "title": "Palazzo comunale (Massa Fermana)", "text": "Il Palazzo comunale di Massa Fermana si trova in uno slargo in fondo a via Garibaldi.\nDescrizione.\nEdificio settecentesco di fattura modesta, ospita al suo interno alcune importanti testimonianze provenienti dal territorio comunale. Tra queste, nella sala del Consiglio, un antico coro ligneo cinquecentesco proveniente dalla chiesa di San Francesco, e vi \u00e8 allestita una pinacoteca, dove sono esposte una \"Nativit\u00e0\" di Vincenzo Pagani, la \"Madonna in gloria e santi\" dotata di predella con i santi Gioacchino e Anna (1549) di Durante Nobili, la \"Resurrezione\" di Giovanni Andrea De Magistris (1542) e una \"Madonna\" in cartapesta policroma di scuola fiorentina del XV secolo. "}
{"id": "4106739", "revid": "767487", "url": "https://it.wikipedia.org/wiki?curid=4106739", "title": "Calvario (scultura)", "text": "Con il termine calvario si intende un monumento pubblico raffigurante un crocifisso, talvolta racchiuso in un santuario all'aperto.\nI calvari sono molto diffusi principalmente nelle regioni nord-occidentali della Francia, in Bretagna e in Belgio, ma sono abbastanza comuni anche in Italia e in Spagna, le cui strade presentano ai loro lati questi monumenti, solitamente protetti da una tettoia. I \"calvaire\" bretoni sono tra i pi\u00f9 noti calvari e si distinguono da quelli pi\u00f9 semplici, composti dal solo crocifisso, per la loro complessit\u00e0 e la presenza di altre sculture che circondano la Crocifissione stessa, che in genere rappresentano la Vergine Maria e gli apostoli di Ges\u00f9, ma a volte anche santi e altre figure dell'iconografia cristiana.\nNel nord della Francia e in Belgio, i calvari venivano eretti negli incroci delle strade e dei sentieri. Oltre a essere oggetti di culto, erano anche utili come punti noti per la navigazione terrestre; inoltre, fin dal Medioevo sono serviti per \"marcare\" il paesaggio, ovvero rappresentavano l'acquisizione simbolica di quel territorio da parte della comunit\u00e0 cristiana, allo stesso modo in cui, nelle epoche precedenti, i monumenti megalitici contrassegnavano i paesaggi della preistoria, secondo i dettami religiosi e ideologici delle comunit\u00e0 del tempo.\nIl calvario pi\u00f9 antico ancora oggi esistente si trova nella citt\u00e0 di Saint-Jean-Trolimon, nel dipartimento di Finist\u00e8re, ed \u00e8 il \"calvaire\" della cappella di \"Notre-Dame-de-Trono\u00ebn\". Fu eretto su un'ampia base che include sculture che rappresentano l'Ultima cena e scene della Passione. I calvari svolgono anche un ruolo importante nei \"Pardon\", una sorta di pellegrinaggi che si svolgono in Bretagna, in cui i calvari rappresentano la meta da raggiungere.\nI calvari si trovano sparsi in gran numero per tutta la Bretagna e ne esistono di svariati tipi. \nUn calvario del XVI secolo situato a Louargat, in Bretagna, fu trasportato in Belgio presso il \"Carrefour de la Rose\", che si trova vicino alla citt\u00e0 di Boesinghe, a nord di Ypres, dove adesso costituisce un memoriale della prima guerra mondiale.\nIl pi\u00f9 notevole calvario fuori dalla Bretagna \u00e8 a Lourdes. Fu creato dallo scultore Yves Hernot nel 1900 come dono a Lourdes da parte delle principali diocesi bretoni: Rennes, Quimper, Saint-Brieuc e Vannes. Il monumento si compone di un'unica base quadrata su cui \u00e8 posta la croce centrale, e ad ogni angolo della base \u00e8 posta la statua di ognuno dei presenti della crocifissione.\nNell'Europa centrale, un calvario \u00e8 un complesso di santuari o cappelle contenenti non solo la scultura o il dipinto della crocifissione di Ges\u00f9, ma anche tutte le stazioni della Passione. I calvari sono in genere collocati nei giardini vicino ad una chiesa o un monastero. Solitamente tendono a imitare la topografia del Golgota a Gerusalemme, e quindi vengono posti su una collina proprio a simboleggiare la collina del Monte Calvario."}
{"id": "4106741", "revid": "110157", "url": "https://it.wikipedia.org/wiki?curid=4106741", "title": "Karlovice (Liberec)", "text": "Karlovice \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4106745", "revid": "181699", "url": "https://it.wikipedia.org/wiki?curid=4106745", "title": "Ahmad ibn Yusuf (matematico)", "text": "Noto anche come A\u1e25mad ibn Y\u016bsuf al-Mi\u1e63r\u012b - ossia \"l'Egiziano\" - e noto in Occidente col suo nome latinizzato di Hametus, A\u1e25mad ibn Y\u016bsuf fu, al pari del padre Y\u016bsuf ibn Ibr\u0101h\u012bm () - ossia \"Y\u016bsuf figlio d'Ibr\u0101h\u012bm, il grandemente veridico, di Baghdad\", un famoso matematico (\"\u1e25\u0101sib\"), pur coltivando anche il suo interesse scientifico per l'astronomia (\"\u02bfilm al-falak\") e per la medicina. \nVita.\nA\u1e25mad ibn Y\u016bsuf nacque a Baghdad e si trasfer\u00ec col padre a Damasco nell'839. Pi\u00f9 tardi il figlio si spost\u00f2 al Cairo in una data rimasta incerta, ed \u00e8 per questo che si guadagn\u00f2 la \"nisba\" di \"al-Mi\u1e63r\u012b\" (l'Egiziano). Ci\u00f2 avvenne comunque probabilmente in giovent\u00f9. Qui morir\u00e0 nel 912.\nA\u1e25mad ibn Y\u016bsuf si avvantaggi\u00f2 della formazione ricevuta dal padre e dell'ambiente intellettuale particolarmente vivace della Cairo dell'epoca, studiando matematica, astronomia e medicina, realizzando tavole astronomiche (\"z\u012bj\") nell'ambito di una sorta di scuola di ricercatori interessati alle scienze esatte. Svolse un importante ruolo in Egitto nel momento in cui questa parte del califfato abbaside si rendeva di fatto indipendente coi Tulunidi: la prima dinastia di fatto indipendente del mondo islamico.\nOpere.\nDi alcuni lavori attribuiti ad A\u1e25mad b. Y\u016bsuf non \u00e8 chiaro quando siano stati scritti, se sia stato suo padre l'autore o se li abbiano scritti congiuntamente. \u00c8 tuttavia chiaro che egli lavor\u00f2 su un libro riguardante il rapporto e la proporzionalit\u00e0. Esso fu tradotto in latino da Gherardo da Cremona e fu un commentario degli \"Elementi\" di Euclide. Tale opera influenz\u00f2 i primi matematici europei come Leonardo Fibonacci. A\u1e25mad b. Y\u016bsuf comment\u00f2 in seguito, col suo \"Sugli archi simili\" il \"Karpos\" (o \"Centiloquium\") di Tolomeo, che fu testo di base impiegato dagli studenti di Medicina nell'Universit\u00e0 di Bologna nel XV secolo. Numerosi autorevoli studiosi ritengono addirittura che Ibn Y\u016bsuf sia stato il vero autore di quel lavoro.\nScrisse anche un libro sull'astrolabio e viene citato da matematici quali Thomas Bradwardine, Jordanus di Nemore e Luca Pacioli."}
{"id": "4106746", "revid": "1442080", "url": "https://it.wikipedia.org/wiki?curid=4106746", "title": "Torneo di Wimbledon 2012 - Doppio maschile per invito senior", "text": "Pat Cash e Mark Woodforde erano i detentori del titolo e sono riusciti a difenderlo sconfiggendo in finale Jeremy Bates e Anders J\u00e4rryd per 6-3, 6-4."}
{"id": "4106747", "revid": "287204", "url": "https://it.wikipedia.org/wiki?curid=4106747", "title": "Kloko\u010d\u00ed (Liberec)", "text": "Kloko\u010d\u00ed \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4106749", "revid": "158286", "url": "https://it.wikipedia.org/wiki?curid=4106749", "title": "Gatekeeper", "text": ""}
{"id": "4106750", "revid": "1418004", "url": "https://it.wikipedia.org/wiki?curid=4106750", "title": "Premio San Gerolamo", "text": "Il premio San Gerolamo \u00e8 stato un premio letterario assegnato dal 1978 al 1999 dall'Associazione italiana traduttori e interpreti. Il riconoscimento era destinato a dei traduttori di lingua italiana, ed era diviso in due categorie (\"Traduzione letteraria\" e \"Traduzione tecnica\"); per l'ultima edizione se ne aggiunse una terza, \"Letteratura d'infanzia\"."}
{"id": "4106752", "revid": "1573940", "url": "https://it.wikipedia.org/wiki?curid=4106752", "title": "Chiesa di San Giorgio (Porto San Giorgio)", "text": "La chiesa di San Giorgio \u00e8 la parrocchiale di Porto San Giorgio, in provincia di Fermo. Sorge nell'omonima piazza San Giorgio.\nStoria e descrizione.\nDi antica origine, venne demolita nel 1803 per ingrandirla in seguito all'incremento demografico della cittadina. Venne completata nel 1834 circa.\nPreceduta da una gradinata, la chiesa ha un vasto interno \u00e8 a tre navate, divise da colonne binate. In questa chiesa, nella cappella Salvadori, si trovava il \"Polittico di Porto San Giorgio\" di Carlo Crivelli (1470), smembrato all'epoca della ricostruzione della chiesa e oggi disperso in istituzioni museali europee ed americane."}
{"id": "4106753", "revid": "72396", "url": "https://it.wikipedia.org/wiki?curid=4106753", "title": "Torneo di Wimbledon 2012 - Doppio femminile per invito", "text": "Lindsay Davenport e Martina Hingis erano le detentrici del titolo e sono riuscite a difenderlo sconfiggendo in finale Martina Navr\u00e1tilov\u00e1 e Jana Novotn\u00e1 per 6-3, 6-2."}
{"id": "4106754", "revid": "180559", "url": "https://it.wikipedia.org/wiki?curid=4106754", "title": "XXIX Campionati europei di ginnastica artistica femminile - Parallele asimmetriche (Juniores)", "text": "La finale ad attrezzo alle parallele asimmetriche juniores dei 29\u00b0 Campionati Europei si \u00e8 svolta nella \"Brussels Expo\" dell'Atomium di Bruxelles, Belgio, il 13 maggio 2012."}
{"id": "4106759", "revid": "28592", "url": "https://it.wikipedia.org/wiki?curid=4106759", "title": "Gubernija della Bessarabia", "text": ""}
{"id": "4106760", "revid": "110157", "url": "https://it.wikipedia.org/wiki?curid=4106760", "title": "Ko\u0161\u0165\u00e1lov", "text": "Ko\u0161\u0165\u00e1lov \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4106761", "revid": "287204", "url": "https://it.wikipedia.org/wiki?curid=4106761", "title": "Kostalov", "text": ""}
{"id": "4106765", "revid": "1543377", "url": "https://it.wikipedia.org/wiki?curid=4106765", "title": "Bandiera del Connacht", "text": "La bandiera del Connacht \u00e8 il vessillo dell'omonima provincia irlandese. Risulta essere un simbolo di araldica e consiste nella fusione di due stemmi del Connacht: un'aquila, nella met\u00e0 sinistra e un braccio impugnante una spada nella met\u00e0 destra. Il documento pi\u00f9 antico concernente questi simboli \u00e8 una mappa di Galway datata 1651 e conservata alla biblioteca del Trinity College.\nQuesti stemmi sono associabili, per somiglianza, a quelli del monastero irlandese di Ratisbona, Baviera, risalenti all'XI secolo. Risulta tuttavia poco chiaro come questi simboli, collocati nel cuore del Sacro Romano Impero, siano associabili alla provincia irlandese. Una possibile, seppure debole risposta alla questione pu\u00f2 essere rinvenuta nel museo vaticano che contiene un necrologio degli ecclesiastici e potenti irlandesi, le cui morti sono state registrate col luogo del trapasso e con una serie di riferimenti di amicizia verso personalit\u00e0 di spicco nel resto dell'Europa. Ebbene nella sezione \"KINGS\" della summenzionata necrologia si fa riferimento a Donnchadh e Domhnall MacCarthy, dominatori del Desmond, cui furono concessi gli stemmi di Schottenkloster (Baviera), come attestati di amicizia. Se questa donazione avvenne anche ad altri benefattori menzionati nel necrologio, da parte della casata bavarese, inizia ad emergere il collegamento col Connacht. Infatti l'ultima voce si riferisce a Ruaidhri O Conchobhair, re del Connacht, che negli anni di declino spese molto tempo nel monastero di Cong, che aveva relazioni con molte istituzioni monastiche della Germania imperiale."}
{"id": "4106766", "revid": "110157", "url": "https://it.wikipedia.org/wiki?curid=4106766", "title": "Kruh", "text": "Kruh \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4106767", "revid": "486946", "url": "https://it.wikipedia.org/wiki?curid=4106767", "title": "City of Capitals", "text": ""}
{"id": "4106776", "revid": "767487", "url": "https://it.wikipedia.org/wiki?curid=4106776", "title": "Wabana", "text": "Wabana \u00e8 una citt\u00e0 del Canada e rappresenta la pi\u00f9 grande ed unica comunit\u00e0 presente sull'Isola Bell nella provincia di Terranova e Labrador.\nGeografia fisica.\nLa citt\u00e0 \u00e8 situata nella zona nord-orientale dell'isola ed \u00e8 stata incorporata nel 1950. Il suolo dell'Isola Bell contiene ematite rossa e minerali ferrosi, e questi rappresentano la risorsa principale per lo sviluppo della citt\u00e0 di Wabana."}
{"id": "4106777", "revid": "28592", "url": "https://it.wikipedia.org/wiki?curid=4106777", "title": "Garopoli", "text": ""}
{"id": "4106778", "revid": "1573940", "url": "https://it.wikipedia.org/wiki?curid=4106778", "title": "Dipodillus jamesi", "text": "Il dipodillo di James (Dipodillus jamesi ) \u00e8 un roditore della famiglia dei Muridi diffuso in Tunisia.\nDescrizione.\nRoditore di piccole dimensioni, con la lunghezza della testa e del corpo di 79\u00a0mm, la lunghezza della coda di 105\u00a0mm, la lunghezza del piede di 23,6\u00a0mm e la lunghezza delle orecchie di 14,8\u00a0mm.\nLa pelliccia \u00e8 molto fine, soffice e moderatamente lunga. Le parti superiori sono color sabbia-rossastro. I fianchi e le guance sono pi\u00f9 chiare. Le parti inferiori sono bianche. La linea di demarcazione lungo i fianchi \u00e8 netta. Una macchia bianca \u00e8 presente dietro ogni orecchio. Il dorso dei piedi \u00e8 bianco. La coda \u00e8 pi\u00f9 lunga della testa e del corpo, \u00e8 bruno-grigiastra sopra, pi\u00f9 chiara sotto e con un ciuffo di peli grigi all'estremit\u00e0.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 conosciuta soltanto da un esemplare femmina catturato nel 1966 tra le localit\u00e0 di Bou Ficha e Enfidaville lungo le coste orientali della Tunisia.\nStato di conservazione.\nLa IUCN Red List, considerato che questa specie \u00e8 conosciuta soltanto da un esemplare , classifica \"D.jamesi\" come specie con dati insufficienti (DD)."}
{"id": "4106780", "revid": "1573940", "url": "https://it.wikipedia.org/wiki?curid=4106780", "title": "Dipodillus somalicus", "text": "Il gerbillo somalo (Dipodillus somalicus ) \u00e8 un Roditore della famiglia dei Muridi diffuso in Somalia e Gibuti.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 82 e 90\u00a0mm, la lunghezza della coda tra 112 e 124\u00a0mm, la lunghezza del piede tra 24 e 25\u00a0mm e la lunghezza delle orecchie tra 11 e 12\u00a0mm.\nAspetto.\nLa pelliccia \u00e8 lunga, soffice e fine. Le parti superiori sono colo sabbia brillante, mentre le parti ventrali e le zampe sono bianche. Una macchia bianca \u00e8 presente dietro ogni orecchio. La pianta dei piedi \u00e8 priva di peli. La coda \u00e8 pi\u00f9 lunga della testa e del corpo, color sabbia sopra, pi\u00f9 chiara sotto e con un ciuffo terminale di peli brunastri.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 conosciuta soltanto da due esemplari catturati nella Somalia nord-occidentale e a Gibuti.\nVive nei deserti e in zone con terreno arido o con vegetazione sparsa tra 1.200 e 1.400 metri di altitudine.\nStato di conservazione.\nLa IUCN Red List, considerata la mancanza di informazioni recenti circa il suo areale, le eventuali minacce, lo stato della popolazione e i requisiti ecologici, classifica \"D.somalicus\" come specie con dati insufficienti (DD)."}
{"id": "4106781", "revid": "287204", "url": "https://it.wikipedia.org/wiki?curid=4106781", "title": "Monte Crocco", "text": ""}
{"id": "4106782", "revid": "1573940", "url": "https://it.wikipedia.org/wiki?curid=4106782", "title": "Dipodillus stigmonyx", "text": "Il dipodillo di Karthoum (Dipodillus stigmonyx ) \u00e8 un roditore della famiglia dei Muridi diffuso in Sudan.\nDescrizione.\nRoditore di piccole dimensioni, con la lunghezza della testa e del corpo tra 87 e 95\u00a0mm, la lunghezza della coda tra 104 e 110\u00a0mm, la lunghezza del piede tra 20 e 23\u00a0mm e la lunghezza delle orecchie di 12\u00a0mm.\nLe parti superiori sono color sabbia. Le parti inferiori e le guance, sino alla base degli occhi, sono bianche. Sono presenti due macchie bianche dietro ogni orecchio e sopra ogni occhio. Il muso \u00e8 scuro. La coda \u00e8 pi\u00f9 lunga della testa e del corpo bruno-giallastra sopra, pi\u00f9 chiara sotto e con un ciuffo di peli all'estremit\u00e0.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa in un'area lungo il Nilo bianco a sud di Khartoum, nel Sudan centro-meridionale.\nVive in pianure rocciose e praterie semi-desertiche su terreni sabbiosi consolidati.\nStato di conservazione.\nLa IUCN Red List, considerato la persistente incertezza circa il suo stato di specie distinta e la mancanza di informazioni sull'areale, la storia naturale, le minacce e lo stato di conservazione, classifica \"D.stigmonyx\" come specie con dati insufficienti (DD)."}
{"id": "4106783", "revid": "125659038", "url": "https://it.wikipedia.org/wiki?curid=4106783", "title": "Rom\u00e1rio Ricardo da Silva", "text": "Caratteristiche tecniche.\nSeconda punta o ala sinistra, pu\u00f2 adattarsi a giocare come punta centrale. Calciatore rapido e dalle movenze eleganti, ha il suo punto di forza nel dribbling e negli inserimenti. \u00c8 abile nel gestire il pallone e nei cambi di passo. Calcia preferibilmente con il piede destro.\nCarriera.\nClub.\nCresce nelle giovanili del Rio Branco, dove i compagni cominciano a chiamarlo Romarinho, perch\u00e9 il padre gli aveva trasmesso l'ammirazione per Rom\u00e1rio. Romarinho si mette poi in luce con il S\u00e3o Bernardo, nel Paulist\u00e3o, e nel Bragantino, in S\u00e9rie B.\nCorinthians.\nIl 1\u00ba giugno 2012, su segnalazione del tecnico Tite, il Corinthians acquista il 40% del suo cartellino per un milione e settecentomila euro. Romarinho firma un contratto valido fino al 2016. Le altre quote restano in mano all'impresario Carlos Leite (50%) e al Bragantino (10%).\nEsordisce nel Brasileir\u00e3o, il 10 giugno 2012, nel match contro il Gr\u00eamio. Due settimane dopo, nel \"Derby Paulista\" tra Corinthians e Palmeiras, Romarinho realizza una doppietta, realizzando anche un gol di tacco. Quattro giorni dopo, esordisce anche in Coppa Libertadores, proprio nella finale d'andata contro il Boca Juniors, a La Bombonera di Buenos Aires, mentre la sua squadra \u00e8 in svantaggio di un gol. Tite lo manda in campo al 37' del secondo tempo. Dopo soli tre minuti, Romarinho realizza la rete del pareggio con un cucchiaio. La sua squadra vincer\u00e0 la Coppa con un risultato complessivo di 3-1."}
{"id": "4106790", "revid": "767487", "url": "https://it.wikipedia.org/wiki?curid=4106790", "title": "Alberto Molina", "text": "Carriera.\nCalciatore.\nCresce nel , entrando a far parte delle giovanili biancorosse nel 1938, e nel 1940 esordisce prima squadra, militante nel campionato di Serie C. Con il Varese disputa due campionati, giocando anche le finali promozione al termine della stagione 1941-1942 nel ruolo di ala sinistra.\nAl termine del campionato viene inviato come combattente sul fronte francese, proseguendo saltuariamente l'attivit\u00e0 calcistica. Dopo la liberazione della Francia di Vichy, nel 1944, rimane nel paese transalpino, ingaggiato dal Tolone in Division 2: vi milita per otto stagioni, disputando complessivamente sette campionati cadetti, con l'intermezzo di un'annata nel Montpellier, militante in Division 1. Qui rimane dal dicembre 1952 fino al termine della stagione 1952-1953, nella quale gioca 4 partite nella massima divisione francese.\nLasciato il Tolone, partecipa al corso per allenatori e si trasferisce al Martigues, nelle serie inferiori, come allenatore-giocatore; prosegue la carriera sempre nel doppio incarico fino al 1960, con Carpentras e Hyeres.\nAllenatore.\nNel 1961 diventa allenatore a tempo pieno come tecnico in seconda del Grenoble, in Division 2, ottenendo la promozione in Division 1 nella sua prima stagione. Sul finire della stagione 1962-1963 assume l'incarico di allenatore titolare della squadra, subentrando ad Albert Fornetti.\nNel 1963, dopo quasi vent'anni in Francia, fa ritorno a Solbiate Arno, dove apre una panetteria e nel contempo siede sulla panchina della locale squadra di calcio, neopromossa in Serie C. Vi rimane per cinque stagioni consecutive, nelle quali mantiene costantemente la squadra nelle posizioni di vertice della classifica. Nell'estate 1968 lascia la panchina nerazzurra, inizialmente per dedicarsi all'attivit\u00e0 commerciale; in seguito, tuttavia, accetta l'offerta del presidente del Vincenzo Romagnoli, sempre in Serie C. Con la formazione emiliana raggiunge l'obiettivo della promozione vincendo il campionato 1968-1969, curando particolarmente il gioco d'attacco che era stato il punto debole della squadra nella stagione precedente. A fine stagione, tuttavia, lascia l'incarico, poich\u00e9 l'impegno nel campionato cadetto avrebbe interferito con gli interessi della sua azienda a Solbiate.\nNella stagione 1969-1970 siede quindi sulla panchina del , che porta al terzo posto, e l'anno successivo torna per una stagione alla Solbiatese. Nel 1971 viene richiamato da Romagnoli al Piacenza, ritornato in Serie C: la sua seconda avventura piacentina, tuttavia, risulta meno fortunata. La squadra offre un rendimento inferiore alle attese, e in seguito al passaggio di propriet\u00e0 della squadra (da Romagnoli a Luigi Loschi) rassegna le dimissioni, sostituito dal duo Giancarlo Cella-Angelo Franzosi.\nDopo un ulteriore biennio al Treviso, nel frattempo retrocesso in Serie D, torna a Solbiate dove allena per la terza volta la formazione nerazzurra, senza evitarne la retrocessione nel campionato di Serie C 1974-1975. Rimasto libero da incarichi al termine della stagione, muore per infarto il 7 dicembre 1975."}
{"id": "4106792", "revid": "1745361", "url": "https://it.wikipedia.org/wiki?curid=4106792", "title": "De Lorenzo", "text": ""}
{"id": "4106794", "revid": "1745361", "url": "https://it.wikipedia.org/wiki?curid=4106794", "title": "Di Lorenzo", "text": ""}
{"id": "4106795", "revid": "124917008", "url": "https://it.wikipedia.org/wiki?curid=4106795", "title": "Eccomi qua (album)", "text": "Eccomi qua \u00e8 l'undicesimo album in studio di Nino D'Angelo, pubblicato nel 1985.\nIl disco.\nL'album rappresenta uno dei dischi pi\u00f9 fortunati. Fu campione di vendite e raggiunse la classifica della hit parade nazionale con 300.000 copie vendute.\nPubblicato in LP con 10 brani, nella versione CD furono aggiunti altri 6 brani tratti dall'lp \"Nino D'Angelo\" del 1984."}
{"id": "4106799", "revid": "1745361", "url": "https://it.wikipedia.org/wiki?curid=4106799", "title": "Bandiera del Munster", "text": "La bandiera del Munster consiste in tre corone dorate su sfondo blu (con gradazione poco definita, che varia dal blu scuro all'azzurro scuro, passando per il blu classico). Le tre corone costituivano il principale stemma dell'Irlanda, prima di essere soppiantate dall'arpa celtica nel XVI secolo. Non \u00e8 molto chiaro a cosa rimandino le corone, anche se una possibile spiegazione consiste nel ritenere che esse rappresentino i tre domini inglesi sul Munster nel Medioevo: gli O'Brien (Thomond), i Butler (Ormond) e i Fitzgerald (Desmond).\nSe il rimando delle corone \u00e8 ai tre domini inglesi sull'isola, il colore blu si riferisce alla mitologia e in particolare a M\u00f3r Muman, una donna bellissima vestita di blu, personificazione del potere temporale sul territorio del Munster.\nOrigine della bandiera.\nGli stemmi apparvero per la prima volta attorno al 1500. Se il significato da attribuire alla bandiera \u00e8 quello gi\u00e0 esposto nella sezione precedente, il motivo scelto era gi\u00e0 presente nel tredicesimo secolo. Infatti nella Rocca di Cashel, contea di Tipperary fu rinvenuto un copricapo pastorale di tal periodo, che presenta una piccola corona forgiata in metallo brunito su sfondo blu. Questo reperto \u00e8 conservato al National Museum of Ireland, Dublino.\nCashel fu dall'inizio del Medioevo al XV secolo, la sede del trono dei re del Munster, molti dei quali esercitavano sia potere spirituale che temporale. Quindi il fatto di avere posto la corona sul copricapo pastorale era segno della legittimit\u00e0 del potere temporale sulla provincia."}
{"id": "4106800", "revid": "326822", "url": "https://it.wikipedia.org/wiki?curid=4106800", "title": "La lacrima della Dea", "text": ""}
{"id": "4106802", "revid": "326822", "url": "https://it.wikipedia.org/wiki?curid=4106802", "title": "Le tattiche degli angeli", "text": ""}
{"id": "4106805", "revid": "326822", "url": "https://it.wikipedia.org/wiki?curid=4106805", "title": "Tutti i tesori del mondo", "text": ""}
{"id": "4106817", "revid": "110157", "url": "https://it.wikipedia.org/wiki?curid=4106817", "title": "Back on the Dancefloor", "text": "Back on the Dancefloor \u00e8 il sesto album del gruppo euro-dance Cascada. \u00c8 stato pubblicato il 13 aprile 2012. Il CD \u00e8 stato anticipato dai singoli \"Summer of Love\" uscito il 30 marzo con il relativo videoclip in Germania."}
{"id": "4106820", "revid": "764555", "url": "https://it.wikipedia.org/wiki?curid=4106820", "title": "Locomotiva SNF 3-6", "text": ""}
{"id": "4106826", "revid": "474175", "url": "https://it.wikipedia.org/wiki?curid=4106826", "title": "Prva slovenska nogometna liga 2012-2013", "text": "La Prva slovenska nogometna liga 2012-2013 \u00e8 stata la 22\u00aa edizione della massima serie del campionato di calcio sloveno disputata tra il 14 luglio 2012 e il 26 maggio 2013 e conclusa con la vittoria del Maribor, al suo undicesimo titolo e terzo consecutivo.\nStagione.\nNovit\u00e0.\nAl termine della stagione 2011-2012, il Nafta, ultimo classificato, \u00e8 stato retrocesso in 2. SNL. Al suo posto \u00e8 stato promosso l'Aluminij, vincitore della 2. SNL. Il Dob, secondo classificato in 2. SNL, aveva sconfitto nello spareggio promozione-retrocessione il Triglav, penultimo classificato in 1. SNL, ma ha poi rinunciato alla promozione per motivi finanziari. Il Triglav \u00e8 stato cos\u00ec ripescato.\nFormula.\nLe 10 squadre partecipanti si sono affrontate in un doppio girone di andata e ritorno, per un totale di 36 giornate.\nLa squadra campione di Slovenia \u00e8 ammessa al secondo turno di qualificazione della UEFA Champions League 2013-2014.\nLe squadre classificate al secondo e terzo posto sono ammesse al primo turno di qualificazione della UEFA Europa League 2013-2014 insieme alla vincitrice della coppa nazionale.\nLa penultima classificata avrebbe dovuto disputare uno spareggio promozione-retrocessione contro la seconda classificata della 2. SNL. Il 28 maggio 2013, al Mura 05, nono classificato, \u00e8 stata negata la licenza di partecipazione alla 1. SNL 2013-2014; di conseguenza la squadra \u00e8 stata retrocessa senza disputare lo spareggio.\nL'ultima classificata \u00e8 retrocessa direttamente in 2. SNL.\nClassifica.\nLegenda:\nNote:\nRisultati.\nCome conseguenza del basso numero di squadre partecipanti, ogni squadra disputa quattro incontri contro tutte le altre, con una doppia andata e un doppio ritorno."}
{"id": "4106828", "revid": "764555", "url": "https://it.wikipedia.org/wiki?curid=4106828", "title": "Locomotiva SNF 1-2", "text": ""}
{"id": "4106830", "revid": "767487", "url": "https://it.wikipedia.org/wiki?curid=4106830", "title": "Michail Ogon'kov", "text": ""}
{"id": "4106831", "revid": "599013", "url": "https://it.wikipedia.org/wiki?curid=4106831", "title": "Giovanni Fumagalli (1944)", "text": "Carriera.\nDopo gli esordi con Monza (una stagione senza presenze in Serie B) e Crotone (due stagioni con complessivi 3 gol segnati in 47 presenze totali), ha giocato 66 partite in Serie B con il Messina, segnando anche due gol nella stagione 1966-1967.\nHa poi vestito le maglie di Sottomarina, Solbiatese, Spezia e Legnano nelle serie minori, ritirandosi dal calcio giocato nel 1980."}
{"id": "4106833", "revid": "113340396", "url": "https://it.wikipedia.org/wiki?curid=4106833", "title": "Tema d'amore", "text": "Tema d'amore \u00e8 un album-raccolta di Nino D'Angelo, pubblicato nel 1989. \nIl disco.\n\u00c8 l'ultimo lavoro discografico sotto l'etichetta \"Vis Radio\". Nino D'Angelo cambia casa discografica (Ricordi n.d.r.). \u00c8 un album che presenta dei pezzi inediti di anni precedenti mai incisi oppure incisi solo su 45 giri. Nella versione CD furono aggiunti altri 6 brani dall'album Cantautore. Ne esce fuori un lavoro non all'altezza dei precedenti, forse uno dei dischi meno curati. Gli arrangiamenti sono del Maestro Franco Chiaravalle."}
{"id": "4106837", "revid": "684805", "url": "https://it.wikipedia.org/wiki?curid=4106837", "title": "Poliribosomi", "text": ""}
{"id": "4106846", "revid": "1715162", "url": "https://it.wikipedia.org/wiki?curid=4106846", "title": "Bandiera del Leinster", "text": "La bandiera del Leinster \u00e8 il vessillo della provincia irlandese del Leinster ed \u00e8 formata da un'arpa celtica dorata su sfondo verde, con corde argento. Lo stemma del Leinster si trova anche nella bandiera delle province dell'Irlanda e, in forma stilizzata, nel simbolo del Leinster Rugby. Spesso fu usata dai membri del nazionalismo irlandese e per rappresentare tutta l'isola.\nOrigini.\nProbabilmente l'uso pi\u00f9 antico dell'arpa su sfondo verde \u00e8 rintracciabile nella bandiera di Owen Roe O'Neill. Owen Roe, nipote di Hugh O'Neill entr\u00f2 nell'esercito spagnolo dopo la sconfitta di suo zio a Kinsale, nel 1601. Owen ottenne molto potere in seno all'esercito spagnolo e nel 1642 torn\u00f2 in Irlanda per sostenere l'Irlanda confederata nella guerra scoppiata l'anno precedente. La nave su cui viaggiava aveva appunto un vessillo del tutto simile a quello attuale del Leinster. Visto che il quartier generale della confederazione era collocato a Kilkenny - la principale citt\u00e0 del Leinster dell'epoca, se si esclude \"The Pale\" - si pu\u00f2 capire che questa bandiera pu\u00f2 avere avuto un'importanza non trascurabile per la provincia. Inoltre anche il vessillo della confederazione comprendeva un'arpa."}
{"id": "4106850", "revid": "111292280", "url": "https://it.wikipedia.org/wiki?curid=4106850", "title": "San Giorgio che uccide il drago", "text": "San Giorgio che uccide il drago \u00e8 un dipinto a tempera e oro su tavola (90x46 cm) di Carlo Crivelli, datato 1470 e conservato nell'Isabella Stewart Gardner Museum di Boston. Era lo scomparto destro del \"Polittico di Porto San Giorgio\".\nStoria.\nLa tavola venne riconosciuta come scomparto laterale del polittico da Philip Hendy nel 1931, sulla base della descrizione di Amico Ricci del 1834, e vi associ\u00f2 subito i \"Santi Pietro e Paolo\" della National Gallery di Londra. Il polittico era stato commissionato nel 1469/1470 da Giorgio, albanese emigrato in Italia pochi anni prima e capostipite della nobile famiglia Salvadori, che possedette il polittico per secoli.\nNel 1803 la vecchia parrocchiale di Porto San Giorgio fu demolita e il polittico trasferito nel chiesa del Suffragio, sede provvisoria delle attivit\u00e0 liturgiche. Nel 1832 il dipinto era conservato in casa Salvadori, nell'attesa che la nuova chiesa fosse terminata; qui lo vide e la descrisse il Maggiori e pochi anni dopo (1834) Amico Ricci lo ricord\u00f2 gi\u00e0 nella nuova parrocchiale, anche se gli mutilo di alcune tavole del registro superiore. Poco dopo sull'altare venne posta una statua di \"San Giorgio\" e i pannelli restanti del polittico vennero restituiti alla famiglia. L'anno successivo, nel 1835, l'opera era gi\u00e0 stata trasportata a Roma e, ormai smembrata, fu venduta da Luigi Salvadori al collezionista dell'ambasciata portoghese Hudson per 90 scudi. Il priore del Comune di Porto San Giorgio per\u00f2, che evidentemente rivendicava la propriet\u00e0 del polittico, avvi\u00f2 una controversia col Salvadori contestando l'atto di vendita, che si risolse con un nuovo pagamento, questa volta di trecento scudi: \u00e8 evidente come il lavoro artistico fosse visto esclusivamente come bene di scambio con cui battere cassa, senza alcun interesse per la sua salvaguardia. Passato nella collezione Ward (poi Dudley), venne qui visto da Waagen; Fu poi esposto nell'Egyptian Hall a Londra, dove lo videro Crowe e Cavalcaselle. Nel 1876 alla vendita della collezione Dudley a Londra fu acquistato da Martin Colnaghi e quindi disperso in varie raccolte.\n\"San Giorgio che uccide il drago\" in particolare fin\u00ec nella collezione Leyland di Londra e poi in quella Stuart, nel 1892. Nel 1895 fin\u00ec in America, di nuovo da Colnaghi, e nel 1897 fu acquistato da Isabella Stewart Gardner su suggerimento di Bernard Berenson.\nIl polittico venne temporaneamente riunito alla mostra monografica sull'artista a Venezia nel 1961.\nDescrizione e stile.\nSan Giorgio, oltre che titolare della chiesa, era protettore della cittadina di Porto San Giorgio, il cui castello, proprio dedicato al santo cavaliere, si intravede sullo sfondo. Questo spiega la preminenza del santo che, con una storia figurata (rara nella produzione di Crivelli) occupa un intero scomparto del polittico.\nSu un cavallo impennato, che ricorda da vicino la posa di quello nelle ante dell'organo del Duomo di Ferrara di Cosm\u00e8 Tura, Giorgio si erge preparandosi a sferrare con la spada il colpo finale sul drago, che ha gi\u00e0 la lancia spezzata a trafiggergli le fauci e il collo. Vigorosa \u00e8 l'azione, nonostante l'esilit\u00e0 del giovane fisico di Giorgio, resa vibrante dall'uso di linee di forza spezzate e dai contrasti espressivi, tra il cavallo e il mostro in tensione e la calma del santo, consapevole della vittoria in nome di Dio. Pi\u00f9 in alto, a sinistra, la principessa prega per la riuscita dell'impresa.\nColpisce la sfavillante decorazione, specialmente nell'armatura del cavaliere e nelle bardature del cavallo, dove furono spesso utilizzati effetti a rilievo tramite applicazioni a pastiglia. Gli spigoli dell'armatura sono ripresi nelle torri appuntite del castello in collina, dall'aspetto fiabesco.\nLa mancanza di resa atmosferica tipica di Crivelli (la scena appare come \"sotto vuoto\", dove non circola l'aria) \u00e8 ripagata dalla raffinata modellazione di luci e ombre, derivante dalla diretta osservazione della natura e capace di dare all'insieme un effetto di splendore metallico."}
{"id": "4106852", "revid": "287204", "url": "https://it.wikipedia.org/wiki?curid=4106852", "title": "Baretti", "text": ""}
{"id": "4106859", "revid": "106908", "url": "https://it.wikipedia.org/wiki?curid=4106859", "title": "De la Gardie", "text": "De la Gardie, saltuariamente de la Gardie (Nome della famiglia francese: d'Escouperie), \u00e8 una famiglia nobile svedese di origini francese. Lo status sociale della famiglia in Francia prima di emigrare in Svezia \u00e8 incerto, appartenevano probabilmente alla piccola nobilt\u00e0 o erano borghesi. Ponce d'Escouperie, figlio di un commerciante, part\u00ec nel 1565 per la Svezia e prese il nome di Pontus De la Gardie quando venne registrato dalla Camera dei Cavalieri. Spos\u00f2 Sofia Johansdotter Gyllenhielm, una figlia illegittima del Re Giovanni III e fu gli dato il titolo di barone nel 1571, il lignaggio baronale della famiglia si concluse con suo figlio Johan De la Gardie. Al secondo figlio maschio di Pontus De la Gardie, Jacob De la Gardie, fu dato il titolo di conte di L\u00e4ck\u00f6 nel 1615 e suo figlio Magnus Gabriel De la Gardie divent\u00f2 il favorito della Regina Kristina e ne spos\u00f2 la cugina, la Contessa Palatina Maria Eufrosina di Zweibr\u00fccken (sorella di Carlo X Gustavo di Svezia).\nIl lignaggio della contea dei De la Gardie di L\u00e4ck\u00f6 \u00e8 ancora esistente, sebbene le contee in Svezia non servono pi\u00f9 da regioni amministrative. Il capo della famiglia \u00e8 Carl Gustaf De la Gardie (1946- ) e vive fuori Link\u00f6ping.\nMembri degni di nota includono:"}
{"id": "4106863", "revid": "767487", "url": "https://it.wikipedia.org/wiki?curid=4106863", "title": "48767 Skamander", "text": "48767 Skamander \u00e8 un asteroide troiano di Giove del campo troiano. Scoperto nel 1997, presenta un'orbita caratterizzata da un semiasse maggiore pari a 5,2233694\u00a0UA e da un'eccentricit\u00e0 di 0,0659524, inclinata di 29,04878\u00b0 rispetto all'eclittica.\nL'asteroide \u00e8 dedicato a Scamandro, divinit\u00e0 fluviale alleata dei Troiani."}
{"id": "4106865", "revid": "124384096", "url": "https://it.wikipedia.org/wiki?curid=4106865", "title": "Castello di Rivalta di Torino", "text": "Il castello di Rivalta \u00e8 un castello risalente all'anno 1000 che sorge a Rivalta di Torino, in Piemonte. Fu fondato sopra un rialzo di terreno sovrastante la vicina campagna.\nDescrizione.\nHa l'aspetto di una grande fortezza circondata da mura di pietra e da un fossato, ora asciutto, per oltrepassare il quale c'era un ponte levatoio che, in caso di pericolo era sollevato. Oggi al suo posto c'\u00e8 un ponte in muratura, che porta all'ingresso dello stesso castello.\nIl robusto portone si trova alla base di una torre merlata. Attorno al castello c'\u00e8 un ampio parco tutto racchiuso nelle mura.\nStoria.\nIl primo nucleo fortificato di Rivalta fu l'incastellamento che caratterizz\u00f2 tutta l'Italia settentrionale. All'interno di esso prese sviluppo il progetto del marchese di Torino Olderico Manfredi, che consisteva nel trasformare in un principato territoriale quel che era stato un potere di giurisdizione pubblica.\nDal Mille all'Ottocento.\nIl pi\u00f9 antico documento in cui si fa cenno a Rivalta risale al 1016 e riguarda la donazione di un feudo: venne eseguita da Oddone, figlio del marchese Manfredo, a vantaggio del monastero femminile di san Pietro di Torino. Invece il primo cenno sul castello risale al 1029, ed \u00e8 relativo alla donazione dei beni situati in Ripalta: questa donazione fu elargita dal marchese Olderico e dalla di lui moglie Berta al monastero di San Giusto di Susa, da loro stessi fondato. Gi\u00e0 nel 1062 esisteva, nel luogo denominato Ripalta, un castrum costituito da una torre, a cui se ne aggiunsero successivamente delle altre, e di un sistema di difesa fortificato: le mura, il fossato, un corso d'acqua. Il fenomeno dell'incastellamento aveva preso avvio, durante il X secolo, nell'Italia del nord, sia dalle necessit\u00e0 difensive relative alle invasioni degli Ungari e dei Saraceni. Era determinante considerare la posizione strategica del castello rispetto alla porzione di territori sul quale esercitare i propri diritti giurisdizionali.\nIl possesso del castello pass\u00f2 dunque ai funzionari degli Arduinici: dopo la morte di Adelaide di Susa, marchesa di Torino, essi privatizzarono il feudo stringendosi come tutte le altre famiglie della zona attorno al suo erede Umberto I di Savoia quando egli scese in Italia nel 1097 dalla valle di Susa. Essi poterono perci\u00f2 esigere un pedaggio da chiunque passasse da Rivalta lungo la strada da e verso le Alpi.\nNel corso dell'XII e XIII secolo i signori di Rivalta, riuscirono, non senza conflitti, ma con molta abilit\u00e0, a mantenere e consolidare i propri beni. Intenzionati ad aumentare i loro poteri e a tramandarli per via ereditaria, riuscirono ad espandere l'egemonia politica sull'area del percorso stradale che da Avigliana portava a Torino, attraverso la Val Sangone.\nIl primo luglio 1149 Rinsaldo signore di Rivalta strinse un patto con i cittadini di Torino in cui s'impegnava a combattere in loro favore contro chiunque, eccetto che si trattasse dei Consignori di Trana, suoi cugini. Il patto era probabilmente in funzione anti-vescovile. Sempre seguendo questa politica egli e il figlio Olrico si allearono con il conte di Savoia Umberto III, nipote di Umberto II, che sosteneva il papa contro l'imperatore Federico Barbarossa. Il sovrano per\u00f2 reag\u00ec e nel 1176 saccheggi\u00f2 Rivalta.\nFatta la pace nel 1185 tra Papa e il Barbarossa, il possesso di Rivalta ritorn\u00f2 ad Olrico che per\u00f2 dovette accettare il dominio feudale del vescovo torinese. Le sue guerre contro il vescovo non per questo si fermarono e nel 1195 Olrico vide un ulteriore distruzione di Rivalta per la guerra tra il vescovo Arduino di Valperga e i signori di Piossasco: Rivalta fu ancora distrutta dall'imperatore Enrico VI di Svevia, figlio di Federico Barbarossa. In seguito a questo il castello non si pot\u00e9 riedificare sino al 1229.\nDopo questa data i signori rivaltesi ricominciarono a fiorire con l'acquisizione dei diritti sul castello di Reano nel 1233 e, nel 1295, con quelli sul castello di Trana. Infine nel 1344 avviene l'investitura da parte di Amedeo VI di Savoia nel fondo di Reano ai signori Guglielmo e Nicol\u00f2, che si erano spartiti la signoria dopo la morte nel 1341 del padre Risbaldo. Intanto altre abitazioni erano sorte intorno al castello. Tanti piccoli tasselli, disposti uno accanto all'altro, formando come un guscio in cui sentirsi protetti. Il castello costituiva in ogni caso il fulcro della circoscrizione territoriale dominata dai signori locali il cui potere era espresso non solo dal possesso della terra, ma anche, dall'esercizio dei diritti politici, amministrativi e giurisdizionali. Questo nonostante l'emergere, verso la fine del XIII secolo, dell'entit\u00e0 Comunale costituita da \u2018'sapiens homini\u201d. Il castello era, oltre che dimora del sovrano, \u201ccassetta di sicurezza per le cose preziose\u201d dove i prodotti della terra erano al sicuro. Il castello svolgeva anche funzione di ricetto, ovvero che, in caso di guerre i cittadini si andavano a rifugiare nel castrum. In seguito allo sviluppo edilizio del castello la popolazione contadina aument\u00f2 e allora si costru\u00ec nella meta del 300 un ricetto pi\u00f9 grande. In accordo con il potere signorile la comunit\u00e0 definiva il perimetro dello spazio da fortificare, costruiva mura, collegandole a quelle del castello, e tre porte attraverso cui entrare ed uscire dal ricetto. Queste porte erano, tutte e tre delle torri, aperte verso l'interno, utili per la difesa ma anche per il controllo del passaggio dei forestieri.\nI signori di Rivalta sino al 1500 non ebbero preoccupazioni circa il cognome essendo in uso fin dall'epoca carolingia che le famiglie nobili aventi signoria su qualche localit\u00e0 alla met\u00e0 dell'XI secolo cominciarono ad usarsi i primi soprannomi quali nomi di famiglia, per\u00f2 quei nobili che signoreggiavano qualche villaggio continuarono a denominarsi dal villaggio: cos\u00ec fecero le pi\u00f9 antiche e nobili famiglie piemontesi, quali, ad esempio, Valperga, Morozzo, Piossasco, eccetera. Fra questi abbiamo i signori Rivalta.\nOttocento e Novecento.\nIl castello rimane di propriet\u00e0 degli Orsini fino al 1823, anno in cui l'ultimo discendente, Gioacchino lo vende al conte Cesare Della Chiesa di Benevello che subito lo restaura e lo abbellisce con un parco.\nAll'inizio del Novecento il castello passa in eredit\u00e0 prima alle figlie di Cesare di Benevello, Bianca e Cecilia (1829-1909), e poi a Beatrice Solaro del Borgo e al marchese Carlo Solaro del Borgo. Il 12 luglio del 1912 venne acquistato da Secondo Martino. Nei pochi anni in cui ne \u00e8 proprietario Secondo Martino cerca di ridare vita al castello medievale, ripristina il cortiletto interno, il salone con gli arredi in stile impero, il salone con i cassettoni.\nNella seconda met\u00e0 del Novecento, durante i passaggi di propriet\u00e0 successivi al Bocca, il castello ha subito trasformazioni e stravolgimenti a partire dalla distruzione del parco, avvenuta nei primi anni Cinquanta, fino agli interventi che ne hanno cancellato in parte gli interni, dovuti all'introduzione dei comfort moderni.\nPrima della cessione al comune il castello \u00e8 stato per pi\u00f9 di 40 anni in propriet\u00e0 alla famiglia Pogliano.\nBibliografia.\nGallo, L. e Martino, E., \"La \u00abvie de ch\u00e2teau\u00bb. Il castello di Rivalta tra Ottocento e Novecento\", Comune di Rivalta di Torino, 2012."}
{"id": "4106866", "revid": "767487", "url": "https://it.wikipedia.org/wiki?curid=4106866", "title": "Karl Adam (calciatore)", "text": ""}
{"id": "4106885", "revid": "287204", "url": "https://it.wikipedia.org/wiki?curid=4106885", "title": "Paducah (Texas)", "text": "Paducah \u00e8 un comune (\"town\") degli Stati Uniti d'America e capoluogo della contea di Cottle nello Stato del Texas. La popolazione era di 1.186 abitanti al censimento del 2010. Si trova appena a sud del Texas Panhandle e ad est del Llano Estacado.\nGeografia fisica.\nPaducah \u00e8 situata a (34.013957, -100.303780).\nSecondo lo United States Census Bureau, la citt\u00e0 ha una superficie totale di 3,91 km\u00b2, dei quali 3,9\u00a0km\u00b2 di territorio e 0,01\u00a0km\u00b2 di acque interne (0,2% del totale).\nTre U.S. Routes si incrociano nel centro della citt\u00e0. La U.S. Route 83 conduce a nord a Childress e a sud a Guthrie, mentre la U.S. Route 70 conduce est a Crowell e ovest a Matador. La U.S. Route 62 segue la US 83 a nord fuori citt\u00e0 e la US 70 verso ovest.\nStoria.\nR. Potts, uno dei primi coloni della regione, si trasfer\u00ec da Paducah, nel Kentucky, a met\u00e0 degli anni 1800 e offr\u00ec in seguito terra libera in cambio del voto per nominare il nuovo insediamento Paducah e renderlo il capoluogo della contea. Quando la contea di Cottle fu organizzata nel 1892, Paducah divenne ufficialmente il capoluogo della contea. Nel 1891 fu istituito un ufficio postale con Charles H. Scott come direttore postale. Il \"Paducah Post\" fu fondato nel 1893 e fu ancora pubblicato settimanalmente negli anni 1980. Nei primi anni 1900 la citt\u00e0 aveva una banca, un deposito di legname, una compagnia telefonica, una loggia degli Odd Fellows, una scuola (iniziata nel 1893) e chiese metodiste e battiste. La popolazione di Paducah nel 1903 era di 151 abitanti. La Quanah, Acme and Pacific Railway arriv\u00f2 a Paducah il giorno di Natale del 1909 e la citt\u00e0 fu incorporata l'anno successivo, quando la sua popolazione era di 1.350 abitanti. Il numero dei residenti aument\u00f2 a 1.800 nel 1915, ma scese a 1.357 nel 1920; raggiunse un picco di 2.952 abitanti nel 1950, e successivamente scese gradualmente. Il censimento del 1980 registrava 2.216 residenti e quarantotto aziende a Paducah. Negli anni 1980 Paducah era un centro per l'agricoltura e l'allevamento; venivano coltivati cotone, cereali, erba medica, oltre all'allevamento del bestiame, nelle sue vicinanze. Il suo ospedale fu chiuso nel 1985. Le attivit\u00e0 della citt\u00e0 negli anni 1980 comprendevano un impianto di produzione di benzina e un punto di spedizione per la linea della Burlington Northern Railroad. A quel tempo Paducah manteneva ancora una biblioteca e un museo, un aeroporto e una casa di riposo. Si teneva anche il Cotton Festival ogni settembre e l'Old Settler's Reunion ogni aprile. Nel 1990 la popolazione della citt\u00e0 era di 1.788 abitanti. Nel 2000 la popolazione era di 1.498 abitanti.\nSociet\u00e0.\nEvoluzione demografica.\nSecondo il censimento del 2010, la popolazione era di 1.186 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 79,68% di bianchi, il 10,2% di afroamericani, lo 0,08% di nativi americani, lo 0% di asiatici, lo 0,08% di oceanici, il 7,93% di altre razze, e il 2,02% di due o pi\u00f9 etnie. Ispanici o latinos di qualunque razza erano il 22,26% della popolazione."}
{"id": "4106887", "revid": "1573940", "url": "https://it.wikipedia.org/wiki?curid=4106887", "title": "Gerbillus watersi", "text": "Il gerbillo di Waters (Gerbillus watersi ) \u00e8 un roditore della famiglia dei Muridi diffuso nell'Africa nord-orientale.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 70 e 96\u00a0mm, la lunghezza della coda tra 90 e 125\u00a0mm, la lunghezza del piede tra 18 e 23\u00a0mm, la lunghezza delle orecchie tra 10 e 13\u00a0mm e un peso fino a 20\u00a0g.\nAspetto.\nLe parti dorsali sono arancioni chiare od arancioni-brunastre, pi\u00f9 scure lungo la spina dorsale, la base dei peli \u00e8 grigia, i fianchi sono pi\u00f9 chiari, mentre le parti ventrali, le guance, il mento, la gola e gli arti sono bianchi. La linea di demarcazione lungo i fianchi \u00e8 netta. Sono presenti una macchia bianca sopra e una sotto ogni occhio. La coda \u00e8 pi\u00f9 lunga della testa e del corpo, \u00e8 bruno-arancione chiara sopra, bianca sotto e con un ciuffo di lunghi peli scuri all'estremit\u00e0.\nBiologia.\nComportamento.\n\u00c8 una specie terricola e notturna. Si rifugia di giorno dentro le tane.\nDistribuzione e habitat.\nQuesta specie \u00e8 diffusa nell'Egitto sud-orientale, Sudan nord-orientale e centro-orientale e lungo il medio corso del Nilo fino a Khartoum.\nVive nei deserti e zone semi-desertiche con terreni sabbiosi consolidati.\nStato di conservazione.\nLa IUCN Red List, considerato il vasto areale e la presenza in habitat non soggetti a minacce, classifica \"G.watersi\" come specie a rischio minimo (LC)."}
{"id": "4106889", "revid": "2061979", "url": "https://it.wikipedia.org/wiki?curid=4106889", "title": "Gainesville (Texas)", "text": "Gainesville \u00e8 un comune (\"city\") degli Stati Uniti d'America e capoluogo della contea di Cooke nello Stato del Texas. La popolazione era di abitanti al censimento del 2010.\nGeografia fisica.\nGainesville \u00e8 situata a (33,630360, -97,140323).\nSecondo lo United States Census Bureau, la citt\u00e0 ha una superficie totale di , dei quali di territorio e di acque interne (0,15% del totale).\nLa citt\u00e0 si trova allo svincolo di due importanti arterie: la U.S. Route 82 che va verso est/ovest oltrepassando la Interstate 35 (nord/sud). \u00c8 un agglomerato extraurbano della Dallas-Fort Worth Metroplex, a nord del centro di Dallas e a nord del centro di Fort Worth. Fa anche parte della regione del Texoma. Le citt\u00e0 e le cittadine vicine sono:\nSociet\u00e0.\nEvoluzione demografica.\nSecondo il censimento del 2010, la popolazione era di abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 74,74% di bianchi, il 5,12% di afroamericani, l'1,31% di nativi americani, l'1,26% di asiatici, lo 0,09% di oceanici, il 14,18% di altre razze, e il 3,29% di due o pi\u00f9 etnie. Ispanici o latinos di qualunque razza erano il 28,25% della popolazione."}
{"id": "4106890", "revid": "287204", "url": "https://it.wikipedia.org/wiki?curid=4106890", "title": "7757 Kameya", "text": "7757 Kameya \u00e8 un asteroide areosecante. Scoperto nel 1990, presenta un'orbita caratterizzata da un semiasse maggiore pari a 2,2938501\u00a0UA e da un'eccentricit\u00e0 di 0,2458632, inclinata di 23,08887\u00b0 rispetto all'eclittica."}
{"id": "4106894", "revid": "767487", "url": "https://it.wikipedia.org/wiki?curid=4106894", "title": "Li-Ann", "text": "Carriera.\nSi \u00e8 fatta conoscere a livello mediatico nel 2003 quando si presentata alla seconda edizione del talent show \"Idols\" (Versione olandese di \"Pop Idol\"), non riuscendo per\u00f2 ad arrivare alle fasi finali.\nUn anno dopo Lianne prende parte al talent show \"Popstars - the Rivals\", la versione olandese di \"Popstars\". Lianne insieme ad altre quattro ragazze forma il gruppo femminile Raffish.\nCon le Raffish pubblica il singolo \"Plaything\" che si aggiudica la #1 nei Paesi Bassi. Nel 2005 pubblicano l'album \"How Raffish Are You?\", da cui estraggono altri due singoli: \"Thursday's Child\" e \"Let Go\". Nel 2006 il gruppo si scioglie ufficialmente e le ragazze intraprendono carriere soliste.\nLianne inizia una carriera solista con il nome d'arte \"Li-Ann\". Il 28 aprile 2006 pubblica in Belgio il singolo eurodance \"Friday\". Il brano riesce a raggiungere la posizione #23 nella classifica ufficiale belga.\nNel 2007 pubblica un secondo singolo \"Pop The Cherry\".\nDal 2010 \u00e8 diventata cantante del noto gruppo eurodance Twenty 4 Seven."}
{"id": "4106901", "revid": "1573940", "url": "https://it.wikipedia.org/wiki?curid=4106901", "title": "Sepiolida", "text": "I Sepiolida sono un ordine di molluschi cefalopodi, strettamente connesso con le seppie. Il taxon \u00e8 diffuso acque costiere poco profonde, in particolare nell'Oceano Pacifico e nell'Oceano Indiano, ma alcune specie abitano anche l'Oceano Atlantico e il Mar Mediterraneo.\nDescrizione.\nI Sepiolida hanno un mantello ma non il tipico osso di seppia e possiedono otto braccia e due tentacoli con ventose. Sono molto piccoli (le dimensioni oscillano tra 1 e 8\u00a0cm) e possono nuotare usando sia le alette del loro mantello sia la propulsione a getto.\nBioluminescenza.\nI Sepiolida hanno un rapporto simbiotico con i batteri bioluminescenti della specie \"Vibrio fischeri\", i quali abitano uno speciale organo luminoso all'interno del mantello del calamaro (fotoforo). Essi ricevono zuccheri e amminoacidi dai Sepiolida. La luce emessa dai batteri nasconde la sagoma dell'animale vista dal basso. Il corpo ha filtri che possono variare la lunghezza d'onda della luce, lenti di diffusione e un riflettore che dirige la luce verso il basso.\nBiologia.\nEssi si riproducono ripetutamente per tutta la vita. Le femmine depongono le uova in confezioni da 1 a 400, coprendole di sabbia e abbandonandole.\nTassonomia.\nSono riconosciute due famiglie:"}
{"id": "4106905", "revid": "599013", "url": "https://it.wikipedia.org/wiki?curid=4106905", "title": "Emirates Air Line (cabinovia)", "text": "L'Emirates Air Line (IPA: ), anche nota come London Cable Car (IPA: ) o Thames Cable Car (IPA: ), \u00e8 una cabinovia della citt\u00e0 di Londra che, attraversando il fiume Tamigi, collega la penisola di Greenwich con i Royal Docks.\nI lavori per la costruzione della cabinovia, finanziata dalla compagnia aerea Emirates, iniziarono nell'agosto del 2011 e terminarono nel giugno del 2012, mese in cui fu inaugurata.\nL'Emirates Air Line sfrutta la tecnologia \"Monocable Detachable Gondola\" (MDG), un sistema che utilizza un unico cavo sia per la propulsione che per il sostegno delle cabine; quest'ultimo \u00e8 pi\u00f9 economico e veloce da installare rispetto ad un pi\u00f9 complesso sistema a tre cavi che per\u00f2 consentirebbe il trasporto di cabine pi\u00f9 capienti.\nL'Emirates Air Line, infine, costituisce la prima cabinovia urbana del Regno Unito.\nStoria.\nIl 4 luglio 2010 la Transport for London (in sigla TfL), gerente dei trasporti pubblici londinesi, comunic\u00f2 che si sarebbe studiata la possibilit\u00e0 di costruire una cabinovia sopra il Tamigi.\nIl primo progetto dell'Emirates Air Line fu presentato dal borgo londinese di Newham; quest'ultimo annunci\u00f2 che sarebbe avvenuta \u00abl'erezione di una cabinovia dalla lunghezza di 1100 metri sopra il fiume Tamigi dalla penisola di North Woolwich ai moli di Royal Victoria ad un'altezza minima di 54 metri sul livello del mare\u00bb.\nIl documento sopraccitato annunci\u00f2 anche la costruzione di tre torri e di due stazioni dotate di numerose attrezzature.\nInizialmente la TfL, la quale annunci\u00f2 che la teleferica sarebbe stata realizzata tramite investimenti privati, calcol\u00f2 che la stessa sarebbe costata 25 milioni di sterline britanniche. Il prezzo tuttavia aument\u00f2 dapprima a 45 e poi a 60 milioni di \u00a3 in quanto la TfL non consider\u00f2 anche dei costi che avrebbero comportato la consulenza legale, la gestione del progetto e l'acquisto dei terreni.\nNel gennaio del 2011 l'azienda britannica News International pianific\u00f2 di sponsorizzare la funivia anche se poi ritir\u00f2 la sua proposta. Nell'ottobre del 2011, invece, la compagnia aerea di bandiera dell'Emirato Arabo di Dubai Emirates rese nota la firma di un contratto che stabil\u00ec il finanziamento al progetto da parte di quest'ultima di 36 milioni di sterline per dieci anni ed il branding della funivia col nome della compagnia aerea.\nLa costruzione della Emirates Air Line ebbe inizio nell'agosto del 2011, con Mace come contraente principale. Mace costru\u00ec la funivia per 45 milioni di sterline ed ha il compito di gestirla fino al 2016 con un ulteriore costo di cinque milioni di sterline e mezzo. L'Emirates Air Line, comunque, \u00e8 stata la funivia pi\u00f9 costosa mai costruita.\nNel maggio del 2011 la TfL annunci\u00f2 che la funivia sarebbe stata inaugurata appena in tempo per i giochi della XXX Olimpiade; aggiunse anche che in origine non vi erano piani per aprirla prima delle olimpiadi londinesi.\nL'inaugurazione della funivia ebbe luogo il 28 giugno 2012 alle ore 12:00 BST.\nDescrizione.\nLa cabinovia, progettata dai Wilkinson Eyre Architects, attraversa il Tamigi ad un'altezza di .\nLa teleferica, come gi\u00e0 accennato, utilizza una fune lunga 1100 metri (0,68 mi) chiusa ad anello fra le stazioni estreme, Greenwich Peninsula e Royal Docks, ubicate nella zona dei London Docklands.\nLa funivia \u00e8 composta da 34 cabine, ciascuna delle quali trasporta dieci persone; la stessa inoltre pu\u00f2 trasportare 2500 passeggeri ogni ora, in modo analogo a quanto farebbero cinquanta autobus.\nPer le stazioni, inoltre, passa una cabina ogni trenta secondi.\nStazioni.\nLe due stazioni, Greenwich Peninsula e Royal Docks, sono una coppia di padiglioni \u00abvisivamente leggeri e dal vetro smaltato\u00bb.\nI complessi, inoltre, riflettono con le loro estremit\u00e0 raggiate il percorso delle cabine che, passando attorno alla ruota motrice della funivia, simulano l'estetica e l'architettura degli edifici limitrofi.\nCiascuna stazione, inoltre, \u00e8 dotata di numerosi punti di ristoro (tra cui bar, ristoranti e tavole calde) e di un parcheggio. Nelle stesse non sono presenti servizi igienici, per\u00f2 collocati nello scalo metropolitano di North Greenwich.\nLa stazione di Greenwich Peninsula, ubicata nella penisola di Greenwich, costituisce il termine occidentale della funivia. Situata nei pressi del salone espositivo The O2, lo scalo \u00e8 raggiungibile sia dalla stazione della metro North Greenwich che dal molo dei London River Services North Greenwich Pier.\nIl capolinea orientale della teleferica invece \u00e8 Royal Docks. Quest'ultima, situata nei dintorni del centro conferenze e esposizioni ExCeL Exhibition Centre, \u00e8 raggiungibile dalla stazione della DLR Royal Victoria.\nTorri.\nLa fune della cabinovia si regge su tre torri.\nLa torre settentrionale principale (\"north main tower\") \u00e8 alta 87 metri e si trova nella zona di Clyde Wharf, a nord ovest di Bell Lane.\nLa torre settentrionale intermedia (\"north intermediate tower\") si trova a 66 metri di quota ed \u00e8 collocata a sud ovest della linea della DLR e dell'area di Silvertown.\nL'ultima torre si trova invece nella penisola di North Woolwich (detta \"di Greenwich\").\nTariffe.\nUn singolo biglietto ha un prezzo di 4,50 \u00a3 (\"boarding pass\") o 4,30 \u00a3 se acquistato con una Oyster Card.\nLa cabinovia non \u00e8 completamente integrata nel sistema tariffario della TfL, anche se vengono offerti sconti agli utenti della Oyster Card (PAYG, Travelcard &amp; Freedom Pass) in una maniera simile a quanto accade all'utenza dei London River Services.\nPer incoraggiare l'utilizzo frequente della funivia, ulteriori sconti sono offerti con un biglietto denominato \"frequent flyer ticket\" (biglietto per viaggiatori abituali) che ha un prezzo pari a sedici sterline e che \u00e8 valido per dieci viaggi.\nDi seguito una tabella che riassume le tariffe del servizio:"}
{"id": "4106914", "revid": "599013", "url": "https://it.wikipedia.org/wiki?curid=4106914", "title": "Jorge Theiler", "text": ""}
{"id": "4106918", "revid": "454463", "url": "https://it.wikipedia.org/wiki?curid=4106918", "title": "Salvatore Galgano", "text": "Biografia.\nFu professore incaricato di istituzioni di diritto civile all'Istituto superiore \"Cesare Alfieri\" di Firenze (1914-15) e a quello di scienze economiche e commerciali di Venezia (1921-22). Ordinario dal 1920, insegn\u00f2 diritto civile presso le facolt\u00e0 di giurisprudenza delle universit\u00e0 di Macerata (1923-24), Palermo (1923-26) e Napoli (1926-35), dove ebbe anche l'incarico di diritto processuale civile.\nDal 1936 insegn\u00f2 diritto processuale civile e (primo docente di tale materia nella storia delle facolt\u00e0 giuridiche italiane) diritto privato comparato a Roma, dove concluse la sua carriera accademica nel 1962. \nPartecip\u00f2 ai lavori che portarono al codice civile del 1942, ma solamente nella fase iniziale, giacch\u00e9 Galgano era considerato ostile al regime fascista.\nFra i suoi allievi, il processualista Luigi Montesano."}
{"id": "4106919", "revid": "156618", "url": "https://it.wikipedia.org/wiki?curid=4106919", "title": "Calvario bretone", "text": ""}
{"id": "4106923", "revid": "764555", "url": "https://it.wikipedia.org/wiki?curid=4106923", "title": "Locomotiva SFV 1-4", "text": ""}
{"id": "4106926", "revid": "1272592", "url": "https://it.wikipedia.org/wiki?curid=4106926", "title": "Castello di Rivalta (disambigua)", "text": ""}
{"id": "4106927", "revid": "764555", "url": "https://it.wikipedia.org/wiki?curid=4106927", "title": "Locomotiva SFT 300-307", "text": ""}
{"id": "4106929", "revid": "1573940", "url": "https://it.wikipedia.org/wiki?curid=4106929", "title": "Sepiolidae", "text": "I Sepiolidae sono una famiglia di cefalopodi.\nDistribuzione e habitat.\nSono diffuse in tutti gli oceani.\nDescrizione.\nLa conchiglia interna \u00e8 molto piccola, le pinne sono rotonde.\nTassonomia.\nLa famiglia comprende 17 generi:"}
{"id": "4106930", "revid": "764555", "url": "https://it.wikipedia.org/wiki?curid=4106930", "title": "Locomotiva FVS 1-3", "text": ""}
{"id": "4106931", "revid": "287204", "url": "https://it.wikipedia.org/wiki?curid=4106931", "title": "8355 Masuo", "text": "8355 Masuo \u00e8 un asteroide areosecante. Scoperto nel 1989, presenta un'orbita caratterizzata da un semiasse maggiore pari a 2,3354832\u00a0UA e da un'eccentricit\u00e0 di 0,2890885, inclinata di 7,70982\u00b0 rispetto all'eclittica."}
{"id": "4106938", "revid": "125772584", "url": "https://it.wikipedia.org/wiki?curid=4106938", "title": "Palazzo Ducale (Rivalta)", "text": "Il Palazzo Ducale di Rivalta \u00e8 conosciuta anche come Villa Ducale di Rivalta, Reggia di Rivalta, Villa Estense o anche \"Palazzone\". Il Palazzo \u00e8 una villa settecentesca che si trova nell'omonima frazione di Reggio Emilia. Attualmente \u00e8 in fase di recupero.\nStoria.\nNel 1641 il Palazzo venne acquistato dal principe Borso d'Este.\nTra il 1641 ed il 1644 fu ristrutturato ed ampliato.\nTra il 1647 ed il 1657 fu residenza di Borso d'Este e della moglie Ippolita d'Este.\nNel 1675 il Palazzo venne assegnato al marchese di Montecchio, Foresto d'Este, futuro marchese di Scandiano.\nNel 1724 lo stesso Foresto d'Este concesse il Palazzo al principe ereditario e futuro duca di Modena e Reggio Francesco III d'Este.\nIl Palazzo con grande parco e parterre venne ispirato alla reggia di Versailles per volere della principessa francese e consorte di Francesco, Carlotta Aglaia d'Orl\u00e9ans. Per la sua bellezza poteva essere considerata una delle Delizie estensi.\nRivalta a quel tempo veniva considerata una piccola \"villa\", o frazione rurale, a sud di Reggio.\nNel 1788 il Palazzo Ducale fu collegato alla citt\u00e0, nella parte iniziale del percorso, da un viale alberato tuttora riconoscibile nel tracciato di viale Umberto I, dotato di fontane e obelischi decorativi ed affiancato all'epoca da filari di pioppi cipressini, oggi scomparsi e sostituiti da tigli. Un ponte, costruito nello stesso anno, agevolava il passaggio del torrente Crostolo.\nNel 1796, a seguito dell'ingresso e dell'avanzata dell'esercito francese in Italia, il Palazzo venne occupato dai distaccamenti dell'armata napoleonica nel suo transito lungo la pianura padana. Vi vennero alloggiati ufficiali e le truppe e fu base del comando militare di zona. Al termine dell'occupazione francese la Villa Ducale, spogliata di alcune opere artistiche e con alcuni segni dell'occupazione venne consegnata ad un comitato locale di cittadini.\nAttorno al 1807 alcune parti dell'edificio, ivi incluso il prospetto principale verso i giardini, vennero abbattuti e l'intero giardino ducale venne pressoch\u00e9 cancellato per far posto a campi agricoli. Molti materiali vennero asportati per essere utilizzati in costruzioni private, mentre gli arredi e le capriate si trasformarono in legna da ardere distribuita a chi ne presentasse richiesta. L'ala residua, del tutto minore rispetto a quelle dei prospetti anteriore e posteriore - distrutte - era probabilmente destinata alla servit\u00f9. Permane anche la cappella, inglobata in edifici agricoli successivi.\nSolo nel 2005 i resti della villa e del giardino sono stati acquisiti dal Comune di Reggio Emilia, che ha avviato per essi un percorso volto a recuperarli e a valorizzarli.\nDescrizione.\nI giardini.\nDel parco e dei giardini con giochi d'acqua, costruiti utilizzando l'acqua del vicino torrente Crostolo, sono rimasti solo il perimetro cintato, una vasca ovale in parziale rovina e presumibilmente una vasca lobata pur anch'essa ormai priva di riferimento all'originario contesto. Delle numerose statue che ornavano i giardini, molte furono distrutte mentre alcune vennero tolte e ricollocate nel cosiddetto Parco del Popolo, attuale parco civico nel centro della citt\u00e0; altre due furono collocate sul ponte del Crostolo - in localit\u00e0 San Pellegrino - mentre una si trova, in evidenza, nella centrale piazza Prampolini. A pochi passi dalla villa ducale si erge un cedro del Libano secolare dall'imponente altezza di 27 metri. \u00c8 stato ipotizzato trattarsi di uno degli alberi dell'originario parco estense, ma la posizione, accanto all'angolo di nord-est della villa, non consente di averne la certezza.\nIl complesso.\nIl Palazzo Ducale di Rivalta faceva parte di un pi\u00f9 vasto complesso che comprendeva, a monte, anche la villa di Rivaltella (ora sede di un'industria di salumi) e la Gran Vasca (Vasca di Corbelli), bacino artificiale che alimentava il sistema delle fontane e che contiene, al suo interno, l'isolotto \"Fuggi l'Ozio\", all'epoca destinato agli svaghi con annesso un bell'edificio tardo barocco ancora ottimamente conservato. Lo specchio d'acqua \u00e8 stato affittato per la pesca sportiva ed \u00e8 aperto alle passeggiate dei visitatori."}
{"id": "4106939", "revid": "287204", "url": "https://it.wikipedia.org/wiki?curid=4106939", "title": "13162 Ryokkochigaku", "text": "13162 Ryokkochigaku \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,3548413\u00a0UA e da un'eccentricit\u00e0 di 0,1458086, inclinata di 5,76873\u00b0 rispetto all'eclittica."}
{"id": "4106942", "revid": "1573940", "url": "https://it.wikipedia.org/wiki?curid=4106942", "title": "Sepiolinae", "text": "Le Sepiolinae sono una sottofamiglia di molluschi cefalopodi appartenente alla famiglia Sepiolidae, comprendente cinque generi e pi\u00f9 di trenta specie."}
{"id": "4106943", "revid": "28592", "url": "https://it.wikipedia.org/wiki?curid=4106943", "title": "Castello di Rivalta Bormida", "text": ""}
{"id": "4106946", "revid": "184755", "url": "https://it.wikipedia.org/wiki?curid=4106946", "title": "Cavagliano (Prato)", "text": "Cavagliano \u00e8 una frazione isolata del comune di Prato, situata a 479 metri s.l.m. sulle pendici dei monti della Calvana meridionale. La frazione, di origine medievale, \u00e8 stata completamente abbandonata negli ultimi decenni.\nSi conservano i resti dell'abitato, con i ruderi di vari edifici in pietra di origine medievale, tra i quali la Palazzina Ginori, oltre alla chiesa di San Biagio a Cavagliano e la cappella del cimitero di Cavagliano.\nIl luogo \u00e8 raggiungibile tramite la via di Cavagliano, che collega Filettole a Travalle e in larga parte divenuta sentiero.\nSulle pendici tra la localit\u00e0 I Bifolchi e la frazione di Cavagliano si trova in posizione isolata il chiesino di Cavagliano di origini duecentesche."}
{"id": "4106949", "revid": "287204", "url": "https://it.wikipedia.org/wiki?curid=4106949", "title": "14425 Fujimimachi", "text": "14425 Fujimimachi \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,1755655\u00a0UA e da un'eccentricit\u00e0 di 0,2274649, inclinata di 5,81104\u00b0 rispetto all'eclittica."}
{"id": "4106957", "revid": "1573940", "url": "https://it.wikipedia.org/wiki?curid=4106957", "title": "Sepiola", "text": "Sepiola \u00e8 un genere di molluschi cefalopodi marini appartenente alla famiglia Sepiolidae, questa variet\u00e0 prende anche il nome di occhio di canna. In molte regioni italiane, come Veneto ed Emilia Romagna, i pescatori le chiamano moscardini, talvolta polipetti.\nDistribuzione e habitat.\nSono diffuse in tutti gli oceani.\nDescrizione.\nPresentano fotofori e due file di ventose sui tentacoli.\nTassonomia.\nIn questo genere sono riconosciute 16 specie:"}
{"id": "4106961", "revid": "729019", "url": "https://it.wikipedia.org/wiki?curid=4106961", "title": "Breguet Br 1001 Taon", "text": "Il Breguet Br 1001 Taon (in lingua francese, Tafano) era un aviogetto realizzato dall'azienda francese Breguet nella seconda met\u00e0 degli anni cinquanta.\nProgettato per partecipare ad un concorso della NATO per la produzione di un nuovo velivolo leggero da appoggio tattico, non venne prescelto come vincitore e rimase allo stadio di prototipo.\nStoria del progetto.\nNel dicembre del 1953 la NATO emise le specifiche per il \"NATO Basic Military Requirement N\u00b01\" (NBMR-1) per un aereo da appoggio tattico con il quale equipaggiare le forze aeree dei diversi paesi aderenti.\nLa Breguet propose il proprio progetto \"Br 1001\" denominandolo TAON, anagramma di NATO (OTAN, secondo la dizione francese), in concorrenza con numerosi altri velivoli, tra i quali gli altri progetti francesi Dassault Myst\u00e8re XXVI (in seguito divenuto \u00c9tendard VI) e SNCASE S.E.5000 Baroudeur, il britannico Folland Gnat, lo statunitense Northrop N-156 e gli italiani Aerfer Sagittario 2 e Fiat G.91 (che si aggiudic\u00f2 la competizione).\nProgettato in ossequio alle caratteristiche tecniche richieste nella specifica (peso inferiore alle 10\u00a0000 lb, capacit\u00e0 operative da piste non preparate, impiego del turbogetto Bristol Siddeley Orpheus), il Taon era caratterizzato dalla forma della fusoliera realizzata (almeno in parte) secondo la regola delle aree.\nNell'ambito del concorso NBMR-1 vennero ordinati tre prototipi del Taon, solo due dei quali videro la luce; il primo di questi, presentato con livrea a doppio tono di blu (a ricordare il colore nazionale francese e quello, pi\u00f9 chiaro, della NATO), venne portato in volo per la prima volta il 26 luglio 1957 (la data, secondo almeno una fonte, viene anticipata di un giorno).\nTecnica.\nStruttura.\nMonoplano ad ala media, dalla struttura interamente metallica, il Taon presentava fusoliera di sezione tondeggiante, con abitacolo monoposto collocato nella sezione anteriore al di sotto del quale si aprivano le prese d'aria (una per lato), strette ed allungate, integrate nel disegno della fusoliera.\nL'ala a freccia, nel secondo prototipo, si raccordava alla fusoliera mediante carenature a bulbo, studiate per garantire una migliore applicazione della formula delle aree, ma impiegate anche come serbatoio aggiuntivo di carburante. Gli impennaggi erano di tipo classico, con l'equilibratore disposto ben al di sotto della deriva, nella parte inferiore del cono di coda.\nIl carrello d'atterraggio era di tipo triciclo anteriore. Tutti gli elementi presentavano ruota singola; la gamba anteriore, disposta sotto l'abitacolo, si ritraeva all'indietro mentre le due gambe posteriori, disposte all'incirca a met\u00e0 della lunghezza delle semiali, si ritraevano verso l'interno.\nMotore.\nCome molti altri dei partecipanti al concorso NBMR-1, anche il Taon era motorizzato con il turbogetto di progettazione britannica Bristol Siddeley Orpheus. In relazione al concorso NATO, tra le altre cose, era previsto che la licenza di costruzione dell'Orpheus potesse essere concessa sia alla francese SNECMA che all'italiana FIAT.\nIl motore installato sui prototipi del Taon era della versione BOr.3, che sviluppava una spinta pari a 21,57 kN; era disposto nella sezione centrale della fusoliera mentre l'ugello di scarico era sistemato all'estremit\u00e0 posteriore della stessa.\nArmamento.\nI due prototipi costruiti non erano dotati di armamento; il progetto prevedeva l'installazione di quattro mitragliatrici calibro 12,7\u00a0mm mentre sotto le ali era prevista l'installazione di quattro piloni (in merito ai quali, tuttavia, le fonti reperite non indicano n\u00e9 il tipo di armamento previsto, n\u00e9 il peso massimo trasportabile).\nVersioni.\n\"I dati sulle versioni sono tratti da:\" Enciclopedia l'Aviazione."}
{"id": "4106966", "revid": "287204", "url": "https://it.wikipedia.org/wiki?curid=4106966", "title": "9414 Masamimurakami", "text": "9414 Masamimurakami \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,4211376\u00a0UA e da un'eccentricit\u00e0 di 0,1386744, inclinata di 12,19659\u00b0 rispetto all'eclittica."}
{"id": "4106979", "revid": "86599", "url": "https://it.wikipedia.org/wiki?curid=4106979", "title": "36169 Grosseteste", "text": "36169 Grosseteste \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,9781031\u00a0UA e da un'eccentricit\u00e0 di 0,0842614, inclinata di 12,31855\u00b0 rispetto all'eclittica.\nL'asteroide \u00e8 dedicato al vescovo di Lincoln e scienziato inglese del XIII secolo, Robert Grosseteste."}
{"id": "4106980", "revid": "219110", "url": "https://it.wikipedia.org/wiki?curid=4106980", "title": "Arduino (software)", "text": ""}
{"id": "4106991", "revid": "110157", "url": "https://it.wikipedia.org/wiki?curid=4106991", "title": "Censo (torrente)", "text": "Il Censo \u00e8 un torrente del Canton Ticino, affluente dell'omonimo fiume.\nPercorso.\nIl Censo scende rapidamente dal Pizzo di Claro; percorre la Valle di Scubiago e sfocia nel Ticino presso Claro.\nCaratteristiche.\nDurante il periodo estivo le nevi sul Pizzo di Claro si sciolgono ingrossando a dismisura la portata del Censo, mentre d'inverno la sorgente gela e il letto del torrente \u00e8 secco.\nSport.\nQuesto fiume \u00e8 conosciuto per gli itinerari di canyoning che si possono svolgere nelle sue cascate.\nDurante il periodo estivo le nevi sul Pizzo di Claro si sciolgono ingrossando a dismisura la portata del fiume, mentre d'inverno la sorgente gela e il letto del fiume resta vuoto.\nPrima di gettarsi nel Fiume Ticino, il Censo passa da un'altitudine di 520\u00a0m.s.l.m. (Ronc\u00e0ia) a 300\u00a0m.s.l.m. di Scubiago tramite una serie di cascate, oggetto dell'interesse degli appassionati di canyoning."}
{"id": "4106994", "revid": "767487", "url": "https://it.wikipedia.org/wiki?curid=4106994", "title": "Alejandro Arango y Escand\u00f3n", "text": "Biografia.\n Nel 1856 pubblic\u00f2 un saggio sul letterato Luis de Le\u00f3n.\nFu membro della Academia Mexicana de la Lengua."}
{"id": "4106998", "revid": "732240", "url": "https://it.wikipedia.org/wiki?curid=4106998", "title": "Chaines", "text": ""}
{"id": "4107000", "revid": "599013", "url": "https://it.wikipedia.org/wiki?curid=4107000", "title": "Pablo Albertinazzi", "text": "Playmaker di 178\u00a0cm, ha giocato nelle serie minori italiane e nella Liga Nacional de B\u00e1squet.\nCarriera.\nCresciuto nel Tiro Federal, ha giocato vari anni nella massima divisione argentina, vincendo anche il campionato sudamericano con la maglia del Club Sportivo Ben Hur. In Italia ha giocato in Serie B d'Eccellenza con Rieti e in Serie B con San Severo, Catanzaro, Cagliari, Corato e Maddaloni.\nHa poi conquistato due promozioni consecutive con la maglia dell'Orlandina Basket: dalla Serie C Dilettanti e dalla Serie B Dilettanti, categoria in cui ha realizzato anche una tripla doppia. Alla terza stagione con la maglia dei paladini, a causa di motivi personali \u00e8 stato costretto a tornare in Argentina gi\u00e0 a novembre; l'assenza di un playmaker del suo livello avrebbe penalizzato il cammino dei siciliani in campionato.\nIn patria, dopo essere stato il sostituto temporaneo di Lucas Victoriano al Club San Mart\u00edn de Corrientes, a marzo 2012 passa al Lan\u00fas.\nStatistiche.\nPresenze e punti nei club.\n\"Statistiche aggiornate al 30 giugno 2012\"\nPlay-off.\n\"Statistiche aggiornate al 30 giugno 2012\""}
{"id": "4107001", "revid": "76963", "url": "https://it.wikipedia.org/wiki?curid=4107001", "title": "Gra\u00e7a Aranha (scrittore)", "text": "Esord\u00ec nel 1902 con il romanzo \"Cana\u00e3\", acuta denuncia nei confronti della societ\u00e0 brasiliana. Il suo spirito caustico si attenu\u00f2 con \"Malazarte\" (1911) e \"O esp\u00edrito moderno\" (1925)."}
{"id": "4107011", "revid": "767487", "url": "https://it.wikipedia.org/wiki?curid=4107011", "title": "Telesforo Aranzadi", "text": "Docente di antropologia a Barcellona, fu maestro di Julio Caro Baroja. \u00c8 considerato il maggior studioso europeo dei Paesi Baschi e della popolazione di questi ultimi."}
{"id": "4107014", "revid": "1298630", "url": "https://it.wikipedia.org/wiki?curid=4107014", "title": "Horace Traubel", "text": "Fondatore della rivista letteraria \"The Conservator\" e vicino al movimento \"Arts and Crafts\", nonostante una produzione letteraria tenuta abbastanza in considerazione dai critici dell'epoca \u00e8 noto principalmente come biografo di Walt Whitman.. A lui si fa risalire la prima menzione della frase \"bad news is good news\" (in italiano \"Le cattive notizie sono buone notizie\").\nBiografia.\nTraubel inizi\u00f2 a scrivere alla fine degli anni Ottanta del XIX secolo, specializzandosi nella critica letteraria e nella poesia. Nel 1890 fond\u00f2 un mensile letterario, \"The Conservator\", al quale si dedic\u00f2 fino alla morte, avvenuta trent'anni dopo. Sebbene la rivista non abbia mai ottenuto grandi successi di pubblico, era tenuta in buona considerazione per la sua qualit\u00e0 e il suo spirito dagli appassionati di letteratura dell'epoca.\nDal 1903 al 1907, il nome di Traubel fu associato a un'altra rivista letteraria, \"The Artsman\", alla quale lavor\u00f2 con Will Price e Hawley McLanahan. La rivista era collegata alla \"Rose Valley Association\", che a sua volta faceva parte del movimento \"Arts and Crafts\".\nSocialista convinto, fu fra i fondatori del settimanale \"The Worker\", pubblicato a New York, dal quale successivamente nacque il quotidiano socialista \"New York Call\". Per il quotidiano Traubel scrisse numerosi editoriali non firmati e pubblic\u00f2 numerosi fondi, occupandosi spesso di argomenti spirituali. Molti di questi ultimi articoli furono raccolti in un libro intitolato \"Chants Communal\". Traubel aveva stretti rapporti con esponenti politici radicali, fra i quali il leader del Partito socialista Eugene V. Debs, l'anarchica Emma Goldman e l'autrice di racconti californiana Upton Sinclair.\nAmico intimo di Walt Whitman, Traubel fu centrale nella commemorazione del poeta statunitense. Negli ultimi anni della sua vita pubblic\u00f2 tre libri sulla vita e sulla filosofia di Whitman. Altri sei volumi di \"Walt Whitman in Camden\" furono pubblicati postumi, portando l'opera complessiva di Traubel su Whitman a un totale di nove volumi."}
{"id": "4107020", "revid": "363629", "url": "https://it.wikipedia.org/wiki?curid=4107020", "title": "Giulio Cesare Aranzio", "text": "Nel 1570 divenne docente di anatomia umana all'Universit\u00e0 di Bologna. A lui si devono la descrizione dell'eponimo dotto venoso e degli eponimi noduli della valvola aortica; nel 1564 coni\u00f2 il termine ippocampo."}
{"id": "4107025", "revid": "300067", "url": "https://it.wikipedia.org/wiki?curid=4107025", "title": "Bob Nordmann", "text": ""}
{"id": "4107029", "revid": "13102", "url": "https://it.wikipedia.org/wiki?curid=4107029", "title": "Luis Araquist\u00e1in", "text": "Biografia.\nFu autore di due romanzi pubblicat\u00ec rispettivamente nel 1921 e nel 1923: \"Las columnas de H\u00e9rcules\" e \"El archipi\u00e9lago maravilloso\". Molte sue opere furono pubblicate invece postume."}
{"id": "4107035", "revid": "76963", "url": "https://it.wikipedia.org/wiki?curid=4107035", "title": "Trist\u00e3o de Alencar Araripe Jr.", "text": "Deputato alla Cear\u00e1 imperiale, fu studioso di Joaquim Maria Machado de Assis e Greg\u00f3rio de Matos."}
{"id": "4107043", "revid": "11959", "url": "https://it.wikipedia.org/wiki?curid=4107043", "title": "Hametus", "text": ""}
{"id": "4107046", "revid": "124123", "url": "https://it.wikipedia.org/wiki?curid=4107046", "title": "Peggy Shannon", "text": "Biografia.\nPeggy Shannon nacque a Pine Bluff, nello Stato dell'Arkansas nel 1907 (anche se alcune fonti riportano le date 1909 o 1910). Entra nel mondo dello spettacolo nel 1923, quando Florenz Ziegfeld la volle per ricoprire un ruolo di corista negli spettacoli \"Ziegfeld Follies\". L'anno successivo fece parte del cast in una Vanities di Earl Carroll: \"Earl Carroll's Vanities\". Nel 1927, mentre recitava a Broadway, fu notata dal produttore cinematografico B. P. Schulberg, socio produttore della Paramount, che le offerse un contratto con la casa cinematografica. Arrivata a Hollywood venne accolta come la futura \"It Girl\", destinata a prendere il posto di Clara Bow. Prima delle riprese di \"The Secret Call\" (1931), Clara Bow sofferse di un esaurimento nervoso e Peggy venne ingaggiata per sostituirla. Tutto ci\u00f2 solo cinque giorni dopo il suo arrivo a Hollywood. Grazie ai film e alla pubblicit\u00e0 ottenuta divenne presto una figura importante, riconosciuta come un'icona di moda e stile, anticipando sempre di alcuni mesi le mode dell'epoca.\nNel 1932, firma un contratto con la 20th Century Fox: venne descritta sui set come di carattere difficile e lunatico, tanto che inizi\u00f2 a correre voce che avesse problemi con l'alcol.\nNel 1934, ritorn\u00f2 a New York per recitare a Broadway lo spettacolo \"Page Miss Glory\", interpretando la compagna dell'allora sconosciuto James Stewart. Nel 1935, sempre a Broadway, recit\u00f2 nello show \"The Light Behind the Shadow\", in cui venne presto sostituita, col comunicato stampa dichiarante che soffrisse di infezione dentale, ma ancora una volta si rumoreggiava di alcolismo. Nel 1936, fece ritorno a Hollywood per una parte nel film \"Youth on Parole\". Trov\u00f2 sempre pi\u00f9 difficile nascondere il suo problema con l'alcol, e mentre la sua dipendenza aumentava le vennero offerti sempre meno ruoli.\nVita privata e morte prematura.\nNel 1926, Peggy Shannon spos\u00f2 il suo primo marito, l'attore Alan Davis. Il loro matrimonio dur\u00f2 fino al 1940. L'anno seguente spos\u00f2 Albert G. Roberts, un cameraman.\nL'11 maggio 1941, Albert e il suo amico fotografo Elmer Fryer ritornarono da una battuta di pesca trovando il cadavere di Peggy nell'appartamento di North Hollywood. La trovarono curva sul tavolo di cucina, con una sigaretta in bocca e un bicchiere vuoto in mano. L'autopsia rilev\u00f2 che il decesso risaliva circa dodici ore prima e che la causa fosse dovuta ad un infarto miocardico acuto causato da un'indisposizione al fegato e dalle condizioni in peggioramento. \u00c8 sepolta all'Hollywood Forever Cemetery sulla cui lapide \u00e8 la scritta, voluta dal marito: \"Quella ragazza dai capelli rossi, Peggy Shannon\".\nTre settimane dopo la sua morte, Albert Roberts si suicid\u00f2, sparandosi con un fucile sulla stessa sedia in cui era morta la moglie. Lasci\u00f2 un biglietto: \"Sono innamoratissimo di mia moglie, Peggy Shannon. Lei \u00e8 morta in questo punto, quindi per sua riverenza, troverete me nello stesso punto\". \u00c8 sepolto nel Forest Lawn Cemetery a Glendale."}
{"id": "4107051", "revid": "945903", "url": "https://it.wikipedia.org/wiki?curid=4107051", "title": "Pianism", "text": "Pianism \u00e8 un album discografico a nome di \"The Michel Petrucciani Trio\", pubblicato dalla casa discografica Blue Note Records nel 1986.\nIl disco.\nIl disco \u00e8 stato registrato pochi giorni dopo la conclusione della intensa tourn\u00e9e del medesimo trio, che li aveva visti coinvolti in 32 concerti in 40 giorni.\nAssieme a Michel Petrucciani, il trio era composto dal contrabbassista svedese Palle Danielsson e dal batterista statunitense Eliot Zigmund.\nPetrucciani aveva incontrato Danielsson nel gruppo del sassofonista Charles Lloyd, mentre Zigmund era stato uno dei primi musicisti con il quale aveva fatto amicizia sei anni prima, quando era appena arrivato negli Stati Uniti, appena sedicenne, e aveva fatto parte del primo gruppo di Petrucciani nel 1983.\nI primi due brani, \"The Prayer\" e \"Our Tune\", erano stati scritti nel settembre precedente, mentre Petrucciani e la moglie Eugenia erano ospiti nella casa di Zigmund a Brooklyn. In particolare, il primo brano \u00e8 una specie di ringraziamento a Zigmund per l'ospitalit\u00e0, che seguiva un periodo in cui Petrucciani e la moglie, con il loro levriero afgano, avevano trascorso una tribolata convivenza con alcuni amici in un appartamento di Manhattan. \"Our Tune\" fu scritto nella stessa notte e voleva esser dedicato alla moglie, ma siccome le aveva gi\u00e0 dedicato un brano, fu scelto un titolo che si riferisse ad entrambi, per farne ci\u00f2 che di solito si definisce \u201cla nostra canzone'\u2019.\nIl terzo brano \u00e8 invece dedicato a Face, il loro cane afghano (che peraltro mor\u00ec poche settimane dopo).\nIl brano \"Regina\" \u00e8 stato ispirato dalla cantante brasiliana Elis Regina, l'ascolto della cui musica era stata suggerita a Petrucciani da Danielsson, grande fan della cantante. Petrucciani ne rimase affascinato e le dedic\u00f2 questo pezzo.\nL'idea di eseguire \"Night and Day\" venne dopo un concerto, per ovviare al fatto di suonare sempre gli stessi brani. Inizialmente furono proposti brani di Wayne Shorter, ma Petrucciani aveva l'idea che ci fossero brani \"nati per piano\" e brani \"per ottoni\", cos\u00ec accenn\u00f2 al celebre pezzo di Cole Porter, che fu accettato dagli altri e successivamente inserito in questo album.\nUn altro brano in scaletta fu proposto dal produttore Mike Berniker: si tratta di \"Here's That Rainy Day\", che Petrucciani aveva suonato spesso con Freddie Hubbard, ma mai inciso prima di allora.\nIn generale, l'album testimonia la grande intesa tra i tre musicisti, formatasi nel corso degli anni e cementata nella tourn\u00e9e di poco precedente, anche se ovviamente la parte del leone la fa il bandleader francese col suo tipico ed inconfondibile stile."}
{"id": "4107058", "revid": "118117629", "url": "https://it.wikipedia.org/wiki?curid=4107058", "title": "BEO Imagine 77A", "text": "Il BEO Imagine 77A \u00e8 una motocarrozzetta (o sidecar) da competizione progettata da due giovani ingegneri svizzeri, Beat Schmid e Guido Sieber, che \u00e8 stata impiegata nel Motomondiale 1978 dal pilota motociclistico svizzero Rolf Biland e dal passeggero britannico Kenneth \"Kenny\" Williams.\nContesto.\nQuesto sidecar si inserisce nel lungo percorso evolutivo che negli anni ha caratterizzato i mezzi da competizione differenziandoli sempre pi\u00f9 dalle motociclette da corsa. Nei primi anni del motomondiale il \"tre ruote\" da gara era pressoch\u00e9 simile al modello stradale, ovvero costituito da una moto alla quale veniva aggiogato un carrozzino. Ma gi\u00e0 nella stagione 1953 apparve un mezzo che si discostava dai concorrenti, il Watsonian-Norton che fu iridato con l'equipaggio inglese Eric Oliver - Stan Dibben: esso era dotato di ruote dal diametro ridotto a 16\", forcelle accorciate ed una struttura allungata, resa possibile da un telaio monotrave appositamente progettato che consentiva al pilota una posizione di guida quasi inginocchiata, molto diversa da quella classica del motociclista.\nIl successivo passaggio fu l'introduzione dei telai del tipo a piattaforma, con il serbatoio della benzina e la batteria posizionati, a seconda dei casi, tra la moto e il carrozzino o sul carrozzino. Dagli anni cinquanta si diffusero le carenature \"a campana\" che coprivano la ruota anteriore, permesse sui sidecar anche dopo il loro divieto sulle moto a fine 1957, mentre dagli anni sessanta si assistette a un'ulteriore diminuzione delle dimensioni delle ruote, cos\u00ec da rendere i sidecar sempre pi\u00f9 bassi e infine, nel 1977, il britannico George O'Dell vinse il Mondiale impiegando un mezzo - il Seymaz motorizzato Yamaha \u2013 dotato di un sistema di sterzata indiretta di ispirazione automobilistica.\nTecnica.\nLa motocarrozzetta \u00e8 un veicolo asimmetrico e anche la sua dinamica \u00e8 influenzata da tale caratteristica: sempre presente nel sidecar \u00e8 l'imbardata indotta dalla spinta del motore in accelerazione (che fa girare il veicolo dalla parte del carrozzino) e dai freni nel caso opposto (con opposto effetto). Inoltre la moto, che \u00e8 molto pi\u00f9 pesante del carrozzino e non pu\u00f2 piegarsi per contrastare la forza centrifuga, tende a ribaltarsi quando affronta a velocit\u00e0 eccessiva (detto \"punto di ribaltamento\") una curva dal lato del carrozzino, imponendo a pilota e passeggero di contrastare questo effetto spostando il loro peso all'interno della curva. Per migliorarne le prestazioni della sua motocarrozzetta, Rolf Biland sapeva che doveva cercare di ridurre questi effetti indesiderati e cercare una migliore stabilit\u00e0 dinamica.\nBiland si affid\u00f2 a due giovani connazionali neolaureati in ingegneria, Beat Schmid e Guido Sieber, che avevano redatto la loro tesi di laurea sulla costruzione di un sidecar e chiese loro la realizzazione di un nuovo concetto di \"tre ruote\" da corsa alla ricerca di una maggiore stabilit\u00e0: studiando a fondo il regolamento tecnico della classe sidecar del motomondiale, si accorsero di una \"falla\" al suo interno e spinsero le caratteristiche del loro rivoluzionario mezzo fino ai limiti permessi, realizzando per la stagione 1978 un veicolo ispirato ai \"trike\", mezzi ibridi con avantreno da moto e retrotreno da auto, in cui entrambe le ruote posteriori sono motrici. Intorno a questa ricerca della massima stabilit\u00e0 furono fatte altre scelte controcorrente, come la posizione del motore Yamaha e del serbatoio (entrambi posteriori e collocati tra le ruote) e la posizione a bordo di pilota e passeggero, con quest'ultimo che se ne restava seduto immobile sul suo sedile per tutta la durata della gara.\nLa prima mossa per ottenere la stabilit\u00e0 desiderata fu quella di accentrare le masse, pertanto il motore e il cambio vennero collocati al retrotreno, in posizione centrale tra le due ruote invece che sul lato della \"moto\", sotto al ventre del pilota.\nSi ripens\u00f2 poi la disposizione delle ruote del BEO, riducendo l'asimmetria: la ruota del carrozzino, posta sulla sinistra, era fortemente arretrata e quasi allineata alla ruota destra, mentre la ruota anteriore era spostata verso il centro (fino al limite concesso) pur rispettando il concetto delle \"due impronte\" (della moto e del carrozzino) imposto dal regolamento, che voleva la ruota sterzante e la ruota motrice allineate tra loro a segnare un'unica impronta. Tutte le ruote erano dotate di sospensioni a bracci oscillanti, con quella anteriore dotato di un sistema di sterzata indiretta di ispirazione automobilistica. Quelle posteriori erano uguali tra loro e prese da una monoposto di Formula 2: erano delle Michelin di misura 240/13 ed erano connesse da una particolare scatola differenziale su cui era calettato l'unico freno a disco che provvedeva a fermarle entrambe, ma n\u00e9 il particolare differenziale n\u00e9 l'innovativo telaio a traliccio furono mai mostrati alla stampa.\nIl motore era un quadricilindrico a due tempi di mezzo litro di cilindrata prodotto dalla Yamaha ed elaborato da Folghers, specialista dei motori da cross, fino a raggiungere i 120 CV, che spingevano i 230\u00a0kg di massa del veicolo ad una velocit\u00e0 dell'ordine dei 270\u00a0km/h.\nUna volta realizzato il veicolo, Schmid e Sieber dichiararono di aver ottenuto cinque risultati:\nAccoglienza.\nRolf Biland suscit\u00f2 scalpore presentandosi con questo rivoluzionario mezzo alle prove del GP d'Austria, ove in gara non corse per\u00f2 con questo mezzo, preferendogli il pi\u00f9 convenzionale sidecar TTM-Yamaha con il quale vinse il GP grazie al ritiro di Werner Schw\u00e4rzel.\nL'uso del \"BEO Imagine 77A\" fu oggetto di contestazione da parte degli altri concorrenti per tutta la stagione, tanto da chiedere lumi alla federazione sull'ammissibilit\u00e0 del mezzo, la cui regolarit\u00e0 venne confermata al GP d'Olanda tenutosi a giugno, ma permise allo svizzero di laurearsi campione.\nSull'onda delle contestazioni, la FIM cre\u00f2 due diverse classi sidecar per la stagione 1979: una classe per i sidecar tradizionali (la B2A) e una per quelli innovativi a due ruote motrici o direzionali (la B2B), una scelta che provoc\u00f2 un impoverimento delle rispettive griglie di partenza, con molti dei partecipanti che scelsero di schierarsi solo in una delle due classi. Rolf Biland si present\u00f2 in entrambe le classi, vincendo il titolo in B2A con uno Schimd-Yamaha e arrivando secondo in B2B con un LCR-Yamaha (che aveva rimpiazzato il BEO), in entrambi i casi con Kurt Waltisperg come suo passeggero, dopo che il precedente \"co-equiper\" Kenny Williams aveva lasciato la squadra scontento del suo ruolo di passeggero \"inattivo\" sul BEO."}
{"id": "4107061", "revid": "124702973", "url": "https://it.wikipedia.org/wiki?curid=4107061", "title": "Osceola", "text": "Biografia.\nEra figlio di un mercante di origine britannica e di una donna Creek con ascendenze scozzesi e irlandesi. Dopo la sconfitta dei Bastoni Rossi, nel 1814, la madre di Osceola, Polly Coppinger, lasci\u00f2 l'Alabama, insieme con altri sopravvissuti Creek, portando con s\u00e9 il figlio, e si rifugi\u00f2 in Florida, al tempo ancora in parte sotto il controllo spagnolo, dove i rifugiati furono accolti dalla popolazione nativa dei Seminole e dove il giovane Billy assunse il nome di Osceola.\nDivenuto capo, si oppose al trasferimento della sua trib\u00f9 dalla Florida - dal 1821 territorio autonomo, ma di fatto sotto il controllo degli Stati Uniti - a una riserva a ovest del Mississippi, cos\u00ec si ritrov\u00f2 a far guerra ai coloni statunitensi. Comand\u00f2, utilizzando l'arte della guerriglia, i Seminole dal 1832 al 1837 (v. Seconda guerra seminole), spesso ottenendo successi rilevanti. Fu catturato con l'inganno nell'ottobre del 1837 a St. Augustine in Florida e imprigionato a Fort Moultrie, ove mor\u00ec, tre mesi dopo, quasi certamente a causa di una tonsillite."}
{"id": "4107071", "revid": "1117982", "url": "https://it.wikipedia.org/wiki?curid=4107071", "title": "Ararote", "text": "Biografia.\nFiglio di Aristofane, Ararote era fratello di Nicostrato e Filippo: tutti e tre i ragazzi seguirono le orme del padre come poeta comico. Ararote, comunque, fu presentato in pubblico dal padre, che nel 387 a.C. mise in scena il \"Cocalo\" e l\"'Eolosicone\" spacciandole per opere del figlio..\nSolo pi\u00f9 tardi Ararote inizi\u00f2, invece, l'attivit\u00e0 autonomamente, a partire dal 374 a.C..\nOpere.\nSecondo \"Suda\", Ararote avrebbe scritto 6 commedie: \"Adonis\" (soggetto erotico); \"Kaineus\", che parodiava la storia del cambiamento di sesso dell'eroe protagonista; \"Kampylion\"; \"Panos Gonai\" (\"La nascita di Pan\"); \"Parthenidion\" (\"La verginella\"); \"Hymenaios\".\nStanti i pochissimi frammenti, non \u00e8 di fatto possibile dir nulla di esse, se non che Ararote prosegu\u00ec la tendenza alla parodia mitologica iniziata nella collaborazione con il padre."}
{"id": "4107075", "revid": "50858192", "url": "https://it.wikipedia.org/wiki?curid=4107075", "title": "Lingua proto-mondiale", "text": ""}
{"id": "4107076", "revid": "2074952", "url": "https://it.wikipedia.org/wiki?curid=4107076", "title": "Chamlong Srimuang", "text": " \u00c8 stato il fondatore del Partito Palang Dharma, un partito politico ispirato alla dottrina buddhista che si \u00e8 distinto per le sue posizioni anticorruzione.\nGovernatore di Bangkok per pi\u00f9 di sei anni, Srimuang ha guidato la sollevazione popolare del maggio 1992 contro il colpo di Stato messo in atto dalla giunta militare nota come Consiglio nazionale per il mantenimento della pace. \u00c8 stato anche uno dei leader di Alleanza Popolare per la Democrazia, movimento che si \u00e8 costituito nel 2005 per opporsi al regime dell'allora primo ministro Thaksin Shinawatra."}
{"id": "4107082", "revid": "123605366", "url": "https://it.wikipedia.org/wiki?curid=4107082", "title": "Karol Antoniewicz", "text": "Rivoluzionario durante i moti del 1830-31, vide la morte della moglie e dei figli, da cui rimase scandalizzato. Nel 1839 divenne gesuita e oratore di T\u00e1rnow; mor\u00ec assistendo i malati di colera."}
{"id": "4107087", "revid": "92723", "url": "https://it.wikipedia.org/wiki?curid=4107087", "title": "Superliga 2012-2013 (Slovacchia)", "text": "La Superliga 2012-2013 (chiamata anche \"Corgo\u0148 Liga\" per motivi di sponsorizzazione) \u00e8 la tredicesima edizione del campionato di calcio slovacco. La stagione \u00e8 iniziata il 14 luglio 2012. Lo \u017dilina \u00e8 la squadra detentrice del titolo. Lo Slovan Bratislava ha vinto il campionato per la settima volta nella sua storia.\nAvvenimenti.\nIl DAC Dunajsk\u00e1 Streda \u00e8 stato retrocesso dopo essersi classificato all'ultimo posto nella stagione 2011-2012. Al suo posto \u00e8 stato promosso lo Spartak Myjava, vincitore della seconda divisione.\nFormato.\nLe 12 squadre si affrontano in gironi di andata-ritorno-andata, per un totale di 33 giornate.\nLa squadra campione di Slovacchia si qualificher\u00e0 per il secondo turno di qualificazione della UEFA Champions League 2013-2014.\nLa seconda e la terza classificata si qualificheranno per il secondo turno della UEFA Europa League 2013-2014.\nL'ultima classificata retroceder\u00e0 direttamente in 1. Slovensk\u00e1 Futbalov\u00e1 Liga."}
{"id": "4107088", "revid": "1781168", "url": "https://it.wikipedia.org/wiki?curid=4107088", "title": "Giuseppe Jatta", "text": " A lui si deve la scoperta della Sepiola aurantiaca.\nBiografia.\nNato da Giovanni Jatta junior e Angela Cappelluti e cresciuto a Ruvo di Puglia, comp\u00ec gli studi classici a Napoli e si iscrisse nel 1879 all'Universit\u00e0 di Scienze Naturali, appassionandosi alla zoologia e conseguendone la laurea con lode nel 1883, con una tesi sul sistema nervoso dei cefalopodi. Ispirato dall'operato di Salvatore Trinchese, suo docente universitario, comp\u00ec uno studio attorno al nucleo vitellino quando era ancora studente.\nIn seguito fu particolarmente attratto dallo studio dei cefalopodi, gi\u00e0 portato avanti da Giuseppe Saverio Poli e Stefano Delle Chiaje, passione che lo accompagner\u00e0 per tutta la vita e lo far\u00e0 balzare agli onori della cronaca per la scoperta della sepiola aurantiaca. Su consiglio di Trinchese si inser\u00ec nella Stazione Zoologica di Napoli, dove conobbe il professore Anton Dohrn, il quale lo support\u00f2 nel portare avanti una monografia sui cefalopodi presenti nel Golfo di Napoli.\nNel 1884 divenne professore di entomologia agraria presso la Scuola Superiore di Agricoltura di Portici, prendendo il posto del suo ex professo Achille Costa. Tuttavia nel 1890 abbandon\u00f2 questa carica per tornare alla Stazione Zoologica. Nel 1888 inizi\u00f2 una lunga serie di viaggi che lo portarono nei musei d'Europa per studiare le varie collezioni di cefalopodi e per discutere dell'argomento con i pi\u00f9 famosi esperti, come il danese Japetus Steenstrup. Nello stesso tempo per\u00f2, continu\u00f2 a lavorare alla sua monografia e nel 1896 pubblic\u00f2 la prima parte \"Sistematica\" (ovvero la descrizione dei cefalopodi che abitano il Golfo di Napoli), dotata di ampie descrizioni ed osservazioni pregevoli ma soprattutto di tavole illustrate, realizzate dal pittore Comingio Merculiano. Non riusc\u00ec per\u00f2 a pubblicare i successivi due volumi che avrebbero trattato l'anatomia, l'istologia e l'embriologia.\nSi occup\u00f2 anche di agricoltura e pubblic\u00f2 studi e articoli sulla fillossera. Inoltre fu prima membro corrispondente dell'Accademia delle Scienze di Napoli e nel 1898 accademico, nonostante questo prefer\u00ec partecipare attivamente alla Societ\u00e0 dei Naturalisti in Napoli, fondata da lui stesso e presidente per ben due volte.\nNel 1900 spos\u00f2 Luisa Cafiero di Barletta, dalla quale ebbe tre figli: Giovanni, Nino e Fortunata. Nel 1902 ottenne la libera docenza in zoologia ma mor\u00ec a soli quarantatr\u00e9 anni nel dicembre del 1903."}
{"id": "4107089", "revid": "144636", "url": "https://it.wikipedia.org/wiki?curid=4107089", "title": "Ansaldo Ansaldi", "text": "Biografia.\nNacque a Firenze da una nobile famiglia originaria di San Miniato. Dopo gli studi di giurisprudenza a Pisa fece pratica di avvocatura a Firenze nello studio di Ferrante Capponi. Fece parte dell'Accademia degli Apatisti e dell'Accademia fiorentina.\nSuccessivamente si trasfer\u00ec a Roma per lavorare nello studio del celebre avvocato e giurista, poi cardinale, Giovanni Battista De Luca. Qui si fece conoscere come letterato con il libretto dell'oratorio \"San Giovanni Battista\", posto in musica da Alessandro Stradella ed eseguito presso la chiesa di San Giovanni dei Fiorentini, nell'ambito di un ciclo di quattordici oratori commissionati dall'arciconfraternita dei Fiorentini a Roma per la quaresima del 1675.\nLa sua notoriet\u00e0 di giurista \u00e8 legata all'opera \"Discursus legales de commercio et mercatura\", pubblicata a Roma nel 1689, e ristampata a Genova nel 1698 e a Colonia nel 1751.\nGodendo della stima di Innocenzo XII, nel 1696 ottenne un canonicato a Santa Maria Maggiore e fu nominato uditore della Sacra Rota. Alla sua attivit\u00e0 di giudice rotale \u00e8 connessa la pubblicazione di cento \"Decisiones Sacrae Rotae Romanae\" (Lucca, 1704; Roma, 1711).\nNel 1704 entr\u00f2 nell'Arcadia, ove assunse il nome di Solando Nedeo.\nIn ambito letterario diede alle stampe le raccolte poetiche \"Creazione dell'uomo e incarnazione del verbo eterno, divisa in sette canzoni\" (Firenze, 1704), uscita a cura di Giuseppe Averani \u00abprofessore ordinario di legge nell'Universit\u00e0 di Pisa\u00bb e dedicata ad Annibale Albani, e \"Il trionfo della fede\" (Firenze, 1717), uscita a cura di Antonio Maria Salvini e dedicata al pontefice Clemente XI.\nMor\u00ec a Roma il 7 dicembre 1719.\nOpere.\nLa sua opera principale \u00e8 il \"Discursus legales de commercio et mercatura\" del 1689. Si tratta di circa cento \"discursus\" che commentano le decisioni delle Rote di Genova, Livorno e Firenze, soprattutto sul diritto del commercio e in particolare sui contratti di compravendita, mutuo e assicurazione. Le singole decisioni sono indicate dal nome del magistrato pronunciatario, mentre i commenti dell'autore sono articolati in paragrafi. Il lavoro di Ansaldi \u00e8 fondamentale nel porre le basi per il diritto commerciale. La parte conclusiva \u00e8 dedicata alle scritture mercantili, immaginando la futura realizzazione di un codice uniforme. L'opera gode di vasto seguito, con numerose ristampe: la prima edizione \u00e8 del 1689 della tipografia romana di Domenico Antonio Ercole, mentre seguono quelle di Genova del 1698 di Giacomo Filippo Semino, di Ginevra del 1718 di fratelli De Tournes e di Colonia del 1751. Queste ultime due copie contengono al loro interno anche il \"De assecurationibus\" e il \"De proxenetis\" di Benvenuto Stracca.\nScrisse anche la canzone religiosa \"Trionfo della Fede\" (Firenze, 1717). La morte gli imped\u00ec di portare a compimento un lavoro dedicato alla raccolta delle sentenze rotali, \"Decisiones Sacrae Rotae Romanae\", di cui riusc\u00ec a pubblicare solo il primo volume. L'opera fu poi continuata dall'avvocato curiale Stefano de Angelis."}
{"id": "4107093", "revid": "1305772", "url": "https://it.wikipedia.org/wiki?curid=4107093", "title": "Vire (fiume)", "text": "La Vire \u00e8 un fiume costiero della Bassa Normandia, che nel suo corso, lungo 128\u00a0km, attraversa i dipartimenti del Calvados e della Manica, bagnando successivamente le citt\u00e0 di Vire, Saint-L\u00f4 e Isigny-sur-Mer, per poi sfociare nella Manica, al confine dei due dipartimenti, pi\u00f9 precisamente nella Baia di Veys, insabbiata dai suoi sedimenti.\nGeografia.\nLa Vire ha la sua sorgente nel punto d'incontro dei tre dipartimenti basso-normanni (la Manica, il Calvados e l'Orne) sul territorio del comune di Chaulieu alla \"Butte-Brimbal\", a sud-est di Vire, a nord del bosco Saint-Christophe a un'altitezza di 308\u00a0m s.l.m. Il suo corso \u00e8 orientato verso nord-nord-ovest fino alla sua confluenza con la Souleuvre a Campeaux, poi verso ovest fino a Pont-Farcy (luogo delle \"gole della Vire\"), infine verso nord attraverso le arenarie e gli schisti d'un sinclinale. Dal confluente della Souleuvre fino a Saint-L\u00f4, il fiume scorre in una valle sinuosa e incassata, marcata da due interruzioni di pendenza importanti. Su questa parte del corso, tra Troisgots e Cond\u00e9-sur-Vire, si trova la localit\u00e0 spettacolare delle \"Roches de Ham\": un ampio meandro della Vire \u00e8 dominato da una falesia di schisti, i cui dirupi oltrepassano gli 80\u00a0metri. A nord della prefettura del dipartimento della Manica, la valle s'allarga negli acquitrini d'Isigny e della baia delle Veys.\nIl corso finale della Vire \u00e8 stato canalizzato e costituisce il porto d'Isigny-sur-Mer che segna la confluenza del fiume con il suo principale affluente, l'Aure, meno di tre chilometri prima dell'estuario.\nIdrologia.\nCome l'Orne, la Vire \u00e8 caratterizzata da un regime pluviale oceanico segnato da periodi di magra estivi molto pronunciati (2.64\u00a0m\u00b3/s in agosto a Saint-L\u00f4 per una media annuale di 12.7\u00a0m\u00b3/s).\nLa portata del fiume \u00e8 pi\u00f9 sostenuta all'estuario, dopo l'apporto dei suoi principali tributari (Elle e Aure).\nPiene.\nIl fiume \u00e8 tranquillo, ma non \u00e8 al riparo da eccessi che conducano ad inondazioni. Cos\u00ec la portata del fiume s'\u00e8 elevata a 256\u00a0m\u00b3/s il 15 febbraio 1990 alle 12:23 presso la stazione idrografica di Saint-L\u00f4. Nel 1843, numerosi temporali provocarono un'esondazione della Vire a Saint-L\u00f4, con notevoli danni ai quartieri pi\u00f9 bassi.. \nLe precipitazioni atmosferiche nel suo bacino presentano al momento un valore annuale molto pi\u00f9 elevato rispetto alla media dei fiumi della pianura. Esse ammontano a 464\u00a0millimetri l'anno.\nIl bacino e gli affluenti.\nIl bacino della Vire si suddivide fra i dipartimenti del Calvados e della Manica, raccogliendo le acque di una parte del \"Bocage virois\", del Cotentin e del Bessin.\nEsso \u00e8 situato tra i bacini della Seulles a est, dell'Orne a sud-est, della Loira (tramite il suo sub-affluente pi\u00f9 settentrionale, l'\u00c9grenne) e della S\u00e9e a sud, della Sienne a sud-ovest e della Douve a nord-ovest.\nLa Vire riceve le acque del suo principale affluente (82\u00a0km), l'Aure, a qualche chilometro dal suo estuario, sulla destra orografica, a Isigny-sur-Mer. Ingrossato dall'importante Dr\u00f4me, l'Aure \u00e8 con l'Elle (lunga 32\u00a0km), che lo alimenta sulla destra orografica un po' pi\u00f9 a monte, a Neuilly-la-For\u00eat, uno dei due soli affluenti che superano la lunghezza dei 20\u00a0km.\nGli altri affluenti importanti sono, da monte verso valle (tra parentesi la lunghezza):\nStoria.\nCome molti corsi d'acqua di scarsa importanza, la Vire \u00e8 stata a lungo navigabile e costituiva una via di comunicazione indispensabile alle popolazioni rivierasche per l'inoltro e la commercializzazione dei loro prodotti. Se una navigazione fluviale \u00e8 attestata gi\u00e0 nel medioevo, poco sappiamo di essa. In compenso, dal XVII secolo si sa che numerose imbarcazioni solcavano il fiume, da Pont-Farcy al mare (circa 69\u00a0km), inoltrando verso valle sidro, burro, legno, destinati a essere venduti in tutto il nord del regno e, risalendo, la \"tangue\" (sabbia fangosa delle zone del nord della Francia, ricoperte dall'alta marea, utilizzata come concime) della baia dei Veis, verso l'interno della terraferma.\nL'apogeo della navigazione sulla Vire fu raggiunto tra il 1835 (classificazione del fiume nella nomenclatura dei corsi d'acqua navigabili) e il 1926 Durante questo periodo di quasi un secolo, battelli a fondo piatto e chiatte, trascinati da cavalli e uomini, trasportavano prodotti agricoli e materie prime (mattoni, pietre, tegole, carbone inglese..e sempre la \"tangue\"). Numerosi miglioramenti furono apportati per facilitare la risalita o la discesa del fiume: costruzione di un percorso di alaggio lungo tutto il corso del fiume, costruzione di 18 derivazioni tramite chiuse compensanti le brusche variazioni di pendenza, taglio del Canale della Vire e Taute assicurante il collegamento tra Saint-Fromond e Carentan. Questo canale fu tagliato e predisposto tra il 1835 e il 1839 (esso aveva 3 chiuse e 7 porti) e serviva a facilitare l'acquisizione della \"tangue\" a partire da Carentan. Gli anni precedenti la prima guerra mondiale videro l'apogeo del suo traffico (tra le 12000 e le 15000 tonnellate all'anno), poi la via navigabile, cos\u00ec come la Vire, perse di interesse sotto la duplice concorrenza del trasporto ferroviario e di quello stradale, fu abbandonnata nel 1938, prima di essere radiata dalla classificazione delle vie navigabili nel 1957. Le due vie d'acqua soffrivano per le ridotte dimensioni della loro sagoma (23.10\u00a0m su 4.20\u00a0m, 1.30\u00a0m di pescaggio per la Vire, 20.40\u00a0m su 4.20\u00a0m con 1.10\u00a0m di pescaggio per il canale da Vire a Taute), molto lontano dalla sagoma Freycinet.\nLa Vire fu egualmente segnata dalla presenza di mulini (22 in totale che, oggi, non sono pi\u00f9 attivi) destinati a macinare il grano, mentre alcuni divennero delle mini-centrali elettriche, e una di queste \u00e8 ancora in funzione, quando la portata del fiume lo consente, \u00e0 Candol (a sud-ovest di Saint-L\u00f4).\nOggi la valle della Vire \u00e8 gestita da escursionisti amanti dei paesaggi autentici ed il suo corso offre deliziose discese agli appassionati di canoa/kayak.\nAmbiente.\nLa Vire si getta nella baia dei Veys, localit\u00e0 naturale rimarchevole, parte integrante del Parco naturale regionale delle Paludi del Cotentin e del Bessin e protetta nel quadro delle acquisizioni del \"conservatoire du littoral\".\nQuesto spazio presenta una multitudine di ambienti naturali che ne fanno tutta la ricchezza: cordoni di dune, paludi litoranee, Praterie, savane e boscaglie, erbe, polder, \"slikke\", vaste spiagge. Questa variet\u00e0 ne fa una zona di accoglimento privilegiata per uccelli migratori, particolarmente anatre o piccoli trampolieri, tra i quali troviamo tuffetti comuni, germani reali, folaghe comuni e pavoncelle. Certe specie sono oggetto d'una particolare attenzione per la loro rarit\u00e0 o per il loro ruolo negli ecosistemi nazionali o internazionali: mestoloni comuni, cordoni comuni, Piovanello pancianera, alzavole, pittime minori, corrieri grossi, beccapesci o ancora fischioni. Accanto a quest'avifauna, la recente presenza di una piccola truppa di foche comuni s'iscrive nel quadro di un ripopolamento degli estuari del nord della Francia per questa specie di mammifero marino.\nLa baia presenta parimenti un grande interesse per la flora, come ha provato, nel 1998, la scoperta di quattro nuove specie in questa regione della Francia; tre di orchidee: l'orchidea acquatica, la marina rosea e l'elleborina palustre, una di felci: l'ofioglosso comune. A loro fianco vi \u00e8 una molteplicit\u00e0 di fiori, piante e arbusti: romici delle paludi, anagallis tenella, ruppia delle paludi, sassifraga tridattila, tamerici d'Inghilterra e, tra tanti altri, numerosi tipi di ranuncoli."}
{"id": "4107094", "revid": "1573940", "url": "https://it.wikipedia.org/wiki?curid=4107094", "title": "Noctua fimbriata", "text": "Noctua fimbriata () \u00e8 un lepidottero appartenente alla famiglia Noctuidae, diffuso in Europa.\nDescrizione.\nL'adulto.\nL'apertura alare dei maschi \u00e8 compresa tra i 45 e 57\u00a0mm, mentre quella delle femmine si colloca tra i 49 e 61\u00a0mm, mediamente per entrambi i generi varia dai 45-61 millimetri. La superficie delle ali anteriori varia dall'ocra, al marrone, al verde oliva. Le ali posteriori sono di color giallo sbiadito, attraversate da un'ampia banda che alla vista appare come un tessuto di un colore nero lucente inteso. Il colore delle ali anteriore identifica delle forme individuali e vengono definite come segue:\nI lati superiore e inferiore dell'addome sono di colore giallo.\nLe uova.\nL'uovo \u00e8 appiattito alla base, approssimativamente semisferico. Misura da 0,4 a 0,5\u00a0mm in altezza e da 0,7 a 0,75\u00a0mm di diametro; \u00e8 di colore verde. La superficie dei 2/3 superiori sono composti da 35 nervature longitudinali molto fitte e pronunciate, 11 delle quali si estendono alle regioni micropilari. Sono attraversate da nervature trasversali molto sottili, pi\u00f9 ravvicinate.\nLa larva.\nIl bruco si sviluppa per una lunghezza massima di 55\u00a0mm. Il suo colore varia dal bruno-giallastro al marrone al bruno-rossastro. Presso la linea dorsale \u00e8 relativamente brillante e stretto, e fiancheggiato nei segmenti posteriori da chiazze luminose. Il 12\u00b0 segmento trasversale \u00e8 luminoso, ed \u00e8 rivestito da una macchia nera, di solito poste dietro agli spiracoli.\nLe crisalide \u00e8 relativamente corta \u00e8 bruno-rossastra. Possiede un cremaster dotato di due lunghe spine.\nBiologia.\nIl lepidottero compie due generazioni all'anno (bivoltina), da giugno a settembre. Alcune falene si trovano a volare gi\u00e0 verso fine maggio o addirittura nel mese di ottobre. Una femmina pu\u00f2 conservare e deporre sino a 2.500 uova. I bruchi appaiono nel mese di settembre, vanno in letargo in inverno, impupandosi nel terreno e proseguono lo sviluppo nel mese di maggio dell'anno successivo.\nAlimentazione.\nLe larve sono polifaghe, cio\u00e8 si nutrono di diverse specie, sia erbaceee che arboree, appartenenti a diverse famiglie:\nDanni alle colture.\nDurante il XIX secolo venne segnalato anche un effetto nocivo nei vigneti.\nDistribuzione e habitat.\nQuesta specie di lepidottero \u00e8 diffusa in Europa. Nel sud, l'area di distribuzione si estende dal Sud Italia, alla Spagna meridionale e alla penisola balcanica, nel nord dalla Scozia meridionale, nella bassa Scandinavia, fino a tutta la Russia e gli Urali. A est si estende in tutta l'Asia Minore, nella regione del Caucaso, in Turkmenistan e in Siberia (Novosibirsk). La specie \u00e8 anche conosciuta come falena migratoria, quindi si possono trovare anche molto al di fuori del tradizionale habitat.\nLa specie preferisce vivere sui pendii caldi, sui bordi forestali misti, sui prati e nei parchi. Nell'Europa meridionale il limite sale a 2.000 metri a (ma per il Forster e il Wohlfahrt fino a 2.500\u00a0m). Il limite dell'area meridionale si presume sia il Mediterraneo, studiato sulla base della somiglianza comportamentale della \"Noctua Tirrenica\", ma lo studio \u00e8 ancora insufficiente."}
{"id": "4107097", "revid": "767487", "url": "https://it.wikipedia.org/wiki?curid=4107097", "title": "Casto Innocenzio Ansaldi", "text": "Domenicano dal 1726, insegn\u00f2 nelle universit\u00e0 di Napoli (1737-1738), Ferrara (1750-1756) e Torino (1756-1760). A Napoli fu preso di mira dal suo Ordine monastico per il metodo di insegnamento e la questione dest\u00f2 presto l'interesse dello stesso pontefice Benedetto XIV. Fu esegeta e storico e combatt\u00e9 il razionalismo settecentesco."}
{"id": "4107098", "revid": "767487", "url": "https://it.wikipedia.org/wiki?curid=4107098", "title": "Claudio I Gonzaga", "text": "Biografia.\nEra figlio del marchese Silvio Gonzaga della linea cadetta dei \u201cGonzaga di Palazzolo\u201d (m. 1579) e di Francesca Gonzaga, della linea cadetta dei Gonzaga di Novellara.\nFu il primo marchese di Palazzolo dal 1595, assieme al nipote Luigi (m. 1626) e allo zio Curzio (m. 1599). Nel 1595 segui il duca Vincenzo I Gonzaga alle guerre d' Ungheria, dove mostr\u00f2 il suo valore nelle battaglie pi\u00f9 cruenti presentatagli nella seguente campagna.\nNel 1612 per ordine di Francesco IV Gonzaga ricopr\u00ec la carica di ambasciatore presso il Papa Paolo V e nel 1613 fu consigliere di gabbinetto del duca di Mantova Ferdinando Gonzaga, dove mostrati le sue doti di ministro venne nominato anche Maestro di Camera del Duca, e sempre nel 1613 divenne ambasciatore presso la Dieta di Ratisbona dell'imperatore Mattia d'Asburgo.\nNel 1596 spos\u00f2 Elena Aliprandi che, dopo l'assassinio del marito Rodolfo Gonzaga, marchese di Castel Goffredo e Castiglione avvenuto nel 1593, si era trasferita a Borgoforte assieme alle tre figlie Cinzia, Olimpia e Gridonia.\nDiscendenza.\nClaudio ed Elena ebbero diversi figli:"}
{"id": "4107099", "revid": "729019", "url": "https://it.wikipedia.org/wiki?curid=4107099", "title": "Luigi Briganti", "text": "Biografia.\nNato a Lentini da Vito Briganti e Sebastiana Gaeta , all'et\u00e0 di quindici anni fu iscritto presso \"l'Istituto San Michele\" di Acireale ove consegu\u00ec la licenza liceale classica nel 1943. Nel maggio del 1943 fu chiamato alle armi. Part\u00ec il 10 maggio 1943, giorno dedicato alla celebrazione della festa del Patrono di Lentini, Sant'Alfio. Giunse ad Ivrea dopo cinque interminabili giorni di viaggio e si present\u00f2 presso la sede del 64\u00ba Reggimento Fanteria divisione \u201cCagliari\u201d; qui sorpreso l'8 settembre 1943 dall'annuncio dell'avvenuto armistizio tra l'Italia e gli Alleati, e scelse di darsi alla macchia unendosi poi alle formazioni partigiane in via di costituzione nel Piemonte occidentale.\nUnitosi alla banda del comandante Rino Giuseppe Rigola con il nome di battaglia di \"Fortunello\", intraprese diverse azioni finch\u00e9 ai primi di marzo del 1944 fu fatto prigioniero dai tedeschi nei pressi di Casale Monferrato, e bench\u00e9 torturato si rifiut\u00f2 di rivelare informazioni sui suoi compagni; condannato a morte, il 21 marzo fu liberato dai suoi compagni poco prima che la sentenza fosse eseguita. Torn\u00f2 ad operare nell'alto Monferrato come comandante di un distaccamento della 42\u00aa Brigata \"Vittorio Lusani\" dell'11\u00aa Divisione \"Patria Monferrato\", compiendo azioni anche nei dintorni di Torino, Vercelli ed Ivrea. Nel marzo del 1945, nel tentativo di salvare dalla cattura un ufficiale disertore della X\u00aa Flottiglia MAS, gli cedette il suo nascondiglio e si consegn\u00f2 spontaneamente ad un contingente di militi della RSI che aveva scoperto il suo rifugio: portato prima al carcere di Cigliano e poi a Torino, fu nuovamente sottoposto a percosse e torture ma si rifiut\u00f2 di fornire informazioni ai suoi catturatori; fu poi liberato tramite uno scambio con alcuni ufficiali tedeschi catturati dai partigiani in Valle d'Aosta, partecipando infine alla liberazione di Torino sul finire dell'aprile 1945.\nNel dopoguerra si laure\u00f2 in Medicina, venendo poi insignito della Medaglia d'oro al Valor Militare il 18 maggio 1979 con decreto del Presidente della Repubblica Sandro Pertini per le sue azioni in guerra; \u00e8 stato insignito il 25 aprile 1983 della cittadinanza onoraria da parte del Comune di Casale Monferrato.\nLuigi Briganti mor\u00ec per un infarto a Lentini il 5 aprile 2006.\nOnorificenze.\n Distintivo d'onore per i patrioti \"Volontari della libert\u00e0\""}
{"id": "4107101", "revid": "729019", "url": "https://it.wikipedia.org/wiki?curid=4107101", "title": "Guglielmo Ansaldi", "text": "Biografia.\nTenente-colonnello sabaudo, durante i moti del 1820-21 prese la citt\u00e0 di Alessandria e vi proclam\u00f2 la costituzione spagnola. Poco dopo fu costretto a fuggire in Spagna, ma nel 1830 si spost\u00f2 in Francia, dove visse fino al 1842, anno del suo rientro in patria.\nAll'Ansaldi \u00e8 dedicata una via nel comune di Guidonia Montecelio (RM)."}
{"id": "4107106", "revid": "287204", "url": "https://it.wikipedia.org/wiki?curid=4107106", "title": "Valle di Scubiago", "text": "La valle di Scubiago \u00e8 una valle del Canton Ticino.\nGeografia.\nLa vallata \u00e8 formata dal torrente Censo, che scorre poi verso il fiume Ticino, dove sfocia (presso Claro).\nEssa parte dalle sorgenti del torrente (versanti scoscesi del Pizzo di Claro) e passando per il bosco del Censo arriva presso la localit\u00e0 \"Roncaia\", dove la valle termina e il Censo intraprende una serie di cascate con le quali arriver\u00e0 a Scubiago."}
{"id": "4107108", "revid": "599013", "url": "https://it.wikipedia.org/wiki?curid=4107108", "title": "Aldo Perni", "text": "Carriera.\nDebutta in Serie B con il Catania nel 1952, disputando 17 gare nell'arco di due stagioni.\nIn seguito gioca per sei anni con il Prato, conquistando la promozione in Serie B al termine del campionato di Serie C 1956-1957 e disputando altre due stagioni in Serie B per un totale di 61 presenze.\nNel 1960 passa al Livorno giocando per un altro anno in Serie C."}
{"id": "4107109", "revid": "1851848", "url": "https://it.wikipedia.org/wiki?curid=4107109", "title": "Renato Targioni", "text": "Carriera.\nDopo gli esordi con la Pistoiese in IV Serie, nel 1954 passa al Prato con cui vince il campionato di Serie C 1956-1957 e disputa due campionati di Serie B, prima di retrocedere in Serie C e risalire nuovamente tra i cadetti dopo aver nuovamente vinto il campionato di Serie C 1959-1960 giocando altre due stagioni.\nIn quattro campionati di Serie B colleziona complessivamente 130 presenze segnando 7 reti."}
{"id": "4107113", "revid": "124123", "url": "https://it.wikipedia.org/wiki?curid=4107113", "title": "Pericle Ansaldo", "text": "Ideatore del palcoscenico mobile a sezioni e di varie applicazioni al Teatro dell'Opera di Roma, negli USA e in Francia."}
{"id": "4107114", "revid": "729019", "url": "https://it.wikipedia.org/wiki?curid=4107114", "title": "Autoroute A19 (Belgio)", "text": "L'Autoroute A19 (o A19) belga parte da Courtrai, fino ad arrivare a Ypres. L'autostrada, ancora non ultimata, \u00e8 attualmente lunga 23\u00a0km. Il progetto prevede un percorso che si conclude a Veurne."}
{"id": "4107115", "revid": "1372005", "url": "https://it.wikipedia.org/wiki?curid=4107115", "title": "Hanna Maron", "text": ""}
{"id": "4107119", "revid": "98345629", "url": "https://it.wikipedia.org/wiki?curid=4107119", "title": "August Wilhelm Iffland", "text": "Biografia.\nEra figlio di un archivista della cancelleria reale (in quel periodo il principe elettore di Hannover era anche re di Hannover e contemporaneamente era legato da Unione personale al re della Gran Bretagna) ed era stato destinato dai genitori allo studio della teologia. Nel 1777 tuttavia egli fuggi in segreto a Gotha, ove divenne un attore del teatro di corte. Qui fece amicizia con lo scrittore e poeta Friedrich Wilhelm Gotter, che fu suo consigliere, e con gli attori Konrad Ekhof, Heinrich Beck e Johann David Beil, che egli prese a modello.\nNel 1777 esord\u00ec al teatro di Gotha e dal 1779 fu in scena a Mannheim. Iniziato in Massoneria ad Amburgo, nel 1787 pubblic\u00f2 una musica massonica intitolata \"Der Magnetismus\". Amico ed anfitrione di Friedrich Schiller, interpret\u00f2 Franz Moor e dal 1796 fu direttore del Nationaltheater, dove fece rappresentare commedie scritte da lui stesso, oltrech\u00e9 di Schiller. Nel 1811 divenne direttore generale dei teatri berlinesi, dove si distinse soprattutto per le messinscena sfarzose.\nI suoi contemporanei, come Goethe, Schiller e Tieck, lo apprezzarono pubblicamente sia per le sue interpretazioni sia per le sue qualit\u00e0 di autore, di acuto osservatore della realt\u00e0 e della societ\u00e0."}
{"id": "4107122", "revid": "767487", "url": "https://it.wikipedia.org/wiki?curid=4107122", "title": "Christopher Anstey", "text": "Divenne celebre con il libro \"The new Bath guide\" (1766), poema sul deterioramento della societ\u00e0. Anstey fu lodato dal celebre scrittore horror Horace Walpole."}
{"id": "4107126", "revid": "767487", "url": "https://it.wikipedia.org/wiki?curid=4107126", "title": "Andr\u00e9 Cavens", "text": "La sua carriera inizi\u00f2 nel 1961 come regista e produttore di \"Il y a un train toutes les heures\". Il film, interpretato da Evelyne Axell, fu candidato per l'Orso d'oro al Festival internazionale del cinema di Berlino. Nel 1965, il regista pubblica il cortometraggio \"La pr\u00e9sence d\u00e9sol\u00e9e\". Torna sul grande schermo nel 1968 con \"Michaella\".\nIn onore del regista, il Sindacato Belga della Critica Cinematografica ha istituito il premio Andr\u00e9 Cavens per il miglior film belga dell'anno."}
{"id": "4107130", "revid": "740722", "url": "https://it.wikipedia.org/wiki?curid=4107130", "title": "Premio Andr\u00e9 Cavens", "text": "Il premio Andr\u00e9 Cavens \u00e8 un riconoscimento assegnato annualmente dal 1976 nel mese di dicembre dai membri del Sindacato belga della critica cinematografica alla migliore produzione o coproduzione belga realizzata da un regista belga e pubblicata nel corso dell'anno trascorso. Il nome scelto per il premio \u00e8 un omaggio al regista belga Andr\u00e9 Cavens.\nIl regista che ha ricevuto il premio il maggior numero di volte \u00e8 la coppia Jean-Pierre e Luc Dardenne, con cinque premi. Seguono Jaco Van Dormael, Joachim Lafosse e Fien Troch con tre premi, e Jean-Jacques Andrien e Andr\u00e9 Delvaux con due.\nAlbo d'oro.\nDi seguito sono elencati i vincitori di ogni anno. Per ogni film sono indicati: titolo italiano (se disponibile), titolo originale e regista. Gli anni indicati sono quelli in cui \u00e8 stato assegnato il premio e non quello in cui \u00e8 stato realizzato il film."}
{"id": "4107131", "revid": "1452073", "url": "https://it.wikipedia.org/wiki?curid=4107131", "title": "Gabriel Anton", "text": "Assistente di Theodor Meynert dal 1887, nel 1894 divenne docente a Graz, ove rimase fino al 1905. Da lui prendono nome la sindrome di Anton-Babinski, caratterizzata dalla perdit\u00e0 di coscienza di met\u00e0 del corpo, e la sindrome di Anton."}
{"id": "4107132", "revid": "1632387", "url": "https://it.wikipedia.org/wiki?curid=4107132", "title": "Camillo Antona Traversi", "text": "Biografia.\nNato a Milano nel 1857, figlio di un ricco latifondista e fratello maggiore di Giannino, futuro scrittore, commediografo e senatore del Regno d'Italia, Camillo Antona Traversi si laure\u00f2 in lettere a Napoli nel 1880. Per l'opposizione paterna al suo matrimonio, fu costretto a lasciare la tranquillit\u00e0 economica della famiglia di origine e a provvedere autonomamente alle proprie necessit\u00e0, insegnando letteratura italiana presso il Collegio militare di Roma per undici anni. \nAcquis\u00ec una certa notoriet\u00e0 con la pubblicazione di alcuni lavori critici su Boccaccio, Foscolo e Leopardi. I suoi studi su Leopardi furono apprezzati dallo stesso Carducci che, in una lettera all'autore, scrisse che ne avrebbe fatto \u00abgran conto\u00bb. \nAder\u00ec al verismo e fece della commedia \"Le Rozeno\", il suo lavoro pi\u00f9 noto, ambientato nel mondo delle \"mantenute\" e rappresentato per la prima volta al Teatro Valle di Roma il 18 dicembre 1891, il manifesto della sua opera.\nRaggirato da truffatori, fu coinvolto in un procedimento per cambiali false e, dopo l'emissione di un mandato di cattura, costretto a lasciare l'Italia. Scrisse una memoria difensiva, pubblicata forse a Londra nel 1899, e ricord\u00f2 l'incresciosa vicenda in alcune delle sue opere. Trasferitosi a Parigi nel 1907, divenne segretario, fino al 1918, del Th\u00e9\u00e2tre R\u00e9jane, aperto dall'attrice Gabrielle-Charlotte Reju (nota appunto con lo pseudonimo di \"R\u00e9jane\").\nLa morte dell'attrice francese nel 1920, provoc\u00f2 a Traversi serie difficolt\u00e0 finanziarie; riusc\u00ec ad inserirsi nel Th\u00e9atre du Grand Guignol, diretto dall'attore Camille Choisy, ove furono rappresentati diversi suoi lavori, quali \"La fianc\u00e9e\", \"En bord\u00e9e\", \"La Venus masqu\u00e9e\", \"La pieuvre\", che fecero di lui l'unico autore italiano ad aver dato contributi significativi a quel teatro.\nOltre ai lavori teatrali, Traversi si dedic\u00f2 alla critica teatrale e scrisse biografie delle attrici pi\u00f9 note. Fu, inoltre, corrispondente per diversi giornale e autori di alcuni libretti per operette: \"Frine\" (musica di G. Tofano), \"Yvonne\" (di V. Ranzato), \"Du Barry\" (di E. Camussi). \nI suoi numerosi volumi di memorie teatrali costituiscono una fonte importante per la conoscenza dei maggiori esponenti del mondo teatrale della sua epoca.\nMor\u00ec a settantasei anni a Saint-Briac, un comune della Bretagna, nel 1934.\nOpere.\nTeatro.\nGran parte dei lavori teatrali di Traversi, sono pubblicati in:"}
{"id": "4107136", "revid": "247222", "url": "https://it.wikipedia.org/wiki?curid=4107136", "title": "Paolo Brera (cantautore)", "text": ""}
{"id": "4107137", "revid": "124132989", "url": "https://it.wikipedia.org/wiki?curid=4107137", "title": "Giannino Antona Traversi", "text": "Fratello di Camillo Antona Traversi, fu autore di commedie ironiche che ritraevano la societ\u00e0 mondana di fine '800 tra le quali ricordiamo \"Il braccialetto\" (1897), \"La scuola del marito\" (1898), \"I giorni pi\u00f9 lieti\" (1903) e \"Viaggio di nozze\" (1904). Nel 1929 fu nominato Senatore del Regno per i meriti acquisiti nell\u2019opera di riconoscimento delle salme dei caduti italiani nella prima guerra mondiale.\nBiografia.\nGiannino Antona Traversi nacque a Milano, in Corsia del Giardino, il 7 marzo 1860. Il padre Giovanni, giurista e grande proprietario terriero, fu deputato per tre legislature, sedendo come mazziniano all\u2019estrema sinistra dell\u2019emiciclo. La madre Claudia Grismondi era discendente di una nobile famiglia bergamasca, distintasi per l\u2019ardente patriottismo.\nStudi\u00f2 a Firenze, Roma e Napoli, dove si laure\u00f2 in giurisprudenza anche se non ritir\u00f2 mai il diploma di laurea, perch\u00e9 il denaro che il padre gli aveva inviato per pagare la tassa necessaria lo impieg\u00f2 in altro modo. A Napoli da studente esord\u00ec come scrittore nel giornaletto Il Liceo, fondato da lui e da Salvatore di Giacomo, suo compagno al liceo Vittorio Emanuele.\nDopo il volontariato di cavalleria nel 1882 Antona Traversi condusse a Milano per vari anni vita mondana e spensierata. Esord\u00ec come commediografo nel 1892, quando venne messa in scena \"La mattina dopo\". Seguirono fino al 1912 quasi una trentina di commedie di costume, in cui l\u2019alta societ\u00e0 del tempo \u00e8 rappresentata con toni leggeri e arguti nei suoi stereotipi pi\u00f9 profondi.\nAllo scoppio della prima guerra mondiale si schier\u00f2 con gli interventisti e diede alle stampe un album di caricature dal titolo Gli Unni\u2026 e gli altri, ferocemente anti-germanico. Con l\u2019entrata in guerra dell\u2019Italia, il 24 maggio 1915, venne nominato tenente dei Lancieri di Montebello. Dopo una prima fase all\u2019ufficio propaganda, partecip\u00f2 alle azioni della Terza divisione di cavalleria al di l\u00e0 dell\u2019Isonzo e della Ventottesima divisione sul Carso, come ufficiale di collegamento con le divisioni di prima linea.\nTerminata la guerra fu promosso capitano, insignito della croce di guerra italiana, di quella francese e della croce della Terza Armata. Dopo la permanenza, nel 1919, a Innsbruck come addetto al comando della Terza Armata, inizi\u00f2 l\u2019esperienza al\u2019ufficio centrale Cure Onoranze Salme Caduti in Guerra (C.O.S.C.G), costituito a Udine, dove rest\u00f2 impegnato dal 1920 al 1927. Diede impulso alla costruzione del primo cimitero di Redipuglia, inaugurato nel 1923 e poi trasformato in museo. Nel maggio del 1929 fu nominato Senatore del Regno, carica che gli permise di continuare l\u2019opera di assistenza alle famiglie dei caduti. Negli ultimi anni della sua vita visse prevalentemente a Meda, nella villa di famiglia, Villa Antona Traversi, dove allest\u00ec un museo personale che esiste tuttora, suddiviso fra l\u2019esperienza di commediografo e quella legata alla prima guerra mondiale.\nMor\u00ec a Verona nel dicembre del 1939.\nLe commedie e l\u2019attivit\u00e0 teatrale.\nL\u2019esordio teatrale avviene con \"La mattina dopo\", messa in scena all\u2019Accademia dei Filodrammatici di Milano il 21 febbraio 1892. Fu un successo, che port\u00f2 l\u2019autore alla ribalta del mondo teatrale e gli fece vincere, nel 1893, un concorso governativo che prevedeva un premio di Lire 1.000.\nNel luglio 1892 va in scena, al teatro della Commenda di Milano, l\u2019atto unico \"Per vanit\u00e0\". Verona \u00e8 invece la ribalta del primo dramma, \"Dura lex\", del 1893. Seguir\u00e0 un\u2019altra commedia, \"La civetta\", rappresentata al teatro Gerbino di Torino il 13 maggio 1894. \u00c8 del 1897 l\u2019atto unico \"Il braccialetto\", con cui l\u2019autore ritorna alla commedia di costume. Seguiranno \"La prima volta\" (1898) e \"La scuola del marito\" (1898).\nCon \"La scalata all\u2019Olimpo\" (1900) Antona Traversi mette in scena il tentativo vano di una famiglia borghese di nobilitarsi. Tra le altre commedie si segnalano \"I giorni pi\u00f9 lieti\" (1903), \"Viaggio di nozze\" (1904) e \"I martiri del lavoro\" (1908).\nCon la partecipazione attiva alla prima guerra mondiale l\u2019attivit\u00e0 teatrale di Antona Traversi inevitabilmente si interrompe, per riprendere molto pi\u00f9 tardi nella forma di dramma patriottico con \"L\u2019Offerta\" (1934).\nIl tratto comune dei lavori di Giannino Antona Traversi \u00e8 la rappresentazione dell\u2019ambiente aristocratico in tutte le sfumature pi\u00f9 particolari. La critica ha individuato quattro costanti nei suoi lavori teatrali: l\u2019illustrazione dell\u2019egoismo maschile, la perversit\u00e0 femminile, l\u2019aprire vasti orizzonti sulle scene di societ\u00e0 e sulle usanze e, infine, il soffermarsi sui drammi psicologici di quei personaggi che hanno conservato, pi\u00f9 degli altri, un fondo di individualit\u00e0 e umanit\u00e0.\nLa prima guerra mondiale e Redipuglia.\nL\u2019opera di Giannino Antona Traversi \u00e8 indissolubilmente legata alla realizzazione del Cimitero degli Invitti, il primo sacrario di Redipuglia inaugurato solennemente il 24 maggio del 1923 e dedicato all\u2019invitta Terza Armata. Le tombe dei 40.000 caduti che il cimitero ospitava sul colle Sant\u2019Elia erano disposte a gironi concentrici, a richiamare il Purgatorio dantesco, ed erano completate da tipici cimeli di guerra \u2013 armi, congegni, suppellettili e altri oggetti cari al fante \u2013 identificati ciascuno da poetiche epigrafi dettata dall\u2019Antona Traversi, che per questo venne ribattezzato \u201cpoeta-soldato\u201d.\nQuest\u2019opera, caratteristica per la sua estrema semplicit\u00e0, non aveva per\u00f2 una struttura tale da resistere al passare degli anni e alle intemperie. Fu per questo necessario trasferire le salme nell\u2019attuale Sacrario monumentale, inaugurato nel 1938 e pi\u00f9 aderente ai dettami architettonici del regime fascista, mentre i cimeli hanno trovato posto nei musei annessi al sacrario. Oggi il Cimitero degli Invitti si presenta come Parco delle Rimembranze, il cui viale principale \u00e8 intitolato proprio ad Antona Traversi.\nL\u2019attivit\u00e0 dell\u2019Antona Traversi all\u2019ufficio centrale Cure Onoranze delle Salme dei Caduti in Guerra si svolse ininterrottamente dal 1920 al 1927, e di essa restano a testimonianza migliaia di lettere ordinate dall\u2019autore e conservate nel suo archivio, per la maggior parte corrispondenze dei familiari che cercano notizie sui propri morti in battaglia.\nNegli anni Venti furono continue le attivit\u00e0 organizzative e le partecipazioni oratorie in occasione di commemorazioni legate alla Grande Guerra, come la raccolta di fondi per le madri e le vedove dei caduti. Un impegno che prosegu\u00ec anche dopo la nomina a Senatore del Regno, nel 1929, trovando compimento in diverse iniziative parlamentari a favore dei reduci e delle vedove di guerra."}
{"id": "4107139", "revid": "645828", "url": "https://it.wikipedia.org/wiki?curid=4107139", "title": "Giannino Antona-Traversi", "text": ""}
{"id": "4107140", "revid": "645828", "url": "https://it.wikipedia.org/wiki?curid=4107140", "title": "Camillo Antona-Traversi", "text": ""}
{"id": "4107141", "revid": "50859438", "url": "https://it.wikipedia.org/wiki?curid=4107141", "title": "SS151", "text": ""}
{"id": "4107144", "revid": "645828", "url": "https://it.wikipedia.org/wiki?curid=4107144", "title": "Stefano Degli Angeli", "text": ""}
{"id": "4107146", "revid": "50859480", "url": "https://it.wikipedia.org/wiki?curid=4107146", "title": "SS152", "text": ""}
{"id": "4107148", "revid": "88740", "url": "https://it.wikipedia.org/wiki?curid=4107148", "title": "Eugene Aram", "text": "Fu il primo a comprendere il carattere indo-europeo della lingua celtica. Uccise l'amante di sua moglie. Per questo delitto, venne condannato all'impiccagione.\nNella cultura di massa.\nSulla sua figura vennero girati alcuni film all'epoca del muto, basati sul romanzo \"Eugene Aram\" di Edward George Bulwer-Lytton che venne pubblicato a Londra nel 1932. Il poeta Thomas Hood gli aveva dedicato, nel 1831, \"The Dream of Eugene Aram, the Murderer\"."}
{"id": "4107149", "revid": "50859510", "url": "https://it.wikipedia.org/wiki?curid=4107149", "title": "SS153", "text": ""}
{"id": "4107152", "revid": "50859541", "url": "https://it.wikipedia.org/wiki?curid=4107152", "title": "SS154", "text": ""}
{"id": "4107154", "revid": "50859569", "url": "https://it.wikipedia.org/wiki?curid=4107154", "title": "SS155", "text": ""}
{"id": "4107155", "revid": "73843", "url": "https://it.wikipedia.org/wiki?curid=4107155", "title": "Antonio Anzilotti", "text": "Biografia.\nDal 1922 fu docente a Roma, dunque si trasfer\u00ec prima all'universit\u00e0 di Pavia e poi all'universit\u00e0 di Pisa. Nel 1922 scrisse inoltre l'opera \"Gioberti\", importante per capire l'economia toscana del XIX secolo."}
{"id": "4107158", "revid": "50859609", "url": "https://it.wikipedia.org/wiki?curid=4107158", "title": "SS156", "text": ""}
{"id": "4107162", "revid": "50859645", "url": "https://it.wikipedia.org/wiki?curid=4107162", "title": "SS157", "text": ""}
{"id": "4107163", "revid": "50859678", "url": "https://it.wikipedia.org/wiki?curid=4107163", "title": "SS158", "text": ""}
{"id": "4107164", "revid": "50859707", "url": "https://it.wikipedia.org/wiki?curid=4107164", "title": "SS159", "text": ""}
{"id": "4107170", "revid": "50859740", "url": "https://it.wikipedia.org/wiki?curid=4107170", "title": "SS160", "text": ""}
{"id": "4107179", "revid": "50859987", "url": "https://it.wikipedia.org/wiki?curid=4107179", "title": "Stato del Giappone", "text": ""}
{"id": "4107188", "revid": "287204", "url": "https://it.wikipedia.org/wiki?curid=4107188", "title": "Il bacio del vampiro", "text": "Il bacio del vampiro (\"As Shadows Fade\") \u00e8 un romanzo fantasy paranormal romance del 2009 di Colleen Gleason, quinto e ultimo libro della serie \"L'eredit\u00e0 dei Gardella\". \u00c8 stato pubblicato a marzo 2009 negli Stati Uniti e il 25 febbraio 2010 in Italia.\nTrama.\nVictoria scopre di essere l'ultima discendente di una lunga stirpe di cacciatori di vampiri.\nVictoria, recatasi al ricevimento di lady Winnie, amica di sua madre, incontra George Starcasset, che le chiede di uccidere la vampira Lilith, innamoratasi di lui, rimasta a Londra pur dopo la partenza di Lilith. Mentre la ragazza segue George, Max si reca al ricevimento per riferirle una notizia importante e, quando la vede arrivare con l'uomo, ha un attacco di gelosia. Tornata a casa, Victoria viene a sapere che Wayren \u00e8 stata rapita e, insieme a Max, Sebastian e i Cacciatori Brim e Michalas, viene guidata da uno dei piccioni della donna fino al cimitero; qui, trova Wayren svenuta in un sepolcro, avvolta da un cerchio di fuoco e, dopo un aspro scontro con i demoni, riesce a liberarla e a scappare insieme agli altri. Mentre Victoria chiede informazioni a George riguardo al crescente aumento di attivit\u00e0 demoniaca a Londra e a Parigi, Max scopre che il suo sangue non \u00e8 contaminato dal potere di Lilith e pu\u00f2 quindi affrontare nuovamente la prova per diventare Cacciatore. Dopo le indagini di Victoria, Wayren avanza l'ipotesi che i demoni stessero cercando di arrivare sulla Terra attraversando il Portale di Midivertia, un passaggio con gli inferi in Romania che pu\u00f2 essere chiuso con un cristallo conosciuto come l'orbe di Tached. L'orbe \u00e8 per\u00f2 nascosto vicino al covo di Lilith, in uno stagno protetto da un incantesimo, che pu\u00f2 essere penetrato soltanto quando sulla stessa mano vengono indossati gli anelli di Jubai, quelli di rame forgiati da Lilith per i suoi Guardiani pi\u00f9 fedeli. Essendo in possesso soltanto di due anelli, mentre il terzo si trova a Praga e gli ultimi due da Lilith, i Cacciatori decidono di andare a Praga; prima della partenza, Victoria seduce Max, che decide di non negare pi\u00f9 i suoi sentimenti per lei. Arrivati nella citt\u00e0, mentre Victoria e Sebastian recuperano l'anello di Jubai dalla vampira Katerina, Max affronta la prova per tornare Cacciatore, superandola. Essendo tornato in possesso dei propri poteri, l'uomo parte di nascosto quella notte per il covo di Lilith insieme a Michalas e Sebastian, e si offre alla vampira per l'eternit\u00e0 in cambio degli anelli. Quando Victoria lo scopre, cerca d'inseguirlo per fermarlo insieme a Brim, ma alla fine rinuncia a salvarlo per dare la priorit\u00e0 alla chiusura del portale.\nRecuperato l'orbe, Sebastian scopre che gli anelli, da restituire a Lilith, non si sfilano pi\u00f9 dalla sua mano e si offre alla regina dei vampiri in cambio di Max. Una volta chiuso il portale, Victoria e gli altri Cacciatori, ai quali si \u00e8 unito nel frattempo anche Max, liberato dalla prigionia, vanno a salvare Sebastian: qui la ragazza scopre che l'uomo \u00e8 stato trasformato in un vampiro e uccide Lilith. Mentre Sebastian parte per l'America, a Londra Victoria, incinta di una bambina, assiste al matrimonio della madre con il nuovo marchese di Rockley, Hubert de Lacy, vedovo con due figlie."}
{"id": "4107194", "revid": "156618", "url": "https://it.wikipedia.org/wiki?curid=4107194", "title": "Basilica di San Luigi Maria de Montfort", "text": ""}
{"id": "4107202", "revid": "123005224", "url": "https://it.wikipedia.org/wiki?curid=4107202", "title": "EuroLeague Women 2012-2013", "text": "L'Eurolega di pallacanestro femminile 2012-2013 \u00e8 stata la 22\u00aa edizione della massima competizione europea per club. Il torneo \u00e8 iniziato il 24 ottobre 2012 ed \u00e8 terminato con la \"final eight\", in programma tra il 18 e il 24 marzo 2013 a Ekaterinburg, in Russia. L'UMMC Ekaterinburg ha vinto il trofeo per la seconda volta.\nRegolamento.\nLe 21 squadre partecipanti sono state divise in 3 gironi di 7, con partite di andata e ritorno.\nLe prime 5 di ogni girone si qualificano alla fase a eliminazione diretta. L'UMMC Ekaterinburg \u00e8 qualificata automaticamente alla \"final eight\" come squadra organizzatrice.\nGli ottavi di finale si giocheranno al meglio delle tre partite. Gli accoppiamenti saranno definiti in base al \"ranking\" delle squadre qualificate.\nRegular season.\nLe partite si sono giocate tra il 24 ottobre 2012 e il 6 febbraio 2013.\nOttavi di finale.\nLe partite si sono giocate il 19, il 22 e il 27 febbraio."}
{"id": "4107206", "revid": "1924342", "url": "https://it.wikipedia.org/wiki?curid=4107206", "title": "IFPI Greece", "text": "L'International Federation of the Phonographic Industry Greece, o semplicemente IFPI Greece (in greco: IFPI \u0395\u03bb\u03bb\u03ac\u03b4\u03bf\u03c2), \u00e8 la branca dell'International Federation of the Phonographic Industry che si occupa delle classifiche musicali e delle certificazioni in Grecia. Fondata nel 1989, conta attualmente 2 classifiche, la Top 75 Albums e la Top 200 Airplay Chart, create rispettivamente nel 2010 e nel 2011. Prima di queste ultime le classifiche erano la Top 50 Greek Albums (i 50 album in lingua greca pi\u00f9 venduti) e la Top 50 Foreign Albums (i 50 album internazionali pi\u00f9 venduti).\nClassifiche.\nNasce nell'ottobre del 2010 dall'unione delle due vecchie Top 50, dopo che smisero di essere pubblicate nel marzo 2009, e raccoglie i 75 album pi\u00f9 venduti in Grecia.\nMonitorando oltre 150 stazioni radio greche, la classifica raccoglie i 200 brani pi\u00f9 ascoltati in radio. Tuttavia, solo le prime 100 posizioni sono rese note dal sito."}
{"id": "4107208", "revid": "93556", "url": "https://it.wikipedia.org/wiki?curid=4107208", "title": "Siscia", "text": "Siscia fu un importante centro militare dal 35 a.C. fino all'epoca della dinastia dei Flavi quando divenne \"colonia\" con il nome di \"Colonia Flavia Siscia\" (probabilmente sotto Vespasiano).\nStoria.\nOrigini pannoniche della citt\u00e0.\nLa lunga storia di questo centro urbano risale ad almeno duemila e cinquecento anni fa, per la sua posizione estremamente favorevole alla confluenza di due fiumi: la Sava e la Kupa. La regione in origine fu abitata dalle trib\u00f9 celtiche e illiriche della Pannonia, che diedero a questo nuovo centro fin dal IV secolo a.C., non il nome di Siscia, ma \"Segestica\". Questo \"oppidum\" sembra che fosse per quell'epoca, il pi\u00f9 grande dell'alta valle della Sava.\nLe prime campagne di Ottaviano.\nOttaviano era deciso ad occupare l'alta valle del fiume Sava. Si racconta che l'esercito mosse da Senia, lungo il fiume Kupa, occupando prima e non senza difficolt\u00e0, la fortezza di Terponus degli Arupini, poi quella di \"Metulum\" (vicino a Josipdol-Ogulin), capitale degli Iapodi. E mentre un contingente fu lasciato nella capitale, il grosso dell'esercito proseguiva, seguendo l'alta valle della Kupa in direzione di \"Segesta\", capitale dei Segestani e futura \"Siscia\". Questa localit\u00e0, di importanza strategica fondamentale per un'avanzata verso est, cadde dopo 30 giorni di duro assedio. Una volta conquistata questa importante roccaforte, Ottaviano vi lasci\u00f2 25 coorti agli ordini di Fufio Gemino, e torn\u00f2 a Roma. Al termine di tra duri anni di campagne militari nell'area, Ottaviano lasci\u00f2, sembra in modo permanente, a presidio di Emona e Siscia, un paio di guarnigioni legionarie.\nLa conquista di Siscia doveva costituire la fase preliminare per un'avanzata contro Bastarni e Daci, orfani ormai di Burebista, e divisi tra lotte interne di fazione. Ottaviano ottenne, inoltre, che anche i Pannoni offrissero a lui la loro alleanza senza dover prolungare la sua avanzata verso est, cosa che fu rimandata ad un ventennio pi\u00f9 tardi.\nOccupazione dell'Illirico e la grande rivolta (14 a.C.-9 d.C.).\nUna volta divenuto imperatore, Augusto programm\u00f2 l'occupazione dell'intero Illirico a sud dei fiumi Sava e Drava. Fu cos\u00ec che nel 14 a.C. fu inviato Marco Vinicio, in qualit\u00e0 di Legato imperiale sul fronte illirico, a causa delle continue ribellioni delle genti dell'area di Emona e Siscia. Quest'ultimo cominci\u00f2 l'avanzata, cercando di soggiogare le genti pannoniche che si trovavano tra i fiumi della Drava (a nord) e della Sava (a sud).\nE mentre Tiberio stava ormai spingendo le sue armate nel cuore della Boemia contro il regno dei Marcomanni di Maroboduo, nel 6 scoppiava una terribile rivolta tra dalmati e pannonici, che dur\u00f2 fino al 9. Siscia ebbe un ruolo strategico fondamentale. Si racconta, infatti, che qui Tiberio raggrupp\u00f2 ben cinque legioni (VIIII \"Hispana\", XIII \"Gemina\", XIIII \"Gemina\", XV \"Apollinaris\" e XX \"Valeria Victrix\"), prima di condurle verso Sirmio, ed occupare cos\u00ec l'intera valle della Sava. Da qui sarebbe poi partita l'avanzata verso il \"cuore\" della rivolta, nei monti dell'attuale Bosnia. Tiberio sapeva che avrebbe cos\u00ec diviso i Pannoni, a nord della Sava, dai Dalmati dell'area montuosa ed interna dell'attuale Bosnia. La rivolta fu soffocata dopo quattro anni di durissimi scontri e l'Illirico entr\u00f2 a far parte dei domini romani in modo definitivo. \"Siscia\" lungo la Sava costituiva un importante centro militare ai fini dell'organizzazione della difesa imperiale lungo i suoi confini.\nDai Giulio-Claudi a Diocleziano.\nLa fortezza legionaria ospit\u00f2 nell'ordine, prima la \"legio IX Hispana\" dal 10 al 43 e poi, anche se solo per pochi anni, la \"legio XV Apollinaris\" (dal 43 al 50), prima che quest'ultima si trasferisse sul Danubio a \"Carnuntum\", a cui segu\u00ec la definitiva chiusura del \"castrum\" di \"Siscia\". Sotto Vespasiano (attorno al 71) divenne \"colonia\" con il nome di \"Colonia Flavia Siscia\", e nel 297 divenne la capitale della nuova provincia della \"Pannonia Savia\" durante la riorganizzazione tetrarchica di Diocleziano.\nTardo impero.\nSi racconta che nel corso della guerra condotta da Costanzo II nel 351 contro l'usurpatore Magnenzio, quest'ultimo ottenne una vittoria proprio a \"Siscia\", mentre le armate di Costanzo \"\"avanzavano senz'armi e disordinatamente (non sospettavano infatti ci\u00f2 che sarebbe accaduto), le truppe piombarono loro addosso avendoli seppelliti tutti (si direbbe con le pietre), ed impedirono loro di proseguire\". Il successivo assedio alla citt\u00e0 di Magnenzio non fu per\u00f2 fortunato, poich\u00e9 gli assediati \"colpiva con le frecce quelli che volevano raggiungere la riva del fiume Sava, e si opponeva a quelli che voleva attraversare il ponte d'accesso alla citt\u00e0, cosicch\u00e9 molti furono massacrati, e parecchi spinti dai loro compagni, caddero nel fiume. Grande fu la strage\"\" mentre Magnenzio si salv\u00f2 a stento con uno stratagemma. Poco dopo per\u00f2 attacc\u00f2 di nuovo la citt\u00e0 di \"Siscia\" riuscendo questa volta ad impadronirsene ed a distruggerla."}
{"id": "4107213", "revid": "2180138", "url": "https://it.wikipedia.org/wiki?curid=4107213", "title": "Z\u00fclf\u00fc Livaneli", "text": "Il musicista.\n\u00c8 noto soprattutto per la sua musica popolare in cui fonde la musica tradizionale turca con la musica contemporanea, in modo analogo a quanto realizzato da Bob Dylan e i suoi contemporanei negli Stati Uniti. Al suo concerto del 1997 ad Ankara assistettero non meno di 500.000 persone.\nLa sua collaborazione con il greco Mik\u012bs Theod\u014drak\u012bs \u00e8 stata considerata un modo di esprimere e sostenere il collegamento tra le culture dei due paesi.\nLivaneli ha composto circa 300 canzoni, una rapsodia (incisa dalla London Symphony Orchestra), e un balletto. Le sue composizioni hanno risonanza nazionale e sono state eseguite da artisti di livello internazionale come Joan Baez, Maria Farantouri, Maria del Mar Bonet, Udo Lindenberg, Haris Alexiou, Jocelyn B. Smith e Kate Westbrook. Ha scritto anche cinque plays e trenta colonne sonore. Tra queste ultime, la colonna sonora di Yol, diretto da Yilmaz G\u00fcney e vincitore della Palma d'oro al Festival di Cannes 1982, \"\"Il gregge\", diretto ancora Y\u0131lmaz G\u00fcney e Zeki \u00d6kten, e \"Shirin's Wedding\"\" della regista tedesca Helma Sanders-Brahms.\nLa musica di Livaneli \u00e8 stata pubblicata negli Stati Uniti, in Svezia, Germania, Paesi Bassi e Francia, ed egli ha fatto dozzine di concerti in giro per il mondo. Ha prodotto album e si \u00e8 esibito con Mikis Theodorakis e Maria Farantouri, collaborando anche con Manos Hatzidakis, Giora Feidman, gli Inti-Illimani e \u00c1ngel Parra. Nel 2010 ha cantato \"Mothers of the Disappeared\" con Bono e gli U2 al loro primo concerto in Istanbul.\nHa ricevuto, tra gli altri premi, il \"Best Album of the Year\" (Grecia), l\"'Edison Award\" (Paesi Bassi), il \"Best Album of the Year\" dell'Associazione dei critici musicali tedeschi, e il Premio Tenco in Italia (1999).\nAttivit\u00e0 politica.\nOltre all'attivit\u00e0 artistica, Livaneli ha preso parte attivamente alla vita politica turca negli ultimi trent'anni, sempre su posizioni libertarie, pacifiste e multiculturali.\nDopo un periodo di carcerazione politica in seguito al colpo di stato del 1971, Livaneli scelse di lasciare il paese, vivendo in Svezia, Francia e Grecia. Tornato in patria, nel 1990 fond\u00f2 con Mikis Theodorakis la Societ\u00e0 per l'amicizia greco-turca.\nNelle elezioni turche del 2002 \u00e8 stato eletto deputato al Parlamento turco nel collegio di Istanbul per il CHP (Partito Repubblicano del Popolo). Si \u00e8 dimesso tuttavia dal CHP all'inizio del 2005, per protesta contro \"i metodi politici non democratici e autoritari\" del partito.\nDurante la sua carriera politica ad Ankara, Livaneli ha presentato una proposta di legge per modificare l'articolo 301 del codice penale turco. L'emendamento prevedeva che il concetto di \"identit\u00e0 turca\" fosse sostituito da quello di \"nazione turca\", per porre l'accento sul concetto di \"nazione\" che, cos\u00ec come \u00e8 formulato dalla Repubblica, accoglie e d\u00e0 spazio a popolazioni di diverse origini, eliminando le tensioni derivanti dal concetto di \"etnia\" turca contrapposta alle altre fortemente presenti nel paese, come ad esempio quella curda. Oltre a ci\u00f2, nel 2006 ha presentato all'Assemblea nazionale la proposta di costituire una commissione d'inchiesta sull'aumento di violenza e fanatismo nel mondo giovanile. La proposta \u00e8 stata accettata.\nDopo essersi dimesso dal partito, Livaneli ha comunque mantenuto la propria posizione nell'Assemblea nazionale come indipendente, fino alla scadenza del mandato. Non ha partecipato alle elezioni turche del 2007 e si \u00e8 ritirato dalla politica attiva, concentrandosi sulla propria arte, la narrativa e il giornalismo. \u00c8 editorialista del quotidiano \"Vatan\".\nFilm.\nLivaneli \u00e8 stato il regista di 4 film: "}
{"id": "4107218", "revid": "438678", "url": "https://it.wikipedia.org/wiki?curid=4107218", "title": "Il 13 non risponde", "text": "Il 13 non risponde (\"13 Rue Madeleine\") \u00e8 un film del 1947, diretto da Henry Hathaway.\nTrama.\nUn ufficiale tedesco facente parte dell'Abwehr si infiltra nel \"Gruppo 77\", un servizio di controspionaggio americano operante a Parigi. Qui frequenta il corso di addestramento; viene scoperto, ma anzich\u00e9 eliminarlo si decide di sfruttarlo portando al nemico notizie false su un altrettanto falso piano di invasione."}
{"id": "4107222", "revid": "599013", "url": "https://it.wikipedia.org/wiki?curid=4107222", "title": "Kurtley Beale", "text": "Biografia.\nNato in una famiglia aborigena, Beale entr\u00f2 a far parte delle giovanili degli Waratahs a 16 anni, mentre ancora frequentava le scuole superiori.\nA gennaio 2007 esord\u00ec in prima squadra in occasione di un'amichevole contro gli Brumbies, e pi\u00f9 avanti debutt\u00f2 nel Super 14; in agosto fu ai Western Sydney Rams, formazione dell'Australian Rugby Championship, torneo che dur\u00f2 una sola stagione; terminato l'impegno con tale squadra riprese a giocare negli Waratahs.\nA novembre 2009 esord\u00ec in Nazionale contro il a Cardiff.\nFece parte della squadra che vinse il Tri Nations 2011 e in seguito si classific\u00f2 terzo alla in Nuova Zelanda.\nNella stagione 2012 Beale fu ai Melbourne Rebels, formazione per cui aveva firmato ad aprile 2011.\nAlla fine del Super Rugby 2013 torn\u00f2 agli Waratahs, con cui si aggiudic\u00f2 il torneo 2014, il primo per la formazione di Sydney, che batt\u00e9 in finale i neozelandesi .\nL'anno successivo fece parte della squadra australiana che vinse il Championship e successivamente fu convocato alla in Inghilterra in cui giunse fino alla finale, poi persa contro la ."}
{"id": "4107226", "revid": "1005847", "url": "https://it.wikipedia.org/wiki?curid=4107226", "title": "Gruppo dei combattenti islamici libici", "text": "Il Gruppo dei combattenti islamici libici (in arabo: \u0627\u0644\u062c\u0645\u0627\u0639\u0629 \u0627\u0644\u0625\u0633\u0644\u0627\u0645\u064a\u0629 \u0627\u0644\u0645\u0642\u0627\u062a\u0644\u0629 \u0628\u0644\u064a\u0628\u064a\u0627, Al-Jama'a al-Islamiyyah al-Muqatilah bi-Libya), conosciuto anche con la sigla LIFG, \u00e8 un'organizzazione terroristica fondata negli anni ottanta del XX secolo dai mujaheddin libici veterani della guerra tra Unione Sovietica e Afghanistan. A partire dal 6 ottobre 2001 l'organizzazione \u00e8 stata inserita fra le organizzazioni legate ad Al Qaeda, Osama bin Laden e i talebani. Successivamente, su decisione della commissione chiamata a eseguire le risoluzioni 1267 e 1989 del Consiglio di sicurezza ONU su Al Qaeda e le altre organizzazioni terroristiche islamiche, il gruppo \u00e8 stato messo al bando a livello internazionale. Il 22 giugno 2011, tuttavia, il Consiglio di sicurezza ONU ha escluso Mohammad Benhammedi, precedentemente accusato di essere uno dei finanziatori dell'organizzazione, dai soggetti sottoposti alle sanzioni anti-terrorismo.\nAbd al-Hakim Balhaj, membro dei combattenti islamici, \u00e8 stato il comandante delle Milizie del Consiglio Militare nella conquista di Tripoli dell'agosto 2011, ove, fino al suo rilascio avvenuto nel mese di marzo del 2010, era rimasto in cella come dirigente del LIFG. Pochi giorni dopo Balhaj critic\u00f2 aspramente la partecipazione delle autorit\u00e0 statunitensi e britanniche al suo arresto ed annunci\u00f2 di voler prendere in considerazione un'azione legale contro di esse."}
{"id": "4107227", "revid": "767487", "url": "https://it.wikipedia.org/wiki?curid=4107227", "title": "Professional'nyj Futbol'nyj Klub Central'nyj Sportivnyj Klub Armii 1960", "text": "Questa voce raccoglie le informazioni riguardanti il CSKA Mosca nelle competizioni ufficiali della stagione 1960.\nStagione.\nIl club assunse la denominazione di CSKA Mosca ad inizio stagione (acronimo per \"Central'nyj Sportiv'nyj Klub Armii\"); in precedenza era noto come CSK MO, cio\u00e8 \"Central'nyi Sportivnyi Klub Ministerstva Oborony\".\nIn campionato la squadra termin\u00f2 la prima fase al 3\u00ba posto del Gruppo B della Klass A, qualificandosi al girone per il titolo. Nella seconda fase fin\u00ec ultimo nel girone per i primi sei posti, classificandosi sesto."}
{"id": "4107228", "revid": "2033069", "url": "https://it.wikipedia.org/wiki?curid=4107228", "title": "Go On (serie televisiva)", "text": "Go On \u00e8 una serie televisiva statunitense creata da Scott Silveri e con protagonista Matthew Perry.\nL'episodio pilota della serie \u00e8 stato trasmesso in prima visione assoluta sul canale televisivo NBC l'8 agosto 2012, in concomitanza con i Giochi olimpici di Londra 2012, per poi essere trasmessa regolarmente sempre sullo stesso canale a partire dall'11 settembre.\nTrama.\nRyan King \u00e8 un giornalista sportivo che, dopo aver perso la moglie in un incidente stradale, viene obbligato dal suo capo ad unirsi ad un gruppo di terapia per elaborare correttamente il suo dolore. Anche se inizialmente crede di non averne bisogno, presto si rende conto che frequentarlo non potr\u00e0 che fargli bene.\nProduzione.\nIl 23 gennaio 2012 la NBC ordin\u00f2 la produzione dell'episodio pilota della serie creata da Scott Silveri dal titolo \"Go On\".\nIl casting per i personaggi principali inizi\u00f2 nel mese di febbraio, e le prime due attrici ad unirsi al cast furono Julie White e Suzy Nakamura rispettivamente nei ruoli dei membri del gruppo di terapia Anne e Yolanda. Il 1\u00ba marzo venne aggiunto al cast Matthew Perry, a cui venne affidato il ruolo del protagonista Ryan King. Sempre nel mese di marzo vennero aggiunti al cast gli attori Allison Miller, Khary Payton e Laura Benanti, rispettivamente nei ruoli di Carrie l'assistente di Ryan, del membro del gruppo di terapia Don e della leader del gruppo Lauren Schneider. Nonostante Khary Payton fosse stato inizialmente inserito nel cast principale, il 23 maggio l'attore venne tolto dal cast e il personaggio che avrebbe dovuto interpretare cancellato dalla sceneggiatura. Ultimi attori ad unirsi al cast principale furono Tyler James Williams e John Cho nei ruoli del membro del gruppo di terapia Owen e del capo di Ryan, Steven. A partire dal quattordicesimo episodio l'attrice Sarah Baker, gi\u00e0 apparsa nel ruolo del personaggio ricorrente Sonia nei precedenti episodi, venne promossa al cast principale.\nIl 20 aprile 2012 la NBC ordin\u00f2 la produzione di una prima stagione della serie composta da tredici episodi. Il 2 ottobre dello stesso anno, grazie ai buoni ascolti ottenuti dai primi episodi, la NBC ordin\u00f2 inoltre la creazione di una stagione completa della serie composta da ventidue episodi.\nIl 10 maggio 2013, dopo una media d'ascolto della seconda parte della stagione ritenuta non soddisfacente, la rete annunci\u00f2 la volont\u00e0 di non rinnovare la serie per una seconda stagione."}
{"id": "4107231", "revid": "3115", "url": "https://it.wikipedia.org/wiki?curid=4107231", "title": "Maurizio Di Gati", "text": "Era considerato il capo di Cosa nostra ad Agrigento e provincia prima del suo arresto nel novembre 2006.\nDi Gati \u00e8 nato a Racalmuto, la citt\u00e0 natale del celebre scrittore siciliano Leonardo Sciascia, in provincia di Agrigento ed \u00e8 diventato un barbiere. Tuttavia, quando nel luglio del 1991 suo fratello Diego Di Gati viene ucciso in un regolamento di conti da un gruppo mafioso rivale, la Stidda, si avvicina a Cosa Nostra per vendicare il fratello.\nIl 14 luglio 2002 durante una riunione tra famiglie ad Agrigento si doveva decidere il \"capoprovincia\" a Santa Margherita di Belice . Di Gati era sponsorizzato da Nino Giuffr\u00e8, mentre Bernardo Provenzano preferiva Giuseppe Falsone di Campobello di Licata.\nTuttavia, la polizia interruppe l'incontro con un blitz. Di Gati riusc\u00ec a fuggire prima di quest'ultimo.\nIn seguito egli si fa da parte come \"capo provinciale\" a favore di Falsone a causa dell'opposizione di Provenzano per la sua persona.\nFalsone cercher\u00e0 di ostacolarlo in tutti i modi fino a mandargli un chiaro segnale. Infatti un anno dopo, precisamente il 13 agosto 2003 fa uccidere l'imprenditore mafioso \"Carmelo Milioti\" a Favara, provincia competente a Di Gati, col chiaro intento che il prossimo sar\u00e0 proprio lui. Questo segner\u00e0 di fatto l'ascesa di Falsone al comando della provincia.\nDi Gati \u00e8 stato arrestato il 25 novembre 2006, presso Villaggio Mos\u00e8, frazione di Agrigento e precisamente in contrada \"Pioppitello\" a cento metri da contrada \"Lucia\" dove nel 1999 fu ucciso per errore il piccolo Stefano Pompeo. Di Gati era latitante dal 1999, quando fu condannato a sei anni di carcere per cospirazione mafiosa. Dal dicembre 2006 ha deciso di diventare un collaboratore di giustizia."}
{"id": "4107232", "revid": "729019", "url": "https://it.wikipedia.org/wiki?curid=4107232", "title": "Hansa-Brandenburg W.11", "text": "L'Hansa-Brandenburg W.11 era un idrocaccia biplano a scarponi sviluppato dall'azienda tedesco imperiale Hansa und Brandenburgischen Flugzeugwerke GmbH negli anni dieci del XX secolo e rimasto allo stadio di prototipo.\nStoria del progetto.\nNel 1916 Ernst Heinkel, allora direttore dell'ufficio tecnico della Hansa und Brandenburgische Flugzeug-Werke, ide\u00f2 una rivoluzionaria soluzione tecnica: un'insolita struttura che aveva il compito di collegare le ali superiori ed inferiori nei velivoli a velatura biplana, realizzata collegando quattro sottostrutture a V costituite da tubi d'acciaio saldati ed uniti tra loro al centro dello spazio tra le due semiali a formare una \"stella\". La soluzione, nelle intenzioni del progettista, doveva garantire una maggiore penetrazione aerodinamica per l'eliminazione dei tiranti in cavetto d'acciaio offrendo inoltre, al prezzo di un maggior peso complessivo, una maggiore robustezza rispetto alla soluzione tradizionale.\nQuesta soluzione tecnica inizialmente adottata sul caccia terrestre D.I venne trasferita anche sull'idrovolante a scarponi KDW. Appena si rese disponibile il nuovo motore Benz Bz.IV da 200 PS (147 kW) Heinkel tent\u00f2 di sviluppare ulteriormente il KDW rinforzando la cellula adattandola alla maggior potenza disponibile, ma i risultati non furono considerati soddisfacenti ed il suo sviluppo venne abbandonato dopo solo tre esemplari realizzati.\nDescrizione tecnica.\nL'Hansa-Brandenburg W.11 era un idrovolante dall'aspetto, per la sua epoca, convenzionale: idrovolante monoposto con configurazione a scarponi abbinato ad una velatura biplana e motore collocato in configurazione traente.\nLa fusoliera, realizzata con struttura in legno, era caratterizzata da un singolo abitacolo aperto destinato al pilota. Posteriormente terminava in un impennaggio classico monoderiva caratterizzato dall'elemento verticale di forma squadrata che si estendeva verso l'anteriore con una vistosa pinna dorsale abbinato agli elementi orizzontali controventati e di forma triangolare. Sotto la struttura erano collegati, tramite un castello tubolare, i due grandi galleggianti.\nLa configurazione alare era biplana, caratterizzata dall'ala superiore, posizionata alta a parasole, di ugual apertura dell'inferiore, posizionata bassa sulla fusoliera e leggermente disassata verso coda, collegate tra loro dal caratteristico complesso di montanti \"a stella\" gi\u00e0 sperimentato da Heinkel nel modello \"terrestre\" KD (identificato D.I dalle convenzioni Idflieg).\nLa propulsione era affidata ad un motore Benz Bz.IVa, un 6 cilindri in linea raffreddato a liquido capace di erogare una potenza pari a 220 CV (164 kW), posizionato all'apice anteriore della fusoliera caratterizzato dall'impianto di scarico \"a corno di rinoceronte\" ed abbinato ad un'elica bipala in legno a passo fisso.\nL'armamento era composto da una coppia di mitragliatrici LMG 08/15 Spandau calibro 7,92 mm posizionate in caccia."}
{"id": "4107237", "revid": "767487", "url": "https://it.wikipedia.org/wiki?curid=4107237", "title": "Louisy Joseph", "text": "Carriera.\nLe L5.\nNel 2001 si presenta alle audizioni della prima edizione di Popstars in Francia dove colpisce la giuria per il suo carisma e la sua determinazione. Lydy si fa strada nel programma fin a riuscire a vincere la competizione insieme ad altre quattro ragazze e formare cos\u00ec il gruppo delle L5.\nCon le L5 pubblica tre album in studio (\"L5\", \"Retiens-Moi\" e \"Turbulences\"), un album live (\"Le Live\"), una raccolta (\"Best Of\") e una diversa serie di singoli di successo. Nel 2007 il gruppo si scioglie ufficialmente.\nIl debutto solista: \"La saison des amours\".\nLydy dopo lo scioglimento delle L5 attraversa un periodo abbastanza difficile per motivi personali, ma nonostante questo incomincia a lavorare ad un progetto solista. Successivamente, sotto consiglio di un amico, contatta il compositore Pascal Obispo e tra i due comincia un rapporto lavorativo.\nSuccessivamente viene messa sotto contratto dalla Warner Music France. Decide cambiare anche nome di scena: da Lydy (come era conosciuta nelle L5) a Louisy Joseph. Anche il genere cambia, infatti Louisy si concentra su un genere pi\u00f9 vicino al soul, al reggae e al pop acustico, decisamente in contrasto con il pop elettronico e moderno delle L5.\nIl 14 aprile 2008 viene pubblicato il suo primo album solista \"La saison des amours\". L'album viene promosso dal singolo di debutto \"Assis par terre\", che raggiunge la terza posizione nella classifica francese, ottenendo molto successo anche in Belgio e Svizzera.\nL'album raggiunge la posizione #25 in Francia, riuscendo ad entrare in top 100 anche in Svizzera e Belgio.\nDall'album vengono successivamente estratti altri due singoli: \"Mes insomnies\" e \"Imagine de John Lennon\" e nel 2009 Louisy parte per il suo primo tour da solista in giro per la Francia.\nIl secondo album: \"Ma radio\".\nIl 20 aprile 2012 pubblica il singolo \"Chante\", accompagnato da un videoclip girato nel deserto della California. Il brano presenta un'evoluzione rispetto al primo disco della cantante, presentando sfumature Elettropop.\nIl brano ha anticipato il secondo album solista di Louisy: \"Ma radio\", pubblicato il 9 luglio 2012 di genere prevalentemente pop e reggae.\nIl disco contiene tra l'altro anche il pezzo \"Pick Up the Pieces (Je te suivrai)\", duetto bilingue con il cantante statunitense Jason Derulo, pubblicato come singolo promozionale. Nel disco si pu\u00f2 trovare anche una cover di \"There Must Be an Angel\", celebre brano degli Eurythmics.\nIl disco in classifica non ebbe i risultati del precedente, fermandosi solo alla #74 in Francia e mancando la top 100 in Belgio e Svizzera.\nAd ottobre del 2012 lancia il secondo singolo ufficiale: \"Le message de nos p\u00e8res\".\nIl 27 febbraio 2013 pubblica un videoclip ufficiale per il brano \"Le Prix A Payer\"."}
{"id": "4107238", "revid": "1573940", "url": "https://it.wikipedia.org/wiki?curid=4107238", "title": "Sharifabad (Zanjan)", "text": "Shar\u012bf\u0101b\u0101d (farsi \u0634\u0631\u064a\u0641 \u0627\u0628\u0627\u062f) \u00e8 una citt\u00e0 della provincia di Abhar, circoscrizione Centrale, nella regione di Zanjan in Iran. Nel 2006 aveva 5.521 abitanti. Si trova a est di Abhar."}
{"id": "4107239", "revid": "767487", "url": "https://it.wikipedia.org/wiki?curid=4107239", "title": "Piet\u00e0 di Porto San Giorgio", "text": "La Piet\u00e0 di Porto San Giorgio \u00e8 un dipinto a tempera e oro su tavola (945x117 cm) di Carlo Crivelli, datato 1470 e conservato nel Detroit Institute of Arts. Era lo scomparto superiore del \"Polittico di Porto San Giorgio\".\nStoria.\nLa tavola venne riconosciuta come scomparto laterale del polittico da Roberto Longhi nel 1946, sulla base della descrizione di Amico Ricci del 1834. Il polittico era stato commissionato nel 1469/1470 da Giorgio, albanese emigrato in Italia pochi anni prima e capostipite della nobile famiglia Salvadori, che possedette il polittico per secoli.\nNel 1803 la vecchia parrocchiale di Porto San Giorgio fu demolita e il polittico trasferito nel chiesa del Suffragio, sede provvisoria delle attivit\u00e0 liturgiche. Nel 1832 il dipinto era conservato in casa Salvadori, nell'attesa che la nuova chiesa fosse terminata; qui lo vide e la descrisse il Maggiori e pochi anni dopo (1834) Amico Ricci lo ricord\u00f2 gi\u00e0 nella nuova parrocchiale, anche se gli mutilo di alcune tavole del registro superiore. Poco dopo sull'altare venne posta una statua di san Giorgio e i pannelli restanti del polittico vennero restituiti alla famiglia. L'anno successivo, nel 1835, l'opera era gi\u00e0 stata trasportata a Roma e, ormai smembrata, fu venduta da Luigi Salvadori al collezionista dell'ambasciata portoghese Hudson per 90 scudi. Il priore del Comune di Porto San Giorgio per\u00f2, che evidentemente rivendicava la propriet\u00e0 del polittico, avvi\u00f2 una controversia col Salvadori contestando l'atto di vendita, che si risolse con un nuovo pagamento, questa volta di trecento scudi: \u00e8 evidente come il lavoro artistico fosse visto esclusivamente come bene di scambio con cui battere cassa, senza alcun interesse per la sua salvaguardia. Passato nella collezione Ward (poi Dudley), venne qui visto da Waagen; Fu poi esposto nell'Egyptian Hall a Londra, dove lo videro Crowe e Cavalcaselle. Nel 1876 alla vendita della collezione Dudley a Londra fu acquistato da Martin Colnaghi e quindi disperso in varie raccolte.\nLa \"Piet\u00e0 \" in particolare fin\u00ec in varie collezioni inglesi, tra cui quella di Alex Barker e dal 1892 nella raccolta Brocklebank a Londra. Nel 1927 entr\u00f2 nel museo di Detroit.\nIl polittico venne temporaneamente riunito alla mostra monografica sull'artista a Venezia nel 1961.\nDescrizione e stile.\nSullo sfondo di un fregio/parapetto, cinque figure sono articolate su pi\u00f9 piani attorno al sarcofago all'antica e alla figura del Cristo morto, ritmati nella curvatura della lunetta. A sinistra sembrano accoprrere due uomini con turbanti all'orientale, forse Nicodfemo e Giuseppe d'Arimatea, mentre la Madonna stringe il proprio volto dolentre contro quello del figlio, contraendolo in una smorfia di dolore. Dall'altro lato piange san Giovanni, e la Maddalena bacia la mano di Cristo con solenne partecipazione.\nLa scena mostra un'evoluzione rispetto alla figura solitaria del Cristo morto del polittico di Massa Fermana, annunciando gli sviluppi delle future \"Piet\u00e0\" dell'artista.\nLa mancanza di resa atmosferica tipica di Crivelli (la scena appare come \"sotto vuoto\", dove non circola l'aria) \u00e8 ripagata dalla raffinata modellazione di luci e ombre, derivante dalla diretta osservazione della natura e capace di dare all'insieme un effetto di splendore metallico."}
{"id": "4107240", "revid": "287204", "url": "https://it.wikipedia.org/wiki?curid=4107240", "title": "EuroCup Women 2012-2013", "text": "L'EuroCup Women 2012-2013 \u00e8 stata l'undicesima edizione del torneo europeo di secondo livello per squadre femminili di club di pallacanestro. La Dinamo Mosca ha vinto il trofeo per la seconda volta, battendo in finale il Kayseri Kaski Spor.\nRegolamento.\nAlla \"regular season\" hanno partecipato 30 squadre, divise in 6 gruppi di 4 e due di 3. Le prime due classificate di ogni girone si sono qualificate per la fase a eliminazione diretta.\nRegular season.\nLa \"regular season\" \u00e8 iniziata il 24 ottobre 2012 ed \u00e8 terminata il 29 novembre.\nOttavi di finale.\nLe partite di andata si sono giocate il 6 dicembre 2012, quelle di ritorno il 13 dicembre.\nQuarti di finale.\nLe partite di andata si sono giocate il 17 gennaio 2013, quelle di ritorno il 24 gennaio.\nSemifinali.\nLe partite di andata si sono giocate il 7 febbraio 2013, quelle di ritorno il 14 febbraio."}
{"id": "4107241", "revid": "50861307", "url": "https://it.wikipedia.org/wiki?curid=4107241", "title": "La Pontaise", "text": ""}
{"id": "4107247", "revid": "256896", "url": "https://it.wikipedia.org/wiki?curid=4107247", "title": "Distretto di Kilolo", "text": "Il distretto di Kilolo \u00e8 uno dei sette distretti in cui \u00e8 amministrativamente suddivisa la regione di Iringa in Tanzania."}
{"id": "4107249", "revid": "256896", "url": "https://it.wikipedia.org/wiki?curid=4107249", "title": "Distretto di Ludewa", "text": " \nIl distretto di Ludewa \u00e8 uno dei distretti in cui \u00e8 amministrativamente suddivisa la regione di Njombe in Tanzania. \u00c8 siddiviso nelle seguenti 25 circoscrizioni:"}
{"id": "4107251", "revid": "256896", "url": "https://it.wikipedia.org/wiki?curid=4107251", "title": "Distretto di Makete", "text": "Il distretto di Makete \u00e8 uno dei distretti in cui \u00e8 amministrativamente suddivisa la regione di Njombe in Tanzania. \u00c8 suddiviso nelle seguenti 22 circoscrizioni:"}
{"id": "4107252", "revid": "256896", "url": "https://it.wikipedia.org/wiki?curid=4107252", "title": "Distretto di Mufindi", "text": " \nIl distretto di Mufindi \u00e8 uno dei cinque distretti in cui \u00e8 amministrativamente suddivisa la regione di Iringa in Tanzania. Appartengono al distretto le seguenti 27 circoscrizioni:"}
{"id": "4107253", "revid": "158286", "url": "https://it.wikipedia.org/wiki?curid=4107253", "title": "Lifg", "text": ""}
{"id": "4107255", "revid": "256896", "url": "https://it.wikipedia.org/wiki?curid=4107255", "title": "Distretto di Njombe", "text": "Il distretto di Njombe era uno dei sette distretti in cui \u00e8 amministrativamente suddivisa la regione di Iringa in Tanzania fino al 2010. Il distretto \u00e8 stato poi suddiviso nel distretto urbano di Njombe e nel distretto rurale di Njombe, appartenenti alla regione di Njombe."}
{"id": "4107258", "revid": "834", "url": "https://it.wikipedia.org/wiki?curid=4107258", "title": "Distretto urbano di Iringa", "text": "Il distretto di Iringa urbano \u00e8 uno dei sette distretti in cui \u00e8 amministrativamente suddivisa la regione di Iringa in Tanzania.\nCircoscrizioni.\nIl distretto \u00e8 diviso amministrativamente in 16 circoscrizioni:"}
{"id": "4107261", "revid": "599013", "url": "https://it.wikipedia.org/wiki?curid=4107261", "title": "James Slipper", "text": "Biografia.\nProveniente da Gold Coast, citt\u00e0 del Queensland, entr\u00f2 a far parte della \"franchise\" dei nel Super 14 2010; alla fine della stagione esord\u00ec negli \"Wallabies\" in un \"test match\" contro l' a Perth.\nNella stagione successiva fu uno dei giocatori chiave nella stagione regolare di Super 15, ma a causa di un infortunio alla caviglia non pot\u00e9 giocare i play-off al termine dei quali i Reds vinsero il titolo; parimenti, fu costretto a saltare il Tri Nations 2011 che l' vinse.\nAd agosto, rimessosi dall'infortunio e prima della cui fu convocato, Slipper rinnov\u00f2 per due stagioni il suo contratto con la federazione e i Reds fino a tutto il 2013, impegno poi ulteriormente prolungato.\nNel 2015 fu designato capitano dei dopo aver ricoperto il ruolo di vice-capitano nella stagione precedente; a settembre, in un incontro di preparazione alla , fu capitano in un \"test match\" a Chicago contro gli .\nSuccessivamente prese parte alla competizione mondiale in cui giunse alla finale, dove l' fu sconfitta dalla .\nNel settembre del 2016 fece il suo esordio nel campionato nazionale australiano con la maglia di Queensland Country."}
{"id": "4107263", "revid": "256896", "url": "https://it.wikipedia.org/wiki?curid=4107263", "title": "Distretto rurale di Iringa", "text": "Il distretto di Iringa rurale \u00e8 uno dei sette distretti in cui \u00e8 amministrativamente suddivisa la regione di Iringa in Tanzania.\nCircoscrizioni.\nIl distretto di Iringa rurale \u00e8 diviso amministrativamente in 25 circoscrizioni:"}
{"id": "4107265", "revid": "298229", "url": "https://it.wikipedia.org/wiki?curid=4107265", "title": "Staffetta 4\u00d7200 metri", "text": "La staffetta 4\u00d7200 metri, nota anche come staffetta 4\u00d71 giro nelle gare indoor, \u00e8 una specialit\u00e0 sia maschile che femminile dell'atletica leggera, ratificata dalla World Athletics sia per le gare outdoor che indoor.\nIn questa disciplina, ciascuno dei quattro atleti per squadra deve percorrere 200 metri, per un totale di 800 metri. Nelle piste outdoor ogni frazionista deve compiere mezzo giro (in quanto la pista \u00e8 di 400 metri); invece, qualora si dovesse correre su pista indoor ciascuna frazione di 200 metri equivale ad un giro di pista.\nRecord.\nMaschili.\n\"Statistiche aggiornate al 25 giugno 2021.\"\nFemminili.\n\"Statistiche aggiornate al 28 febbraio 2021.\"\nMaschili indoor.\n\"Statistiche aggiornate al 28 febbraio 2021.\"\nFemminili indoor.\n\"Statistiche aggiornate al 28 febbraio 2021.\"\nLegenda:"}
{"id": "4107269", "revid": "585241", "url": "https://it.wikipedia.org/wiki?curid=4107269", "title": "Idodi", "text": "Idodi \u00e8 uno dei 20 \"ward\" (circoscrizioni) del Distretto di Iringa rurale, nella regione di Iringa, in Tanzania."}
{"id": "4107283", "revid": "767487", "url": "https://it.wikipedia.org/wiki?curid=4107283", "title": "Enrique Soladrero", "text": "Carriera.\nClub.\nInizi\u00f2 a giocare nei Paesi Baschi a livello amatoriale. La sua prima squadra fu il Real Betis Balompi\u00e9, allenato da Patrick O'Connell. All'epoca il Betis era solito ingaggiare molti giovani calciatori provenienti dai Paesi Baschi. La squadra di Siviglia militava in Segunda Divisi\u00f3n e ottenne la promozione in massima serie nel 1932.\nNel 1934 pass\u00f2 al Real Oviedo con cui collezion\u00f2 40 presenze in Primera Divisi\u00f3n fino allo scoppio della guerra civile spagnola, nel 1936. Alla fine del conflitto, il club delle Asturie autorizz\u00f2 tutti i giocatori a trasferirsi in un'altra squadra a causa dei danni subiti dallo stadio di Oviedo. Nella stagione 1939-1940 Soladrero gioc\u00f2 nel Real Zaragoza, per poi tornare a Oviedo. Nel 1942 torn\u00f2 al club aragonese, con cui gioc\u00f2 fino al ritiro avvenuto nel 1948.\nNazionale.\nNel 1931 fu convocato a Madrid per alcuni allenamenti con la Nazionale spagnola. Se avesse esordito, sarebbe diventato il primo giocatore del Betis a vestire la maglia della Spagna.\nNel 1935 gioc\u00f2 due partite in Nazionale, entrambe contro il Portogallo. La prima partita fin\u00ec 3-3, con i portoghesi che recuperarono tre reti di svantaggio. La seconda si concluse sul risultato di 1-1."}
{"id": "4107286", "revid": "1442080", "url": "https://it.wikipedia.org/wiki?curid=4107286", "title": "Internationaux de Nouvelle-Cal\u00e9donie 2007 - Doppio", "text": "Il doppio del torneo di tennis Internationaux de Nouvell, facente parte dell'ATP Challenger Series, ha avuto come vincitori Il tabellone di doppio dell'Internationaux de Nouvelle-Cal\u00e9donie 2007, torneo di tennis che faceva parte del circuito ATP Challenger Series 2007 nell'ambito dell'ATP Challenger Series, \u00e8 stato vinto da Alex Kuznetsov e Phillip Simmonds. In finale hanno sconfitto la coppia formata da Thierry Ascione e \u00c9douard Roger-Vasselin con il punteggio di 7-65, 6-3."}
{"id": "4107287", "revid": "201394", "url": "https://it.wikipedia.org/wiki?curid=4107287", "title": "Madonna di Macerata", "text": "La Madonna di Macerata \u00e8 un dipinto a tempera e oro su tavola trasportata su tela (59x41 cm) di Carlo Crivelli, databile al 1470 circa e conservato nei Musei civici di Palazzo Buonaccorsi a Macerata. \u00c8 firmato \"\" su un frammento di tela ritagliata attaccato sul retro.\nStoria.\nL'opera \u00e8 stata messa in relazione con una pala d'altare o un polittico gi\u00e0 nella chiesa dei Minori Osservanti di Macerata, di cui fa cenno il Lanzi (1789). Nel 1835 Amico Ricci ricord\u00f2 come nel 1799 la chiesa era stata danneggiata da un incendio che aveva distrutto il dipinto. La \"Madonna\" maceratese e una \"Piet\u00e0\" nel Fogg Art Museum di Cambridge (Massachusetts) (proveniente dalla collezione Caccialupi di Macerata e molto ridipinta, per cui vittima pi\u00f9 che probabile delle traversie) dovrebbero quindi essere gli unici frammenti salvati. \nSia la qualit\u00e0 della fibra che le sgranature del colore testimoniano l'autenticit\u00e0 del frammento con la firma sul retro, anche se c'\u00e8 chi ha ipotizzato che possa provenire da un'altra opera perduta. Da questa Madonna Girolamo di Giovanni trasse una copia nella cappella della frazione montana di Malvezzi presso Bolognola, in provincia di Macerata, oggi alla Pinacoteca civica di Camerino.\nDescrizione e stile.\nSu un astratto fondo oro, il frammento mostra la Madonna a mezza figura che avvicina a s\u00e9 il Bambino, seduto sulle braccia, portandoselo al viso mentre lancia un intenso sguardo verso lo spettatore. Sul manto di broccato scorrono motivi decorativi dorati e si trova appuntata la stella, tradizionale attributo che ricorda la cometa di Betlemme. Le figure e i panneggi sono sbalzati dal chiaroscuro coin intensit\u00e0, ma la loro platicit\u00e0 quasi metallica \u00e8 addolcita dalla tenerezza dei volti e delle espressioni."}
{"id": "4107292", "revid": "239497", "url": "https://it.wikipedia.org/wiki?curid=4107292", "title": "Zambujal", "text": "Zambujal (o \"Castro do Zambujal\") \u00e8 un sito archeologico del Portogallo risalente al III millennio a.C. che si trova nei pressi dell'estuario del fiume Tago, a nord di Lisbona nella municipalit\u00e0 di Torres Vedras.\nCaratteristiche.\nZambujal \u00e8 il pi\u00f9 importante insediamento della cultura del vaso campaniforme di tutta la regione e uno dei pochi esempi di insediamenti fortificati riferibili a questa cultura estesa nel III millennio a.C. in gran parte dell'Europa. \nGli scavi hanno dimostrato che l'insediamento venne edificato in cinque fasi costruttive principali. Nella prima fase vennero costruite delle mura che comprendevono anche delle torri, nella seconda fase venne costruita un'altra cinta di mura, nella terza queste strutture gi\u00e0 presenti vennero rinforzate mentre nella quarta e quinta fase vennero edificate nuove torri.\nAspetti culturali.\nGli abitanti di Zambujal si dedicavano all'agricoltura e all'allevamento e conoscevano il cavallo. L'estrazione mineraria e la metallurgia erano praticate intensivamente, resti di oggetti in rame arsenicato sono stati rinvenuti nel sito. Vi sono evidenze di una stratificazione sociale; ceramiche campaniformi sono state rinvenute principalmente nel centro dell'insediamento, ci\u00f2 proverebbe che gli individui che risiedevano in questo punto godessero di uno status speciale."}
{"id": "4107296", "revid": "1543377", "url": "https://it.wikipedia.org/wiki?curid=4107296", "title": "MV Agusta 125 Regolarit\u00e0", "text": "La MV Agusta 125 Regolarit\u00e0 \u00e8 una motocicletta costruita dal 1965 al 1970 nello storico stabilimento MV Agusta di Cascina Costa.\nIl contesto.\nDopo il modello \"150 Regolarit\u00e0\" dei primi anni cinquanta, la MV Agusta aveva abbandonato il settore del fuoristrada, ma il diffondersi di tale disciplina negli anni sessanta fece ricredere il conte Domenico Agusta sulla potenzialit\u00e0 di questo nuovo mercato e dispose la costruzione di alcuni modelli dedicati.\nPrototipi e Competizione.\nNel 1963 vennero approntate alcune motociclette da gara, derivate dal modello \"Centomila\", con motore elaborato e telaio rinforzato in molte parti, dotate di sospensioni specialistiche costruite dalla Ceriani.\nImpiegate in gare di Regolarit\u00e0 da alcuni piloti della casa e affidate alla squadra delle Fiamme Oro, le moto ottennero ottimi risultati, tanto che ne fu decisa la produzione in piccola serie, per piloti privati, a partire dal 1965. Della versione \"Competizione\" furono realizzati 46 esemplari della 1\u00aa serie e, nel 1969, 17 esemplari della 2\u00aa serie.\nLa moto.\nPosta in pre-vendita al prezzo di Lire 310.000 franco fabbrica dall'estate 1965, la moto venne presentata ufficialmente in novembre al Salone di Milano.\nLa \"125 Regolarit\u00e0\" \u00e8 dotata del nuovo motore con cambio a 5 marce prodotto per la \"125 GTL\", ma con testa e cilindro il lega. Tuttavia, a differenza della coeva \"125 Scrambler\", non si tratta di un allestimento fuoristradistico della \"GTL\".\nLa ciclistica, infatti, \u00e8 una fedele replica degli esemplari ufficiali da competizione che l'avevano preceduta e mantiene lo stesso telaio derivato dalla \"Centomila\" e le stesse dotazioni specialistiche, compresi gli attacchi per lo smontaggio rapido delle ruote che permettono la sostituzione della ruota posteriore senza interessare gli organi di trasmissione e l'impianto frenante, ancorati al forcellone.\nDopo un favorevole avvio della commercializzazione, le vendite furono pesantemente penalizzate dall'arrivo sul mercato della pi\u00f9 moderna Gilera 124 5V Regolarit\u00e0 Casa che, a parit\u00e0 di prestazioni, veniva offerta a un prezzo inferiore e con un'estetica pi\u00f9 accattivante."}
{"id": "4107298", "revid": "287204", "url": "https://it.wikipedia.org/wiki?curid=4107298", "title": "Rafal Grzelak", "text": ""}
{"id": "4107300", "revid": "1543377", "url": "https://it.wikipedia.org/wiki?curid=4107300", "title": "Contenuto a pagamento", "text": "Con il termine contenuto a pagamento si indica il commercio elettronico non gratuito di contenuti digitali (anche scaricabili) e prodotti informativi nel settore dei media digitali. Esempi di media digitali sono Internet o i dispositivi mobili (come i telefoni cellulari o i palmari) con cui effettuare operazioni di pagamento. Le caratteristiche dei sono la loro usabilit\u00e0, l'applicabilit\u00e0, scambiabilit\u00e0 e recuperabilit\u00e0.\nDescrizione.\nI contenuti a pagamento si differenziano dai servizi a pagamento in quanto possono essere trasmessi ed utilizzati da persone diverse. I servizi digitali, al contrario, possono essere considerati come un diritto che pu\u00f2 essere esercitato, ma non trasmesso (altrimenti viene perso). Ci\u00f2 pu\u00f2 essere meglio chiarito considerando la differenza tra un file musicale in formato MP3 ed i giochi online. I file MP3 possono spesso essere duplicati, trasmessi e scambiati senza limiti di capacit\u00e0 o perdite subite da un individuo. Invece, i giochi online, intesi come servizi digitali, rappresentano solo un diritto a partecipare quando l'input acquistato \u00e8 offerto e commercializzato. Tale diritto pu\u00f2 essere commercializzato e trasmesso ma, al contrario dei file MP3, il venditore perde il beneficio di tale diritto nel momento in cui viene trasmesso.\nIl termine \"contenuto a pagamento\" \u00e8 divenuto il centro di un dibattito sul futuro dei media stampati. Man mano che la vendita di giornali e riviste diminuisce e i lettori on line aumentano, l'industria dei media \u00e8 costretta a rivedere i propri modelli di \"business\" per compensare il calo delle vendite cartacee con il nuovo mercato, cosa non facile da mettere in atto. La proposta di Rupert Murdoch dei micropagamenti ha ricevuto sia consensi che critiche.\nLe opportunit\u00e0 di guadagno tuttavia stanno emergendo e l'editoria personalizzata \u00e8 un settore che si \u00e8 dimostrato profittevole nel mondo dei media online. Anche l'industria musicale ha avuto diversi successi nel creare nuovi mercati di \"download\" legale dove i bassi costi e l'accessibilit\u00e0 sono state premiate dagli utenti.\nLa maggiore accessibilit\u00e0 e interattivit\u00e0 del giornalismo online ha essa stessa creato nuove opportunit\u00e0 utilizzando la formula del \"crowdsourcing\" e favorendo l'emergere dei giornalisti investigativi, i quali lavorano su notizie che essi stessi hanno suggerito e finanziato.\nAlcuni successi in nuovi modelli di contenuto a pagamento si riscontrano nell'uso di paywall, specialmente i paywall \"parziali\" che si fondono con i modelli \"freemium\". Anche l'uso della formula \"paga quello che vuoi\" si \u00e8 dimostrato efficace, specie nel settore delle promozioni."}
{"id": "4107306", "revid": "1509235", "url": "https://it.wikipedia.org/wiki?curid=4107306", "title": "Miyagi Stadium", "text": "Il \u00e8 uno stadio sportivo della citt\u00e0 di Rifu, nella Prefettura di Miyagi, in Giappone.\nLo stadio ha una capacit\u00e0 di 40.133 spettatori, oltre il campo da calcio si estende la pista d'atletica e nella parte nord \u00e8 posizionato un maxi-schermo.\nIn questo impianto si sono tenute tre partite dei Mondiali 2002, e due partite della Nazionale giapponese, contro la Slovacchia (1-1) e contro l'Honduras."}
{"id": "4107310", "revid": "438678", "url": "https://it.wikipedia.org/wiki?curid=4107310", "title": "Loggia di Saragozza", "text": "La Loggia, in spagnolo Lonja \u00e8 un edificio in stile rinascimentale di Saragozza, in Spagna.\nStoria e descrizione.\nIl palazzo della loggia venne costruito nella prima met\u00e0 del XVI secolo per gli scambi economici.\nRappresenta \u00e8 il pi\u00f9 importante edificio rinascimentale dell'intera Aragona. Infatti fu il primo in cui venne adottato questo stile, in cui si notano le influenze dei palazzi fiorentini del Quattrocento italiano ma con le sfumature proprie del mud\u00e9jar aragonese. \nL'edificio \u00e8 costruito con mattoni, come d'abitudine nell'architettura aragonese, e ha una pianta rettangolare su tre livelli, che per\u00f2 non riflettono il volume interno che \u00e8 costituito da un unico piano.\nOggi l'edificio \u00e8 adibito a sala espositiva."}
{"id": "4107311", "revid": "486946", "url": "https://it.wikipedia.org/wiki?curid=4107311", "title": "Lonja", "text": ""}
{"id": "4107315", "revid": "33528", "url": "https://it.wikipedia.org/wiki?curid=4107315", "title": "Langue (linguistica)", "text": ""}
{"id": "4107316", "revid": "129019", "url": "https://it.wikipedia.org/wiki?curid=4107316", "title": "Palazzi fiorentini", "text": ""}
{"id": "4107319", "revid": "339392", "url": "https://it.wikipedia.org/wiki?curid=4107319", "title": "Mud\u00e9jar aragonese", "text": ""}
{"id": "4107320", "revid": "129019", "url": "https://it.wikipedia.org/wiki?curid=4107320", "title": "Architettura Mud\u00e9jar d'Aragona", "text": ""}
{"id": "4107323", "revid": "149485", "url": "https://it.wikipedia.org/wiki?curid=4107323", "title": "Staffetta 4\u00d7200 m", "text": ""}
{"id": "4107324", "revid": "287204", "url": "https://it.wikipedia.org/wiki?curid=4107324", "title": "Staffetta 4x200 metri", "text": ""}
{"id": "4107326", "revid": "131145", "url": "https://it.wikipedia.org/wiki?curid=4107326", "title": "Staffetta 4x200 m", "text": ""}
{"id": "4107329", "revid": "131145", "url": "https://it.wikipedia.org/wiki?curid=4107329", "title": "Staffetta su strada", "text": ""}
{"id": "4107331", "revid": "305330", "url": "https://it.wikipedia.org/wiki?curid=4107331", "title": "I due ussari", "text": "I due ussari () \u00e8 un racconto di Lev Nikolaevi\u010d Tolstoj pubblicato per la prima volta nel 1856.\nTrama.\nIl racconto \u00e8 diviso in due parti, lunghe ciascuna otto capitoli. Le vicende dei primi otto capitoli si svolgono nel 1828 e hanno per protagonista il primo ussaro, il conte F\u00ebdor Turbin, brillante ufficiale. Dal nono capitolo in poi la vicenda si svolge vent'anni dopo, nel 1848, e ne \u00e8 protagonista il figlio di F\u00ebdor Turbin, anch'egli ufficiale degli ussari, ma privo della vitalit\u00e0, della generosit\u00e0 e della simpatia del padre.\nIn una piccola citt\u00e0 di provincia russa, nel 1828, giunge per caso il conte F\u00ebdor Turbin, chiassoso ed esuberante ufficiale della guardia, gran bevitore, gran donnaiolo, giocatore e amante dei duelli, capace di gesti disinteressati di amore e di amicizia. Nei pochi giorni in cui rimane nella cittadina: salva dal disonore l'ulano Il'in, un altro ufficiale che ha perso al gioco la sua somma personale e la cassa del reggimento, restituendogli il danaro che Il'in aveva perso al gioco con Luhnov, un baro; il tutto dopo che lo aveva avvisato ed esortato invano a lasciar perdere. Si fa prestare del danaro da Zaval'\u0161evskij, uno snob locale, ma si guarda bene dal restituirglielo, anzi lo malmena e regala parte del danaro a delle zingare. Da ultimo Seduce la giovane e bella vedova Anna F\u00ebdorovna, sorella di Zaval'\u0161evskij, senza preoccuparsi della reputazione di lei.\nVent'anni dopo, nella stessa cittadina, giunge il figlio di F\u00ebdor Turbin, anch'egli capitano degli ussari, e viene alloggiato nella casa di Anna F\u00ebdorovna. F\u00ebdor Turbin \u00e8 morto vent'anni prima in un duello. Esteriormente Turbin figlio \u00e8 identico al padre; tuttavia, laddove il padre era chiassoso ma anche generoso e disinteressato, il figlio \u00e8 compito, educato, ma alquanto meschino e maldestro. Anna F\u00ebdorovna ha una bella e giovane figlia, Liza, che il giovane Turbin vorrebbe sedurre. Turbin partecipa a una partita a carte che i suoi ospiti giocano in famiglia, non si trattiene dallo spennare al gioco Anna F\u00ebdorovna; i tentativi di seduzione di Liza si risolvono in brutte figure; i rapporti con gli altri alquanto deludenti. Per di pi\u00f9 i tentativi di indurlo alla moderazione da parte del cornetta Polozov falliscono; del resto lo stesso Polozov nutre un sincero interesse per la fanciulla, e di fronte alla sua avventatezza (di cui Turbin non si cura affatto) al culmine della gelosia lo insulta dandogli del mascalzone. L'inevitabile duello viene sventato solo dalla solerzia di un altro ufficiale.\nGenesi dell'opera.\nLa novella \u00e8 stata scritta fra il 12 marzo e il 14 aprile 1856. Il titolo originale sul manoscritto, (in italiano: \"Padre e figlio\"), fu cambiato su suggerimento di Nekrasov. Fu pubblicata sulla rivista \"Sovremennik\", nel numero 5 del 1856, con una dedica a Mari\u00e2 Tolstoj, sorella dell'autore. Il personaggio di F\u00ebdor Turbin padre \u00e8 probabilmente ispirato a quello di F\u00ebdor Iv\u00e1novi\u010d Tolst\u00f3j, un aristocratico parente dell'autore. Il racconto fu una delle prime opere di Tolstoj ad essere stata tradotta in un'altra lingua; una traduzione in lingua francese fu pubblicata in appendice, con una prefazione di Turgenev, nel numero 5047 del quotidiano \u00abLe Temps\u00bb, nel 1875.\nItalo Calvino osservava che i due Turbin appartenevano rispettivamente alla generazione che aveva sconfitto Napoleone ai primi dell'Ottoccento e a quella che nel 1848-49 aveva represso le rivoluzioni in Polonia e in Ungheria. La contrapposizione fra i due non \u00e8 ispirata a un generico rimpianto del passato, ma a un bilancio dei costi del progresso. Scriveva infatti nel primo capitolo Tolstoj:"}
{"id": "4107333", "revid": "129019", "url": "https://it.wikipedia.org/wiki?curid=4107333", "title": "San Jos\u00e9 de C\u00facuta", "text": ""}
{"id": "4107335", "revid": "1543377", "url": "https://it.wikipedia.org/wiki?curid=4107335", "title": "Disuguaglianza economica", "text": "La disuguaglianza economica (nota anche come divario tra ricchi e poveri, disuguaglianza dei redditi, disparit\u00e0 di ricchezza, o differenze in ricchezza e reddito) comprende le disparit\u00e0 nella distribuzione del patrimonio economico (ricchezza) e del reddito tra gli individui di una popolazione. Il termine, di solito, si riferisce alla disuguaglianza tra individui e gruppi all'interno di una societ\u00e0, ma pu\u00f2 anche denotare disuguaglianza tra paesi. La questione della disuguaglianza economica \u00e8 collegata alle idee di equit\u00e0, uguaglianza di risultato, e uguaglianza di opportunit\u00e0.\nTeorie.\nEsistono pareri discordanti sull'accettabilit\u00e0 morale e sull'utilit\u00e0 della disuguaglianza, e su quanta disuguaglianza sia necessaria o tollerabile in una societ\u00e0, e su come ci si debba comportare. Sostanzialmente, le opinioni di valore sulla disuguaglianza possono assumere una triplice veste.\nDa un lato, vi \u00e8 chi elogia la disuguaglianza come necessaria e utile poich\u00e9 fornisce uno stimolo proficuo alla crescita economica, in quanto innesca una benefica competizione, individuale e collettiva, tra soggetti diseguali: questo processo, per\u00f2, pu\u00f2 esprimersi solo a condizione che gli operatori si muovano in una situazione di libero mercato, priva di significativi condizionamenti e interventi pubblici.\nD'altro canto, vi \u00e8 chi, pur auspicandone il superamento, considera la disuguaglianza come un elemento congenito alla stessa natura del sistema capitalistico, necessario al suo funzionamento: sar\u00e0 lo stesso sistema capitalistico a determinare il superamento quando si producano laceranti disparit\u00e0 economiche e sociali.\nVi \u00e8, infine, chi la considera come un problema sociale ed economico, soprattutto quando raggiunge particolari intensit\u00e0: secondo questa visione, politiche di contrasto alla disuguaglianza si ripercuotono positivamente sull'intero sistema economico e sociale e non solo su coloro i quali sono gli immediati beneficiari di quelle politiche. Quest'ultima opinione, da un punto di vista economico, pu\u00f2 essere ricondotta a un pensiero di matrice keynesiana; dal versante politico, \u00e8 ricollegabile a una politica di tipo socialdemocratico.\nStoricamente le disuguaglianze sono state ridotte o da contingenti maligni come guerre, carestie, epidemie, o da contingenti benigni come l'aumento dell'istruzione, sistemi di tassazione progressiva, politiche miranti la redistribuzione delle ricchezze e delle opportunit\u00e0\nMisura della disuguaglianza nel mondo oggi.\nLa disuguaglianza economica varia tra le societ\u00e0 e nei diversi periodi storici: tra strutture o sistemi economici (come capitalismo e socialismo), guerre passate e future, differenze nella capacit\u00e0 degli individui di creare ricchezza, sono tutti fattori in grado di generare disuguaglianza economica.\nEsistono diversi indici numerici per misurare la disuguaglianza economica. Il coefficiente di Gini \u00e8 un indice molto usato, ma ci sono anche molti altri metodi.\nUno studio intitolato \"Divided We Stand: Why Inequality Keeps Rising\" (\"Divisi restiamo: perch\u00e9 la disuguaglianza continua a crescere\") della Organizzazione per la Cooperazione e lo Sviluppo Economico (OCSE) raggiunge conclusioni sulle cause, conseguenze e implicazioni politiche del continuo amplificarsi della estremizzazione di ricchezza e povert\u00e0 per tutti i paesi membri, (OCSE 2011-12-05).\nSecondo uno studio condotto dal World Institute for Devolopment Economics Research Universit\u00e0 delle Nazioni Unite nel 2000 l'1% degli adulti ricchi possedevano da soli il 40% dei beni del mondo. Le tre persone pi\u00f9 ricche possiedono pi\u00f9 beni finanziari delle 48 nazioni pi\u00f9 povere prese assieme.\nLa ricchezza complessiva dei milionari con pi\u00f9 di 10 milioni di dollari \u00e8 cresciuta fino a raggiungere nel 2008 i 41 bilioni di dollari.\nNel 2001, il 46.4% della gente nell'Africa subsahariana viveva in estrema povert\u00e0.\nNon solo quasi la met\u00e0 di tutti i bambini indiani sono denutriti, ma risulta malnutrito anche un terzo di quelli del quinto pi\u00f9 ricco della popolazione.\nNel corso degli ultimi venti anni prima dell'inizio della crisi finanziaria globale, il vero reddito disponibile delle famiglie \u00e8 aumentato in media dell'1,7% all'anno nei 34 paesi membri. Tuttavia, il divario tra ricchi e poveri si \u00e8 allargato nella maggior parte delle nazioni - la risorsa giornalistica dell'OCSE (2011-05) dal titolo \"Crescenti disuguaglianze dei redditi nei paesi dell'OCSE\" sostiene che con le sole eccezioni di Francia, Giappone e Spagna, i salari del 10% dei lavoratori meglio pagati sono aumentati rispetto a quelli del 10% pagati meno ed il differenziale tra il 10% pi\u00f9 alto e quello pi\u00f9 bassi varia molto da paese a paese: \"Mentre questo rapporto \u00e8 molto pi\u00f9 basso nei paesi nordici ed in quelli dell'europa continentale, si innalza a 14 a 1 in Israele, Turchia e Stati Uniti, per raggiungere il valore di 27 a 1 in Cile e Messico.\"\nNonostante la discussione in atto sulle attuali tendenze della disuguaglianza globale, la questione non \u00e8 stata definitivamente chiarita, e questo vale sia per la disuguaglianza tra paesi che quella all'interno dei singoli paesi. I dati e le stime esistenti suggeriscono un forte aumento nella componente internazionale (e pi\u00f9 in genere inter-macro-regionale) tra il 1820 ed il 1960. Potrebbe poi essere leggermente calata a spese di un aumento della disuguaglianza all'interno dei singoli paesi.\nL'economista Branco Milanovic ha pubblicato pi\u00f9 volte studi che dimostrano che la disuguaglianza economica nel mondo \u00e8 in diminuzione\nCause della disuguaglianza.\nCi sono molte teorie sulle cause della disuguaglianza all'interno delle societ\u00e0 e tra le varie societ\u00e0.\n\"Il singolo fattore pi\u00f9 importante \u00e8 stato la crescita della disuguaglianza di compensi e salari (OCSE 2011-12-05).\"\nSecondo l'economista Thomas Piketty il fattore principale sono le successioni ereditarie.\nQueste cause sono spesso in relazione tra loro. Tra i fattori riconosciuti che influiscono sulla disuguaglianza economica troviamo:\nSecondo il rapporto \"The world at work: Jobs, pay, and skills for 3.5 billion people\" del McKinsey Global Institute, dal 1980 al 2010 il numero di lavoratori a livello mondiale \u00e8 aumentato da 1.7 a 2.9 miliardi, con una proiezione di 3.5 miliardi nel 2030.\nNei Paesi dell'OCSE, la media di ore lavorate \u00e8 scesa da 1.860 ore/anno a circa 1.720 ore annuali pro-capite. Nello stesso tempo, \u00e8 diminuita di quasi sette punti percentuali la quota di PIL destinata ai salari, e dal 2008 \u00e8 emerso un trend globale all'allargamento della forbice retributiva con un'impennata delle occupazioni a basso reddito a fronte di un netto calo delle opportunit\u00e0 per le classi intemedie, e con un 20% di lavoratori che ha visto aumentare il proprio tenore di vita.\nMercato del lavoro.\nLa causa principale della disuguaglianza all'interno di un'economia di mercato \u00e8 la determinazione dei compensi secondo i meccanismi del mercato del lavoro. La disuguaglianza \u00e8 legata alle differenze nella domanda ed offerta per diversi tipi di lavoro. In un sistema produttivo puramente capitalistico (ossia dove le organizzazioni dei lavoratori e dei professionisti non possono limitare il numero dei lavoratori) i compensi per i lavoratori non saranno controllabili n\u00e9 da queste organizzazioni, n\u00e9 dal datore di lavoro, bens\u00ec dal mercato. I salari funzionano come i prezzi di qualsiasi altra merce. Cos\u00ec, i salari possono essere considerati una funzione del prezzo di mercato di una certa competenza. E quindi, la disuguaglianza viene determinata da questo prezzo. Secondo la legge della domanda e dell'offerta, il prezzo di una competenza verr\u00e0 determinato dal punto di incontro tra la domanda e l'offerta di lavoratori con una certa specializzazione. Dovremmo aspettarci che il prezzo salga quando la domanda supera l'offerta, e viceversa. Se un datore di lavoro offrisse salari sotto il livello del mercato si troverebbe cronicamente sotto-staff. La competizione si avvantaggerebbe di questa situazione offrendo compensi pi\u00f9 alti per sottrarre i lavoratori migliori. Per un imprenditore, principalmente motivato dalla massimizzazione del profitto, sarebbe perdente offrire ai lavoratori compensi fuori mercato, sia troppo alti che troppo bassi.\nSecondo questo modello, se un particolare lavoro pu\u00f2 essere svolto da pi\u00f9 lavoratori in competizione fra loro, rispetto ad un altro, al primo posto corrisponder\u00e0 un salario pi\u00f9 basso. Questo avviene perch\u00e9 la concorrenza tra i lavoratori tender\u00e0 ad abbassare il compenso. Un esempio di questo fenomeno lo vediamo nei salari dei lava-piatti o degli addetti al servizio-clienti. La concorrenza tra i lavoratori pu\u00f2 abbassare i salari in virt\u00f9 della sostituibilit\u00e0 di un lavoratore rispetto al suo particolare ruolo. Quando un tipo di lavoro trova solo pochi lavoratori disponibili e capaci di svolgerlo (bassa offerta), in contrasto con un grande bisogno di lavoratori di quel tipo (domanda alta), allora a questo lavoro corrisponde un compenso alto. Questo avviene perch\u00e9 i datori di lavoro in concorrenza tra loro \"per dipendenti\" alzano il salario che offrono. Esempi di questo sono i lavori che richiedono alti livelli di specializzazione, rare abilit\u00e0, oppure coinvolgono alti livelli di rischio. La concorrenza tra datori di lavoro alza i salari in virt\u00f9 della natura particolare del lavoro, quando scarseggiano i lavoratori in grado di svolgerlo. Un'organizzazione professionale potrebbe limitare il numero di lavoratori disponibili per un certo lavoro, questo alzerebbe la domanda per quel tipo di lavoratore e produrrebbe quindi redditi pi\u00f9 alti per gli associati.\nGli associati ad organizzazioni del lavoro possono anche ottenere salari pi\u00f9 alti attraverso trattative sindacali, influenza politica, o corruzione.\nQueste interazioni tra domanda ed offerta del mercato del lavoro risultano in una gradazione di livelli di compensi all'interno di una societ\u00e0 che influenza la disuguaglianza economica in maniera significativa.\nTasse.\nUn'altra causa determinante della pessima disuguaglianza economica \u00e8 il rapporto con cui vengono tassati i redditi, associato alla progressivit\u00e0 del sistema di tassazione.\nUn'imposizione progressiva prevede che un'aliquota crescente al crescere del valore imponibile.\nIn un sistema di tassazione progressivo, il \"livello\" della aliquota di tassazione pi\u00f9 alta ha un impatto diretto sul livello di disuguaglianza all'interno di una societ\u00e0, aumentandolo o diminuendolo. Inoltre, una \"progressivit\u00e0 pi\u00f9 elevata\" risulta in una distribuzione dei redditi pi\u00f9 equa in generale. La differenza tra gli indici di Gini per le distribuzioni dei redditi prima e dopo le tasse \u00e8 un indicatore degli effetti di questa tassazione. Le aliquote complessive delle imposte sui redditi negli Stati Uniti sono inferiori a quelle della media dei paesi dell'OCSE.\nC'\u00e8 controversia tra politici ed economisti sul ruolo della politica di tassazione sul mitigare o esacerbare la disuguaglianza della ricchezza. Economisti come Paul Krugman, Peter Orszag, and Emmanuel Saez sostengono che, nell'era dopo la seconda guerra mondiale, la politica fiscale in America ha in realt\u00e0 aumentato la disuguaglianza tra i redditi consentendo ai lavoratori americani pi\u00f9 ricchi un accesso al capitale molto pi\u00f9 facile che per gli americani pi\u00f9 poveri. Alcuni politici, tra cui Paul Ryan, non credono che la politica di tassazione abbia creato un baratro tra gli americani di classe ricca, media e bassa.\nInformatizzazione/innovazione tecnologica.\nUn altro fattore che ha contribuito alla gi\u00e0 crescente disuguaglianza nel XX secolo \u00e8 stata la informatizzazione e l'innovazione tecnologica con la forza lavoro elettrico-meccanica che rimpiazzava quella umana. Con questo crescente cambiamento in tecnologia, \u00e8 stato accompagnato negli Stati Uniti da un aumento della domanda di lavoratori capaci di utilizzare i computer o di operare le macchine elettroniche. Questo ha aumentato la domanda per lavoratori altamente specializzati e qualificati, aumentando il divario di salari tra lavoratori specializzati e quelli senza specializzazione. Questo cambiamento ha aumentato una disuguaglianza gi\u00e0 esistente.\nIstruzione.\nUn fattore importante nel determinare disuguaglianza economica \u00e8 la variabilit\u00e0 nella opportunit\u00e0 di accesso all'istruzione degli individui. Livelli di istruzione elevati, specialmente in presenza di una forte domanda di lavoratori qualificati, portano a salari alti per coloro che li raggiungono. Di conseguenza, coloro che non possono permettersi un'istruzione, o coloro che scelgono di non perseguire livelli pi\u00f9 elevati, normalmente ricevono compensi pi\u00f9 ridotti. Con il movimento per l'istruzione secondaria di massa del 1910-1940, ci fu un aumento del numero di lavoratori qualificati che port\u00f2 ad una riduzione dei salari per i lavoratori con tali qualificazioni. La Scuola secondaria del periodo era progettata per fornire agli studenti l'insieme di competenze necessarie per essere efficaci sul lavoro. Di fatto, era diversa dal sistema di scuola secondaria attuale, che \u00e8 semplicemente visto come una pietra miliare nel percorso verso un diploma universitario laurea breve o superiore. Questo calo nei salari (per i lavoratori qualificati) ha, a sua volta, determinato una compressione nella distribuzione e una minore disuguaglianza tra lavoratori con o senza qualifiche.\nNeoliberismo.\nJohn Schmitt e Ben Zipperer (2006) del CEPR (\"Centre for Economic Policy Research\" - Centro per la Ricerca in Economia Politica) indicano che il neoliberismo e la deregolamentazione del mercato assieme al declino nella sindacalizzazione tra i lavoratori, come una delle cause della crescita della disuguaglianza economica. In un'analisi degli effetti delle politiche neo-liberiste in America e Gran Bretagna rispetto a quelle adottate nell'Europa continentale, dove i sindacati sono rimasti forti, gli autori concludono che \"Il modello economico e sociale degli USA \u00e8 associato a livelli sostenuti di esclusione sociale, compresi alti livelli di disuguaglianza dei redditi, alti livelli di povert\u00e0 relativa ed assoluta, bassi livelli di istruzione conseguiti, bassi livelli di salute, ed alti tassi di crimine ed incarcerazione. Allo stesso tempo, le prove e gli indizi esistenti non confermano la opinione che il modello statunitense di mercato del lavoro con la sua flessibilit\u00e0 migliori drasticamente i livelli di occupazione. Nonostante il preconcetto popolare che sostiene il contrario, il sistema economico degli Stati Uniti mostra livelli di mobilit\u00e0 economica inferiori di quelli in tutti i paesi dell'Europa continentale per i quali ci sono dati.\"\nGlobalizzazione.\nLa liberalizzazione del mercato globale pu\u00f2 trasferire disuguaglianza economica dal livello globale a quello nazionale. Quando i paesi ricchi commerciano con i paesi poveri, i lavoratori non specializzati dei paesi ricchi possono vedersi ridurre i salari come risultato della concorrenza, allo stesso tempo i salari dei lavoratori nei paesi poveri dovrebbero crescere. L'economista del mercato Paul Krugman ritiene che la liberalizzazione dei mercati abbia avuto un effetto misurabile sulla crescita della disuguaglianza negli Stati Uniti. Attribuisce questa tendenza all'aumentato commercio con i paesi poveri e con la frammentazione dei mezzi di produzione, da cui deriva una crescente mobilit\u00e0 del lavoro non-qualificato. Tuttavia, ammette che l'effetto del mercato globale sulla disuguaglianza in America \u00e8 marginale rispetto a quello di altre cause, come per esempio l'innovazione tecnologica, opinione condivisa da altri esperti. Lawrence Katz valuta che il libero commercio globale spiega al massimo il 5-15% della crescita nella disuguaglianza dei redditi. Alcuni economisti, tra cui Robert Lawrence, negano qualsiasi relazione di questo tipo. Lawrence, in particolare, sostiene che nei paesi pi\u00f9 ricchi l'innovazione tecnologica e l'automazione hanno rimpiazzato i lavori manuali di scarsa specializzazione con le lavorazioni a macchina, a che i paesi pi\u00f9 ricchi non hanno pi\u00f9 numeri significativi di lavoratori non qualificati che potrebbero subire la competizione dei lavoratori dei paesi pi\u00f9 poveri.\nDisuguaglianza di genere.\nIn molti paesi, c'\u00e8 disuguaglianza di genere che favorisce i maschi nel mercato del lavoro.\nPer esempio, in USA, il salario mediano delle lavoratrici a tempo pieno \u00e8 solo il 77% di quello dei lavoratori. Altri fattori, oltre alla discriminazione, potrebbero contribuire ad ampliare questo divario. In media, le donne prendono pi\u00f9 in considerazione aspetti diversi dalla paga quando cercano lavoro, e potrebbero essere meno disposte a viaggiare o a trasferirsi per lavorare. Thomas Sowell, nel suo libro \"Knowledge and Decisions\" (\"Conoscenza e Decisioni\"), sostiene che questa differenza dipende dal fatto che le donne non accettano lavori in conflitto con il matrimonio o le gravidanze, ma studi sui redditi dimostrano che questi fattori non spiegano l'intera differenza. Gli uomini sono molto pi\u00f9 disposti a svolgere mestieri pericolosi che spesso sono meglio pagati di mestieri preferiti dalle donne. Il rapporto del censimento U.S.A. sul divario dei salari riferisce: \"Quando prendiamo in considerazione le differenze tra maschi e femmine nelle forme di lavoro ed altri fattori chiave, le donne risultano guadagnare in media l'80 percento di quanto guadagnano gli uomini nel 2000... Anche considerando altri fattori chiave che influiscono sulla compensazione economica, il nostro modello non riesce completamente spiegare la differenza di salari tra uomini e donne.\" Il divario di reddito tra i sessi negli altri paesi va dal 53% in Botswana al -40% in Bahrain. Negli Stati Uniti, se si considerano solamente gli individui che non si sposano n\u00e9 hanno bambini, allora le donne guadagnano pi\u00f9 degli uomini. Inoltre, le donne che lavorano a tempo parziale, guadagnano in media di pi\u00f9 degli uomini nella stessa posizione.\nLa disuguaglianza e la discriminazione tra maschi e femmine \u00e8 accusata di generare e perpetuare povert\u00e0 e vulnerabilit\u00e0 nella societ\u00e0 intera. La conoscenza e le risorse delle famiglie e all'interno delle famiglie sono fattori determinanti della capacit\u00e0 degli individui di beneficiare di opportunit\u00e0 di vita esterne o di rispondere appropriatamente alle minacce. Alti livelli di istruzione e di integrazione sociale migliorano in maniera significativa la produttivit\u00e0 di tutti gli appartenenti alla famiglia e l'equit\u00e0 diffusa nella societ\u00e0 in generale. Gli indici di equit\u00e0 tra i generi cercano di fornire gli strumenti per dimostrare questa caratteristica della povert\u00e0.\nModello di Sviluppo.\nSimon Kuznets sosteneva che i livelli di disuguaglianza economica sono in larga parte il risultato degli stadi di sviluppo. Kuznets immaginava una funzione con un andamento ad U rovesciata tra i livelli di reddito e la disuguaglianza, conosciuta oggi come la curva di Kuznets. Secondo Kuznets, nazioni con basso livello di sviluppo mostrano distribuzioni di ricchezza relativamente egualitarie. Via via che una nazione si sviluppa economicamente, accumula maggiori capitali, cosa che conferisce ai detentori di capitale maggiore ricchezza e reddito, aumentando la disuguaglianza. Ma successivamente, attraverso svariati meccanismi di ridistribuzione come programmi di welfare, i paesi maggiormente sviluppati ritrovano livelli di disuguaglianza minori. Kuznets dimostrava questa relazione usando cross-sectional data. Tuttavia, test pi\u00f9 recenti analizzando serie di dati pi\u00f9 ampie confermano solo debolmente la teoria. La curva di Kuznets prevede che con il tempo e lo sviluppo la disuguaglianza tenderebbe a diminuire. Ad esempio, la disuguaglianza dei redditi \u00e8 davvero diminuita negli Stati Uniti durante il movimento per la scuola secondaria negli anni quaranta ed immediatamente successivi. Tuttavia dati pi\u00f9 recenti mostrano che i livelli di disuguaglianza hanno ripreso a crescere dopo gli anni settanta. Questo non implica necessariamente l'invalidit\u00e0 della teoria di Kuznets. Potremmo stare assistendo ad un nuovo ciclo di Kuznets, legato in particolare allo spostamento dell'economia dal settore manifatturiero a quello dei servizi. Secondo questa teoria, in ciascun momento storico multipli cicli di Kuznets potrebbero contribuire con effetti sulla disuguaglianza.\nDifferenze legate alle preferenze e scelte individuali.\nTra gli aspetti culturali, la diversificazione all'interno di una societ\u00e0 delle preferenze individuali spesso contribuisce a produrre disuguaglianza economica. Di fronte alla scelta tra lavorare di pi\u00f9 per guadagnare pi\u00f9 soldi o godere di pi\u00f9 tempo libero, individui pur ugualmente capaci e con identico potenziale di guadagno spesso sceglieranno strategie diverse. Questo porter\u00e0 a disparit\u00e0 economiche anche in una societ\u00e0 con perfetta uguaglianza delle capacit\u00e0 e delle circostanze individuali. Il trade-off tra lavoro e tempo libero \u00e8 particolarmente importante dal lato dell'offerta del mercato del lavoro in economia del lavoro.\nAnalogamente, gli individui di una societ\u00e0 hanno spesso livelli diversi di predisposizione o avversione al rischio. Quando individui di pari capacit\u00e0 intraprendono un'attivit\u00e0 rischiosa ma con alte potenzialit\u00e0 di profitto, come l'avvio di nuove imprese, alcuni avranno successo mentre altri falliranno. La coesistenza di successi ed insuccessi contribuisce alla disuguaglianza economica nella societ\u00e0, anche quando tutti gli individui sono in partenza identici.\nConcentrazione della ricchezza.\nLa concentrazione della ricchezza \u00e8 un processo teorico per cui, in determinate condizioni, la nuova ricchezza che viene prodotta si concentra in mano ad individui o entit\u00e0 gi\u00e0 ricchi. Secondo questa teoria, coloro che gi\u00e0 hanno ricchezza hanno anche i mezzi per investire nella creazione di nuove fonti per produrne di nuova o di altrimenti sfruttare la ricchezza gi\u00e0 in mano loro per diventare i soli beneficiari della nuova ricchezza prodotta. Nel corso del tempo, questo processo di condensazione della ricchezza pu\u00f2 contribuire significativamente alla persistenza della disuguaglianza all'interno della societ\u00e0.\nEcco un'esemplificazione del meccanismo di concentrazione della ricchezza: i camionisti proprietari di camion spesso guadagnano di pi\u00f9 di quelli che non possiedono il proprio mezzo e che devono pagare un affitto al proprietario del camion noleggiato (oltre a tutti gli altri costi di manutenzione). Quindi, un camionista che ha una disponibilit\u00e0 iniziale sufficiente a comprare il proprio camion riuscir\u00e0 a fare pi\u00f9 soldi. Un camionista che non possiede il suo camion otterr\u00e0 un reddito minore e rimarr\u00e0 bloccato in un paradosso del Comma 22, incapace di acquisire la propriet\u00e0 del camion che sarebbe necessaria per aumentare il proprio reddito.\nCome altro esempio di concentrazione della ricchezza, consideriamo come gli individui ad alto reddito riusciranno accumulare risparmi molto pi\u00f9 velocemente di individui con reddito basso. I gruppi sociali con reddito pi\u00f9 alto potranno risparmiare una porzione significativa del proprio reddito. Mentre, i gruppi a basso reddito prendono a malapena abbastanza per coprire i propri bisogni di consumo, e quindi saranno in grado di risparmiare solo una piccola parte del proprio reddito o addirittura nulla. Supponendo che entrambi i gruppi ottengano lo stesso tasso di rendimento dei propri risparmi, la rendita da risparmio degli individui ad alto reddito sar\u00e0 molto pi\u00f9 alta in virt\u00f9 della base molto pi\u00f9 ampia su cui guadagnare.\nQuesta correlazione tra l'essere ricchi e guadagnare di pi\u00f9 \u00e8 anche accresciuta dal fenomeno della plutocrazia: la capacit\u00e0 sproporzionata dei ricchi di influenzare il governo a proprio favore per aumentare la propria ricchezza. Il termine \"plutocrazia\" \u00e8 formalmente definito come classe ricca che controlla un governo, spesso da dietro le quinte. Pi\u00f9 in generale, una plutocrazia \u00e8 qualsiasi forma di governo in cui i ricchi esercitano preponderante influenza sul potere politico, direttamente o indirettamente. Un gruppo relativamente chiuso di persone privilegiate interviene a plasmare l'economia e la politica a proprio vantaggio. In ogni caso, i proprietari e dirigenti di alto livello di attivit\u00e0 a grande rendimento sono di gran lunga le figure di potere predominanti nel paese.\nCorrelati alla concentrazione della ricchezza sono gli effetti della disuguaglianza intergenerazionale e della disuguaglianza abitativa. I ricchi tendono a fornire pi\u00f9 alti livelli di istruzione ai propri figli, aumentando le loro probabilit\u00e0 di raggiungere redditi elevati. Inoltre, i ricchi spesso lasciano alla loro prole grosse eredit\u00e0, facendoli partire gi\u00e0 da un livello pi\u00f9 alto nel processo di accumulazione della ricchezza.\nNel suo libro del 1985 \"Regular Economic Cycles: Money, Inflation, Regulation and Depressions\" \"\u2013\" in italiano \"Cicli Economici Regolari: Denaro, Inflazione, Regolamentazione e Depressioni \u2013\" Ravi Batra sostiene che a una crescente concentrazione della ricchezza, misurata come la 'quota di ricchezza detenuta dall'uno per cento pi\u00f9 ricco', corrispondono fallimenti bancari e depressioni. In Tabella 1 a pagina 127, vi sono dati per questa misura per gli anni 1810-1969, che mostrano un aumento nella quota dell'1% prima del crollo del 1929 del mercato azionario.\n\"... al crescere della concentrazione di ricchezza, cresce anche il numero di banche con prestiti relativamente a rischio. E maggiore \u00e8 la concentrazione, maggiore \u00e8 il numero di potenziali fallimenti bancari\".\nBatra prevedeva che lo stesso fenomeno si sarebbe verificato se la quota dell'1% fosse tornata ad alzarsi.\nInflazione.\nAlcuni economisti di scuola austriaca hanno teorizzato che un tasso di inflazione elevato, causato dalla politica monetaria di un paese, potrebbe contribuire alla disuguaglianza economica.\nQuesta teoria sostiene che l'inflazione prodotta attraverso la maggiore offerta di denaro circolante e la svalutazione \u00e8 una misura governativa che favorisce coloro che hanno gi\u00e0 una capacit\u00e0 di profitto a scapito degli stipendiati a reddito fisso o dei risparmiatori, aggravando cos\u00ec i livelli di disuguaglianza. Questi economisti citano esempi nei quali l'inflazione e la disuguaglianza si dimostrano in correlazione e notando che l'inflazione pu\u00f2 essere generata indipendentemente stampando denaro, suggeriscono che sia l'inflazione a causare la disuguaglianza.\nMobilit\u00e0.\nQuando diversi strati di potere \u2014 economico, politico, di rango, di cooptazione, o meritocratico \u2014 si concentrano nelle mani di pochi, allora tenderanno a trincerarsi attraverso l'esercizio di quello stesso potere accumulato, riducendo la mobilit\u00e0 ed aumentando la disuguaglianza.\nFattori mitiganti.\nI paesi che hanno legislazioni orientate a sinistra godono di livelli inferiori di disuguaglianza.\nMolti fattori limitano la disuguaglianza economica e possono essere suddivisi in due classi: le misure del governo e dello Stato ed i fattori di mercato. I meriti e l'efficacia dei due tipi di approccio sono argomento di dibattito.\nTipici provvedimenti di un governo atti a ridurre la disuguaglianza economica comprendono:\nQueste misure possono ridurre le disuguaglianze, ma a volte hanno prodotto un \"aumento\" della disuguaglianza economica (come nell'Unione Sovietica, dove la distribuzione di questi beni e servizi sovvenzionati era controllata da una classe privilegiata). Alcuni esperti di Scienze Politiche sostengono che una politica governativa controllata dalle organizzazioni dei ricchi ha consistentemente minato l'uguaglianza economica negli USA a partire dagli anni settanta.\nTra i fattori del mercato, estranei all'intervento dello Stato, che tendono a ridurre la disuguaglianza troviamo:\nNel 2013 Goran Theborn ha rilevato i meccanismi psicosociali che possono ridurre le disparit\u00e0: il \"meccanismo dell'avvicinamento\", \"meccanismo dell'inclusione\", \"meccanismo per la redistribuzione delle risorse\".\nEffetti della disuguaglianza.\nChiara Volpato rileva come le grandi disuguaglianze economiche e sociali provocano un aumento dei problemi sanitari e sociali, rafforzano razzismo e violenza, ostacolano la mobilit\u00e0 sociale e sono responsabili dell'abbassamento del livello di istruzione e del benessere sociale.\nCoesione sociale.\nDiversi studi hanno dimostrato che esiste una relazione inversa tra la disuguaglianza dei redditi e la coesione sociale. Nelle societ\u00e0 pi\u00f9 egualitarie le persone sono pi\u00f9 portate a fidarsi l'una dell'altra, le misure del capitale sociale suggeriscono un migliore coinvolgimento nella comunit\u00e0 e i tassi di omicidio sono consistentemente pi\u00f9 bassi.\nIn una pubblicazione del 2002, Eric Uslaner e Mitchell Brown hanno dimostrato esserci un'alta correlazione in una societ\u00e0 tra il livello di fiducia reciproca ed il livello di equit\u00e0 nei redditi. Lo hanno dimostrato analizzando risposte a domande tipo \"Se ne avessero la possibilit\u00e0 pensate che gli altri trarrebbero vantaggio a scapito vostro?\" nel sondaggio sociale generale negli USA confrontando con le statistiche sulla disuguaglianza dei redditi. Analogamente, un articolo del 2008 di Andersen e Fetner rileva una relazione forte tra disuguaglianza economica (sia all'interno del paese stesso che tra nazioni) ed il livello di tolleranza in 35 democrazie.\nRobert Putnam, professore di scienze politiche ad Harvard, stabilisce i legami tra capitale sociale e la disuguaglianza economica. I suoi studi pi\u00f9 importanti, rilevano questi legami sia negli Stati Uniti che in Italia.\nPercezione della disuguaglianza.\nAl di la degli studi economici, studi di psicologia sociale hanno indagato la percezione dei cittadini in merito alle disuguaglianze rilevando come sia ampiamente sottostimata la reale disparit\u00e0 di reddito; inoltre di fronte a ipotetici diversi scenari economici la maggioranza di cittadini opta per una moderata disparit\u00e0 economica sociale.\nLa parata di Pen.\nNel 1971 l'economista olandese Jan Pen ha proposto una efficace metafora, tradotta accademicamente in grafici, sulla disuguaglianza economica chiedendo di immaginare di assistere ad una sfilata di un corteo della durata di un'ora, in cui i partecipanti marciano in ordine crescente di altezza in base al proprio reddito, chiamata appunto \"Parata di Pen\"."}
{"id": "4107342", "revid": "253269", "url": "https://it.wikipedia.org/wiki?curid=4107342", "title": "Claudia Christian", "text": "\u00c8 nota per il ruolo del comandante Susan Ivanova nella serie televisiva di fantascienza \"Babylon 5\".\nPrimi anni.\nNasce a Glendale in California, figlia di Hildegard (nata Christian), direttrice della boutique \"Giorgio Beverly Hills\" e da James Michael Coghlan. Sua madre proveniva dalla Germania e suo padre aveva discendenze irlandesi. Crebbe tra il Connecticut e l'Inghilterra. Ha due fratelli maggiori e risiede alternativamente Los Angeles e a Londra.\nCarriera.\nIl suo primo ruolo \u00e8 come comparsa in \"Dallas\", seguito da quello di Melody Hughes in \"Berrenger's\". Interpreta ruoli in lungometraggi come quello di una spogliarellista posseduta da un serial killer alieno in \"L'alieno\" (1987), la psicologa del dipartimento di polizia Susan Riley in \"Maniac Cop - Il poliziotto maniaco\" e la modella Hexina in \"Bella, pazza e pericolosa\" (1993). Per la televisione recita nell'ultimo episodio della prima stagione del telefilm \"In viaggio nel tempo\" e, inoltre, nel primo episodio dell'undicesima stagione (1993-1994) della serie \"Colombo\"."}
{"id": "4107345", "revid": "33751", "url": "https://it.wikipedia.org/wiki?curid=4107345", "title": "Stadio Sergio Le\u00f3n Ch\u00e1vez", "text": "Lo Stadio Sergio Le\u00f3n Ch\u00e1vez () \u00e8 uno stadio calcistico della citt\u00e0 di Irapuato, in Messico. \nIn questo stadio, dalla capienza di spettatori, si disputano le partite casalinghe del Club Deportivo Irapuato. L'intero impianto \u00e8 stato costruito in due anni, tra il 1967 e il 1969, e nel 1986 ha ospitato tre partite del gruppo C dei campionato del mondo del 1986, tenutosi in Messico.\nLa prima partita che ebbe luogo in questo stadio si disput\u00f2 tra Deportivo Irapuato e la Spagna, che vinse per 3-1. Inizialmente il nome era semplicemente \"Stadio Irapuato\", ma nel 1990 cambio nome in \"Stadio Sergio Le\u00f3n Ch\u00e1vez\", in onore dell'ex presidente del club locale."}
{"id": "4107346", "revid": "339392", "url": "https://it.wikipedia.org/wiki?curid=4107346", "title": "Fedor Tokarev", "text": ""}
{"id": "4107348", "revid": "110157", "url": "https://it.wikipedia.org/wiki?curid=4107348", "title": "DNSChanger", "text": "DNSChanger \u00e8 trojan horse attivo dal 2007 al 2011, opera di una societ\u00e0 estone nota come Rove Digital. Il malware infettava i computer modificando i DNS in modo da puntare verso nomi di server malevoli, che inserivano i propri avvisi pubblicitari nelle pagine web. Al culmine della sua attivit\u00e0, si stima che DNSChanger abbia infettato pi\u00f9 di 4 milioni di computer, procurando danni per almeno 14 milioni di dollari di entrate pubblicitarie fraudolente."}
{"id": "4107350", "revid": "66837", "url": "https://it.wikipedia.org/wiki?curid=4107350", "title": "Ilya Frolov", "text": ""}
{"id": "4107352", "revid": "247222", "url": "https://it.wikipedia.org/wiki?curid=4107352", "title": "Episodi di Breaking Bad (quinta stagione)", "text": "La quinta ed ultima stagione della serie televisiva Breaking Bad, composta da sedici episodi, \u00e8 stata trasmessa dal canale statunitense AMC in due parti separate: i primi otto episodi sono andati in onda dal 15 luglio al 2 settembre 2012, mentre gli ultimi otto sono stati trasmessi dall'11 agosto al 29 settembre 2013.\nIn questa stagione vengono introdotti due nuovi personaggi principali: Lydia Rodarte-Quayle, interpretata da Laura Fraser, e Todd Alquist, interpretato da Jesse Plemons.\nIn Italia la prima parte della quinta stagione (episodi 1-8) \u00e8 stata trasmessa da AXN dal 15 gennaio al 5 marzo 2013; la seconda parte (episodi 9-16) dal 21 settembre al 9 novembre 2013 sempre su AXN. In chiaro la prima parte \u00e8 stata trasmessa da Rai 4 dal 15 gennaio al 5 marzo 2014, mentre la seconda parte \u00e8 stata trasmessa dall'11 settembre al 30 ottobre 2014 sempre su Rai 4.\nVivi libero o muori.\nTrama.\nUn flashforward mostra un Walter dall'aspetto piuttosto trasandato, con i capelli cresciuti e proveniente dal New Hampshire, sotto il falso nome di Mr. Lambert, recatosi nuovamente ad Albuquerque per acquistare una mitragliatrice M60 da un trafficante d'armi, nel giorno del suo cinquantaduesimo compleanno.\nL'attenzione poi si sposta un anno prima: dopo l'omicidio di Gus Fring e l'esplosione del laboratorio di metanfetamina, la polizia e la DEA, con Hank in testa, cercano di far luce sugli affari illegali di Gus. Nel frattempo Walt decide di ritrasferirsi definitivamente a casa, con grande disappunto della moglie, che aveva intuito che lui fosse il responsabile dell'esplosione dove rimase ucciso Gus. Ted Beneke, finito in ospedale per un grave incidente domestico, promette alla donna di non denunciarla per quanto accaduto.\nMike nel frattempo, dopo essersi ripreso dalla ferita da proiettile, torna nel New Mexico per vendicarsi di Walt, che ha ucciso il suo ex capo. Walt e Jesse riescono per\u00f2 a calmarlo e lo convincono ad aiutarli a disfarsi del portatile di Gus, finito tra le prove della polizia, che contiene le registrazioni video di Walt e Jesse che cucinano metanfetamina. Mike viene a sapere della posizione del PC e Jesse suggerisce di acquistare un potente magnete da sfasciacarrozze per smagnetizzare l'hard-disk del laptop. Gettando scompiglio nella stanza delle prove, i tre riescono a distruggere il laptop di Gus.\nWalt si reca all'ufficio di Saul, ma non vuole sentire ragioni quando l'avvocato gli spiega il motivo per cui aveva aiutato Skyler a dare i soldi a Ted per pagare il fisco. A quel punto Saul accusa Walt di essere un ingrato, dato che grazie a lui e Huell era stato possibile sottrarre la ricina a Jesse (viene quindi confermato che era stato organizzato un piano per fingere l'avvelenamento di Brock e mettere Jesse contro Fring). Saul restituisce la sigaretta con la ricina a Walt e esprime chiaramente l'intento di voler chiudere i rapporti, ma Walt lo minaccia, intimandogli che avr\u00e0 chiuso con lui soltanto quando lo decider\u00e0 Walt stesso. Al ritorno a casa, Walt trova la moglie nella camera da letto e decide di perdonarla.\nL'affare tedesco.\nTrama.\nIn Germania, nella sede della multinazionale tedesca Madrigal, il presidente Peter Schuler si suicida dopo che alcuni agenti vengono a chiedergli dei suoi passati trascorsi con Gus Fring.\nJesse \u00e8 preoccupato per aver perso la sigaretta contenente la ricina e teme possa finire nelle mani di qualche innocente. Per evitare che Jesse scopra qualcosa, Walt crea una \"finta ricina\" usando del semplice sale da cucina, e dopo aver comprato il pacchetto di sigarette che Jesse \u00e8 solito fumare, posiziona il sale all'interno di una delle sigarette, e con uno stratagemma fa in modo che il ragazzo la trovi all'interno del suo Roomba. Decide poi di non sbarazzarsi della vera ricina, e la nasconde all'interno di una presa di corrente posizionata in camera sua. Il ragazzo, preso dai sensi di colpa, si scusa con Walt in lacrime per aver minacciato di ucciderlo. Walt vuole tornare a produrre metanfetamina in quanto non ha pi\u00f9 soldi da parte: dopo aver convinto Jesse, i due tentano di includere nell'operazione anche Mike, il quale per\u00f2 rifiuta categoricamente.\nL'indagine sull'organizzazione di Gus prosegue: Hank torna al lavoro e con i colleghi incontra una delegazione della Madrigal, di cui faceva parte Los Pollos Hermanos. Il presidente della multinazionale spiega che Peter Schuler era a capo del settore ristorazione ed era all'oscuro del suo sostegno all'organizzazione criminale di Gus Fring, ragion per cui assicura alla DEA piena collaborazione nella speranza di trovare altri eventuali complici all'interno della Madrigal. Una di questi \u00e8 Lydia, responsabile della logistica della Madrigal che conosceva molto bene Gus, ma anche Mike. Incontrandosi con quest'ultimo, Lydia gli confessa di essere preoccupata per 11 ex dipendenti di Gus, su cui le indagini stanno inevitabilmente stringendo il cerchio in quanto erano tutti a libro paga. Per evitare che possano tradirli e confessare alla DEA la loro partecipazione nella gestione dell'impero criminale di Gus, Lydia chiede a Mike di ucciderli tutti. Mike rifiuta, spiegando che Gus aveva previsto che venissero pagati anche in casi straordinari come questo, mantenendo il silenzio. \nIn quanto formalmente dipendente di Los Pollos, Mike viene interrogato da Hank e Gomez, che cercano di far luce sul suo vero ruolo. Successivamente un sicario pagato dalla stessa Lydia tenta di ucciderlo. Mike va a casa di lei con l'intenzione di farla fuori ma all'ultimo istante decide di risparmiarla, a patto che lei gli procuri la metilammina, ingrediente fondamentale per la droga di Walter: Mike ha deciso di rientrare nel giro poich\u00e9 tutti i soldi che aveva fatto mettere a Gus in un conto bancario per la nipote sono stati sottratti dai federali, dato che ne hanno scoperto la provenienza illecita. A fine giornata Walter, a letto con Skyler le spiega che tutto ci\u00f2 che ha fatto, lo ha fatto solo per proteggere la sua famiglia e Skyler, mentre viene abbracciata e baciata pi\u00f9 volte da Walt, prova una leggera paura e un senso di disprezzo nei confronti di quest'ultimo.\nIndennit\u00e0 di rischio.\nTrama.\nCon l'aiuto di Saul, Walt, Mike e Jesse cercano un nuovo posto per rimettere in piedi il laboratorio di metanfetamina. Dopo una lunga ricerca, i quattro trovano in una compagnia di disinfestazione di case la perfetta copertura: dietro compenso, i disinfestatori permetteranno loro di stare nelle case da ripulire, montare un piccolo laboratorio e cucinare la droga.\nNel frattempo, Skyler \u00e8 sempre pi\u00f9 stressata dalla presenza di Walt in casa e si sfoga con la sorella Marie. Quest'ultima chiede spiegazioni a Walt e questi, mentendo, le dice che Skyler \u00e8 preoccupata per le condizioni fisiche di Ted Beneke, l'ex amante di Skyler. Intanto insorgono le prime incomprensioni tra Walt e Mike circa la divisione del ricavato del traffico di droga, risicato dalle commissioni per i muli e per comprare il silenzio degli scagnozzi di Mike, finiti in prigione dopo lo smantellamento dell'impero di Gus. Nel frattempo Jesse lascia Andrea.\nUn ambiente migliore.\nTrama.\n\u00c8 il cinquantunesimo compleanno di Walter, nonch\u00e9 l'anniversario della scoperta del suo cancro polmonare. Per ingraziarsi sempre di pi\u00f9 la famiglia e in particolare il figlio, Walt sfida continuamente l'autorit\u00e0 genitoriale della moglie, prendendo in leasing, contro il suo volere (dopo aver venduto la sua vecchia Pontiac per la misera cifra di 50 dollari) due auto nuove: una Dodge Challenger rossa per Walter Jr. e una Chrysler 300 nera per s\u00e9. Skyler invita Marie e Hank per il compleanno di Walt. Durante la cena, Walt continua a parlare sempre di se stesso e di quanto sia stato forte nel superare la malattia. Skyler, esasperata dal marito, tenta di suicidarsi nella piscina facendosi affogare. In realt\u00e0 la donna \u00e8 preoccupata perch\u00e9 Walt ha ripreso a cucinare e spacciare metanfetamina e teme che la famiglia possa tornare a essere in pericolo.\nNel frattempo, Jesse e Lydia scoprono che sotto i barili di metilammina che la donna dovrebbe consegnare a lui, Mike e Walt, ci sono delle cimici. Jesse lo riferisce a Mike, e questi, che conosce Lydia molto bene, sospetta che li abbia messi la donna per ingannarli e cercare di convincerli a non farsi pi\u00f9 aiutare da lei.\nRapina al treno.\nTrama.\nWalt si reca nell'ufficio di Hank e, con una scusa, lo fa allontanare per nascondere una cimice sulla scrivania del cognato. Mike rapisce Lydia, e la porta con s\u00e9 da Walt e Jesse. I tre tentano di farle confessare di essere stata lei a mettere le cimici sotto i barili, ma, ascoltando una conversazione fra Hank e il capo della DEA di Houston, grazie al microfono nascosto da Walt, capiscono che la donna \u00e8 veramente innocente e che le cimici sono state messe dalla polizia. Con la fornitura compromessa, Lydia propone di assaltare un treno merci che trasporta anche una cisterna di metilammina. Mike evidenzia il fatto che dovranno inevitabilmente uccidere i due conducenti e prendere il carico, e quindi i tre sono indecisi sul da farsi. Mentre Mike litiga con Walt perch\u00e9 indispettito dalla sua voglia di fare la rapina a tutti i costi, Jesse propone un piano per permettere di rubare la metilammina senza che nessuno se ne accorga e allo stesso tempo senza fare vittime. In preparazione al furto, i tre nascondono due serbatoi da migliaia di litri nei pressi dei binari: uno vuoto e uno pieno d'acqua; vengono aiutati da Todd, un ragazzo della squadra di disinfestatori che fa da copertura al laboratorio. \nArriva il giorno della rapina: Kuby si piazza con un camion apparentemente guasto in mezzo ai binari e costringe il treno a fermarsi, i macchinisti quindi scendono e cercano di aiutare l'uomo a risolvere il problema al motore. Nel frattempo Walt, Jesse e Todd iniziano a prelevare la metilammina dalla cisterna e sostituirla con l'acqua, ricevendo via radio le indicazioni di Mike poco lontano che controlla che tutto fili liscio. Sulla scena arriva per\u00f2 un uomo che si offre di spingere fuori dai binari il furgone: Mike osserva la scena e ordina di interrompere l'operazione, ma Walt \u00e8 deciso a riempire tutto il serbatoio e non accenna a fermarsi. Finalmente, Walt da l'ordine di chiudere la cisterna, ma a questo punto il treno ormai \u00e8 in partenza: Jesse e Todd riescono per\u00f2 a sigillare nuovamente la cisterna e mettersi in salvo, il primo sdraiandosi sui binari con il treno che gli passa sopra, il secondo saltando dal convoglio in corsa. Il piano quindi ha successo: mentre festeggiano, Walt, Jesse e Todd si accorgono che poco distante da loro c'\u00e8 un bambino su una pit bike, che probabilmente ha assistito a tutta la scena. Todd prima lo saluta e poi gli spara a sangue freddo.\nBuonuscita.\nTrama.\nNonostante le proteste di Jesse per la morte del bambino innocente, Walt e Mike non vogliono cacciare Todd, poich\u00e9 creerebbe solo altri problemi.\nNel frattempo, Mike \u00e8 messo sempre pi\u00f9 sotto pressione dalla DEA, che scava tra i suoi trascorsi con Gus. Scoperti i pedinamenti, decide di uscire dal giro, contatta un grosso distributore di droga di Phoenix, chiedendogli 10 milioni in cambio della sua parte di metilammina e di quella di Jesse. Alla concorrenza per\u00f2 non importa tanto della metilammina, quanto di far sparire la metanfetamina blu dal mercato, e chiede che le venga consegnata tutta la partita, compresa la parte di Walt.\nJesse si reca a casa di Walt per dargli la notizia e tenta di convincerlo, ma quest'ultimo rifiuta perch\u00e9, dopo tutti gli sforzi e i sacrifici fatti, non vuole accontentarsi di 5 milioni di dollari. Per far comprendere la sua scelta, Walt racconta a Jesse il suo grande rimpianto: fond\u00f2 la Gray Matter con Gretchen e Elliott, ma la abbandon\u00f2 in seguito prendendo una buonuscita di soli 5000 dollari, per poi vedere i suoi amici divenire miliardari anche grazie al suo lavoro, e stavolta \u00e8 deciso a non commettere di nuovo lo stesso errore. Jesse cerca di fargli notare la differenza tra le due situazioni, ma Walt gli dice che il suo scopo non \u00e8 semplicemente produrre droga o fare soldi, ma costruire un impero, proprio come non aveva fatto con la Grey Matter. In quel momento rientra Skyler e Walt invita Jesse a rimanere a cena: i tre siedono a tavola in un imbarazzante silenzio, e a poco valgono i tentativi di Jesse di iniziare una conversazione. Nel mezzo della cena, Skyler punge Walt per aver rivelato a Marie del suo tradimento e va via: rimasti soli, Walt fa notare a Jesse che, con la moglie che lo odia e con i figli lontani da casa, il lavoro \u00e8 tutto ci\u00f2 che gli \u00e8 rimasto. \nWalt tenta di rubare la metilammina per mandare a monte il piano ma Mike, che aveva anticipato le sue intenzioni, glielo impedisce e lo costringe a passare la notte con lui per controllarlo. La mattina successiva, prima di recarsi all'incontro per vendere la metilammina, Mike deve per\u00f2 recarsi dalla DEA con Saul per presentare un ordine restrittivo nei confronti della DEA e impedire che venga pedinato. Mike allora lega Walt nell'ufficio della Vamonos Pest per impedirgli di mandare a monte l'affare, ma Walt riesce a liberarsi e a nascondere la metilammina. Quando Mike e Jesse arrivano per prelevare la partita, dice loro che ha un piano per far avere loro i soldi e tenersi la sua parte.\nDi' il mio nome.\nTrama.\nWalter, Mike e Jesse s'incontrano nel deserto col distributore di Phoenix. Walt, rivelando di essere Heisenberg, riesce a stipulare un accordo: pagheranno 5 milioni di dollari a Mike per acquistare la sua posizione di distributore della metanfetamina blu, che dar\u00e0 loro maggiori profitti. Walt ha per\u00f2 intenzione di far continuare a lavorare Jesse con s\u00e9, che ormai considera un vero discepolo. Questi, contrariato, lo abbandona, rinunciando ai 5 milioni della sua parte. Walter decide allora di fare di Todd il suo assistente, ricevendo da parte del ragazzo un grande interesse.\nNel frattempo Mike, bench\u00e9 fuori dal giro, si accolla la responsabilit\u00e0 di pagare gli uomini di Gus in prigione perch\u00e9 non raccontassero nulla alla polizia. L'avvocato che distribuiva alle famiglie il denaro viene colto in flagrante dalla DEA, che dopo ore di interrogatorio riesce a convincerlo a collaborare. Walter, tornato nel frattempo nell'ufficio di Hank per togliere la cimice, ascolta per caso la notizia e avverte Mike, che riesce a fuggire prima dell'arrivo della polizia ma non riesce a salutare per l'ultima volta la sua nipotina Kaylee, rivolgendole solo un ultimo triste sguardo ed \u00e8 costretta a lasciarla sola al parco. Mike chiede a Saul di recuperare una borsa che aveva nascosto con l'occorrente per fuggire, ma \u00e8 Walt che si offre per recuperarla e i due si incontrano in una radura: qui Walter chiede i nomi degli uomini di Gus, timoroso che uscito di scena Mike e quindi le \"buone uscite\" questi parleranno alla polizia. L'uomo rifiuta e lo accusa di essere stato il motivo della loro rovina, rinfacciandogli di essersi messo contro Gus e aver mandato all'aria l'intera operazione solo a causa del suo ego spropositato. In preda alla rabbia, Walter gli spara mortalmente, ricordandosi subito dopo che i nomi avrebbe potuto chiederli a Lydia. Walt rimane sulla riva del fiume a fianco della radura insieme a Mike, chiedendogli scusa e attendendo che muoia.\nVolare alto.\nTrama.\nWalt incarica Todd di far rottamare l'auto di Mike. Mentre si apprestano a disfarsi anche del corpo, arriva Jesse che chiede a Walter se Mike ha ricevuto la borsa ed \u00e8 riuscito a scappare: Walt mente e conferma, dopodich\u00e9 dice a Jesse che decider\u00e0 lui cosa fare con gli uomini di Mike in carcere e lo manda via.\nIn carcere, Hank rifiuta una proposta di patteggiamento con il manager della lavanderia di Gus, che era disposto a confessare tutto; Hank \u00e8 infatti sicuro del fatto che trover\u00e0 qualcun altro che parler\u00e0 con un accordo migliore, ora che nessuno pagher\u00e0 per mantenere il loro silenzio. Intanto Walter si incontra con Lydia in un bar per farsi dare la lista con i nomi dei nove uomini di Gus e Mike, a cui si \u00e8 aggiunto l'avvocato. La donna accetta di dargliela, ma, temendo che poi Walt si sbarazzer\u00e0 di lei perch\u00e9 non pi\u00f9 utile, gli offre di fare da tramite con una rete di distribuzione della Repubblica Ceca. Walter, che inizialmente aveva l'intenzione di avvelenare Lydia con la ricina, rimane allettato dalla prospettiva di guadagnare ancora di pi\u00f9 e accetta. \nWalt si reca dallo zio di Todd e la sua banda di neonazisti, che ha vari membri nelle diverse prigioni del New Mexico, e gli affida il compito di far uccidere tutti e dieci gli uomini in carcere, pretendendo che tutto sia svolto in una finestra di due minuti. Arriva il giorno fatidico: dopo pranzo, mentre Walt attende notizie a casa sua, con una sequenza di attacchi ben coordinati, in due minuti e in tre prigioni diverse vengono uccisi brutalmente l'avvocato e gli uomini di Gus; tutti vengono pugnalati, tranne il manager della lavanderia, che viene bruciato vivo.\nOrmai senza pi\u00f9 ostacoli, nei mesi successivi Walt e Todd producono metanfetamina senza sosta nelle case in disinfestazione, facendola smerciare da Lydia in Europa e dagli spacciatori di Phoenix negli Stati Uniti, mentre Skyler continua a riciclare il denaro. Una sera, Skyler porta Walt ad un magazzino in affitto, dove ha accumulato un'enorme montagna di denaro, data l'impossibilit\u00e0 di riciclarlo tutto: la donna supplica il marito di terminare l'attivit\u00e0, per riportare i figli a casa e riappropriarsi della propria vita. In seguito, Jesse riceve la visita di Walt ed \u00e8 visibilmente spaventato dalla sua presenza, convinto che l'ex professore sia l\u00ec per ucciderlo: i due cominciano per\u00f2 a chiacchierare, ricordando i loro primi tempi quando cucinavano nel camper. Quando Walt va via, consegna a Jesse i 5 milioni che gli spettavano; tornato a casa, annuncia a Skyler di essersi ritirato dall'attivit\u00e0.\nTempo dopo, tutta la famiglia si ritrova felicemente a pranzare come un tempo insieme ad Hank e Marie nel giardino di casa White. Verso la fine del pasto, Hank si assenta per andare in bagno: qui trova casualmente il libro di poesie \"Leaves of Grass\" di Walt Whitman che Gale Boetticher aveva regalato a Walter quando i due lavoravano assieme nel laboratorio di Gustavo. Leggendo la dedica a Walt, nella prima pagina della raccolta, Hank capisce che il misterioso \"W.W.\" \u00e8 Walter White.\nDenaro insanguinato.\nTrama.\nRiprende il \"flashforward\" introdotto nel primo episodio della stagione: Walt, con l'M60 nel bagagliaio, si reca in quella che \u00e8 stata la sua casa, ora abbandonata, e recupera il veleno di ricina che aveva nascosto in precedenza. \nTempo prima, Hank rimane scioccato dalla scoperta di chi sia \"Heisenberg\" e si mette a riesaminare tutte le prove del caso. Lydia cerca di convincere Walt a tornare nel giro poich\u00e9 la metanfetamina prodotta ora non \u00e8 paragonabile al suo prodotto, ma egli rifiuta. Jesse, intanto, cerca di cancellare i sensi di colpa chiedendo a Saul di consegnare i suoi soldi alla famiglia del ragazzino ucciso da Todd e alla nipote di Mike, ma Walter e lo stesso Saul glielo impediscono. Sempre pi\u00f9 disperato, comincia a lanciare soldi tra i quartieri poveri.\nNel frattempo, Walter ha ricominciato la chemioterapia con la ricomparsa del cancro. Quella notte, si accorge della mancanza di \"Leaves of Grass\" e, colto da un sospetto, controlla sotto la sua macchina e vi trova un GPS uguale a quello che Hank gli aveva fatto piazzare sotto la macchina di Fring: capisce quindi che il cognato lo ha scoperto. La mattina seguente, si reca da Hank: i due, ognuno a conoscenza dei segreti dell'altro, cercano di far finta di nulla e tenere una conversazione normale, fino a quando Walt mette Hank davanti ai fatti mostrandogli il GPS. Il cognato abbandona quindi ogni finzione, sferrandogli un pugno e dicendogli di avere intenzione di farlo arrestare. Walt, pur continuando a negare le accuse, avverte Hank che ha nuovamente il cancro, e che, anche se riuscisse a trovare le prove su di lui, una giuria non farebbe mai in tempo a condannarlo prima del sopraggiungere della morte, e lo minaccia sottilmente consigliandogli di procedere con cautela nei suoi confronti.\nQuestioni di famiglia.\nTrama.\nHank chiama Skyler, rivelandole la sua scoperta, e i due si incontrano in un ristorante: il poliziotto cerca di convincerla a farla confessare del marito, ma, saputo che Walter ha di nuovo il cancro, Skyler rifiuta. Hank rivela a sua moglie la verit\u00e0 e i due si recano da loro: Marie \u00e8 furibonda con la sorella e cerca di portare via con s\u00e9 Holly, ma viene dissuasa da Hank. Intanto Walter va da Saul, informandolo di essere stato scoperto da Hank: i due provvedono quindi a far sparire l'unica prova delle attivit\u00e0 di Walt, ovvero il suo denaro. Kuby e Huell si recano al magazzino affittato da Skyler e prelevano tutti i soldi, mettendoli in sette barili e caricandoli su un furgone. Walt allora va nel deserto e vi sotterra tutto il denaro; tornato a casa la sera tardi, viene accolto da Skyler, che cerca di tranquillizzarlo dicendogli di non aver confessato nulla a Hank: Walt per\u00f2 sviene senza pronunciare neanche una parola. Skyler ha la conferma del ritorno del cancro; una volta rinvenuto, Walt propone un accordo alla moglie: lui si costituir\u00e0 solo se lei terr\u00e0 tutti i soldi. La moglie risponde che le due cose non sono conciliabili: la polizia vorr\u00e0 infatti sequestrare sicuramente anche il denaro. Nel frattempo Lydia propone al boss di Phoenix, vale a dire Declan, di cambiare sistemazione per migliorare la qualit\u00e0 del prodotto ma, al loro rifiuto, Todd, suo zio Jack e i suoi uomini li uccidono prendendo il comando degli affari. Jesse, intanto, \u00e8 stato preso in custodia dalla polizia che vuole sapere da dove provengono i 5 milioni che ha sparso per Albuquerque. Hank si prepara a interrogarlo per fargli confessare tutto su Walter.\nConfessioni.\nTrama.\nTodd lascia un messaggio nella segreteria di Walt, dicendogli di richiamarlo perch\u00e9 deve informarlo degli ultimi avvenimenti, poi si accorda con lo zio per rimettere in piedi un laboratorio di metanfetamina. Hank propone a Jesse l'immunit\u00e0 in cambio di informazioni sul cognato, ma il ragazzo rifiuta e viene rilasciato su cauzione grazie a Saul. Walter, nel frattempo, rivela al figlio che gli \u00e8 ritornato il cancro, manipolandolo per farlo stare vicino a lui e non avvicinarsi ad Hank e Marie. Quella sera, Walter e Skyler si incontrano a cena con Hank e Marie. I coniugi White si allontanano lasciando ad Hank e Marie un video. In esso Walt, per assicurarsi che Hank non lo faccia arrestare, confessa di essere stato nell'ultimo anno solo una pedina, come chimico, nelle mani di un \"signore della droga\", che identifica in Hank.\nIl giorno dopo Walt si incontra con Jesse, proponendogli, per il bene di entrambi, di cambiare identit\u00e0 e lasciare la citt\u00e0. Il ragazzo, seppure con qualche remora, decide di accettare. Mentre aspetta l'uomo che dovrebbe dargli una nuova identit\u00e0, si accorge che Saul gli ha fatto sottrarre la droga che aveva con s\u00e9 e ricollega la scomparsa a quella della sigaretta con la ricina. L'uomo arriva, ma Jesse cambia idea e va via inviperito: torna da Saul e pesta brutalmente l'avvocato, rinfacciandogli di aver ordinato a Huell di sottrargli la sigaretta avvelenata per conto di Walter, permettendogli di far credere a Jesse stesso che fosse stato Gus a sottrargliela per avvelenare Brock, il figlio di Andrea. In questo modo Walt era riuscito, ancora una volta, a manipolarlo e a riportarlo dalla sua parte per eliminare Fring. Saul confessa, scaricando la colpa su Walt: a quel punto Jesse, accecato dall'ira, si precipita a casa di Walter, cospargendola di benzina, mentre Walter, avvertito da Saul, recupera una pistola nascosta.\nCane rabbioso.\nTrama.\nWalter si precipita a casa, ma scopre che, a parte la benzina sparsa per tutto il salotto, di Jesse non c'\u00e8 traccia. Per giustificare l'odore di benzina, Walt inventa una storia e propone alla famiglia di passare qualche giorno in hotel. Qui si incontra con Saul e Kuby, che stanno cercando Jesse ovunque e gli propone di ucciderlo. Walt rifiuta e, in hotel, racconta tutta la verit\u00e0 alla moglie, che non aveva realmente creduto alla storia del marito. Walt le dice che risolver\u00e0 la situazione, ma anche Skyler suggerisce di eliminare il ragazzo, anche se Walt rimane sulle sue. \nIn un flashback, si vede Jesse sul punto di appiccare fuoco alla casa quando viene fermato da Hank, che lo stava seguendo, e gli ripropone di collaborare per incastrare Walt. Il poliziotto ospita Jesse a casa sua e, il giorno dopo, insieme a Gomez gli fa registrare una confessione completa. Essa non costituisce tuttavia una prova sufficiente, cos\u00ec Hank decide di sfruttare il messaggio lasciato da Walt nella segreteria di Jesse: il signor White propone infatti al ragazzo di incontrarsi per chiarirsi e Hank vuole filmare e registrare la conversazione. Jesse, che fin dall'inizio aveva espresso dubbi perch\u00e9 temeva per la sua vita, cambia idea subito prima di raggiungere Walt poich\u00e9 vede un uomo con aria sospetta (che si rivela pi\u00f9 avanti un comune padre) e pensa che sia un sicario assunto da Walt per ucciderlo; lo chiama quindi da un telefono pubblico per minacciarlo. Tornato da Hank, dice al poliziotto che ha un'idea migliore per incastrare Walter. Questi, intanto, preoccupato dalla minaccia di Jesse, chiama Todd dicendo di avere un altro lavoro per suo zio.\nRiserva indiana.\nTrama.\nTodd ha assunto il ruolo di \"cuoco\" di metanfetamina per suo zio Jack e Lydia, la quale si lamenta ancora del fatto che il prodotto non \u00e8 pi\u00f9 dello stesso colore blu di un tempo. Todd riceve la telefonata di Walt con cui era finito l'episodio precedente: il lavoro che commissiona \u00e8 l'uccisione di Jesse. Jesse spiega la sua idea a Hank e Gomez: trovare il denaro di Walt, unica prova rimasta della sua carriera criminale. Jesse sa che gli uomini di Saul hanno aiutato Walt a nascondere il denaro, quindi Hank e Steven tendono un tranello a Huell, guardia del corpo di Saul, facendogli credere che Walt voglia ucciderlo: Huell quindi collabora i due, dicendo che Walt ha nascosto i soldi nel deserto. Jack accetta di uccidere Jesse, ma in cambio Walt dovr\u00e0 aiutare Todd nella produzione.\nDopo aver inutilmente tentato di attrarre Jesse in una trappola, grazie ad Andrea, Walt cade a sua volta nel tranello tesogli da Hank: Jesse invia una foto a Walt con un barile di denaro sotterrato nel deserto, dicendogli di aver scoperto il nascondiglio del denaro e di avere intenzione di bruciare tutto. Jesse chiama Walt, che gli chiede di fermarsi e si precipita nel deserto nel luogo dove ha sepolto i soldi: durante la telefonata Walt cerca di dissuadere Jesse rinfacciandogli di averlo salvato pi\u00f9 volte e di fatto confessando molti dei suoi reati. Arrivato sul posto, di Jesse ovviamente non c'\u00e8 traccia: compreso di essere stato ingannato e che Jesse lo stesse seguendo, Walt chiama Jack e i suoi uomini; durante la chiamata vede arrivare sul luogo Hank, Gomez e Jesse, decide di consegnarsi e dice a Jack di non venire. Walt viene arrestato dal cognato, che avverte subito Marie, ma sul luogo arrivano comunque Jack e i suoi uomini. Nonostante le urla di Walt, inizia un feroce scontro a fuoco tra gli uomini di Jack contro Hank e Steven.\nDeclino.\nTrama.\nLa puntata si apre con un flashback, in cui Walt e Jesse erano nel deserto con il camper a cucinare per la prima volta; Walt telefona a Skyler e in quel momento decidono il nome della loro futura figlia: Holly.\nNello stesso luogo, quasi due anni dopo si svolge anche la scena presente: la sparatoria si \u00e8 conclusa, Gomez \u00e8 morto, Jesse \u00e8 sparito e Hank \u00e8 rimasto ferito a una gamba. Walt prega Jack di non uccidere il cognato, offrendo gli 80 milioni di dollari sepolti, e tenta di convincere Hank a promettere di dimenticare tutto. Conscio che non ne uscir\u00e0 vivo, Hank rifiuta e Jack lo uccide. \nI criminali s'impadroniscono dei soldi sepolti, ma Todd, per rispetto, chiede allo zio di lasciare uno dei sette barili a Walter. Quest'ultimo, ripresosi dallo shock, si accorge che Jesse si era nascosto sotto la sua automobile, e dice a Jack di ucciderlo. Todd, per\u00f2, sospettando che Jesse abbia riferito importanti informazioni alla DEA, consiglia allo zio di portarlo nel loro covo per farsi dire tutto e poi ucciderlo in seguito. Walter, prima di andare, rivela a Jesse che vide morire Jane, la sua ex-ragazza, e che, nonostante avesse potuto salvarla, non fece nulla. Walt va via in macchina, ma dopo non molto questa va in panne in quanto colpita durante la sparatoria: Walt \u00e8 costretto a proseguire a piedi nel deserto facendo rotolare il suo barile, fino a quando arriva all'abitazione di un nativo americano, da cui compra un veicolo. Jesse invece viene costretto da Todd a cucinare, sotto la minaccia di fare del male ad Andrea e Brock.\nNel frattempo, Marie va da Skyler dicendole che Walter \u00e8 stato arrestato, ma che \u00e8 disposta ad aiutarla se accetta le sue condizioni sui figli. Skyler confessa al figlio tutta la verit\u00e0 su suo padre, lasciandolo scioccato. Tornati a casa, con grande sorpresa i due trovano Walter che ordina loro di fare i bagagli e non fare domande. Skyler, dopo aver intuito che Hank \u00e8 morto, aggredisce Walter con un coltello. I due lottano selvaggiamente, venendo interrotti dal figlio che chiama la polizia. Walter fugge, prendendo con s\u00e9 Holly. La sera i poliziotti arrivano in casa White e, proprio mentre ascoltano la denuncia di Skyler, Walter chiama la moglie al telefono: consapevole della presenza della polizia, Walt si vanta delle sue malefatte e accusa Skyler di aver ostacolato le sue attivit\u00e0 criminali, di fatto scagionandola dalle accuse. Dopo avere lasciato Holly alla stazione dei pompieri di Albuquerque, Walt contatta l'uomo di Saul per cambiare identit\u00e0.\nTutto torna.\nTrama.\nAnche Saul, essendo Walt stato scoperto, contatta Ed \"l'estrattore\" per cambiare identit\u00e0 e viene portato da questi al suo nascondiglio. Qui incontra Walt, che gli chiede di rimanere con lui per sistemare quanto ha in sospeso: uccidere Jack e i suoi uomini per riprendersi i soldi e darli alla famiglia. Saul declina l'invito, ormai non pi\u00f9 intimidito da Walt, e parte per il Nebraska, dove lo aspetta una nuova vita. \nWalt viene portato nel New Hampshire e sistemato in una baita isolata, mentre nel New Mexico Jesse \u00e8 costretto a cucinare metanfetamina per conto della gang di Jack, dai quali viene tenuto come uno schiavo. Vista la purezza del prodotto, Todd convince Lydia a continuare a smerciarlo. Una sera Jesse riesce a fuggire dalla cella in cui \u00e8 rinchiuso, ma viene subito ricatturato ed Andrea viene uccisa davanti ai suoi occhi per dissuaderlo dal tentare una nuova fuga. \nOgni mese Ed torna da Walt per rifornirlo di viveri, portargli i giornali di Albuquerque e sottoporlo ad una rudimentale chemioterapia. Mesi dopo, Walter, ormai deperito per il cancro e depresso per la solitudine, capisce di avere ancora poco tempo da vivere e decide di raggiungere un bar in un vicino paese per telefonare al figlio, spiegandogli un piano perch\u00e9 possano ricevere il denaro che intende mandargli. Walter Jr. rifiuta seccamente e, dopo averlo incolpato per la morte di Hank, gli augura di morire presto. Completamente distrutto, Walt chiama la polizia e aspetta che rintraccino la chiamata per poi costituirsi. \nMentre attende, vede nella TV del bar un'intervista ai coniugi Schwartz, proprietari della \"Gray Matter Technologies\", suoi ex compagni e amici di universit\u00e0, e scopre che hanno donato milioni di dollari per centri di riabilitazione dalle droghe di tutto il Southwest, evidentemente per ripulire la propria immagine essendo Walt co-fondatore dell'azienda. I due, difendendosi dalle speculazioni che vorrebbero la loro societ\u00e0 implicata in qualche modo negli affari di Heisenberg, affermano che quest'ultimo non abbia mai avuto alcun ruolo nello sviluppo delle tecnologie che hanno portato loro al successo. Il conduttore del programma ad un determinato punto domanda il loro pensiero riguardo a Walter, ossia se sia effettivamente morto. Gretchen risponde fermamente di s\u00ec, dicendo che l'essere diventato Heisenberg aveva gi\u00e0 ucciso da tempo il dolce e caro professore di chimica che in passato avevano conosciuto. Walter, arrabbiato per quanto detto sul suo contributo alla Grey Matter, cambia improvvisamente idea e lascia il bar prima che la polizia irrompa.\nFelina.\nTrama.\nWalter sfugge per un soffio alla polizia, ruba un'auto e torna nel Southwest, recandosi a casa di Gretchen ed Elliot Schwartz. La sera, quando i due rincasano, lo trovano in salotto e Walter consegna loro pi\u00f9 di nove milioni di dollari, chiedendo ai due di regalarli a suo figlio Walt Jr. per il suo diciottesimo compleanno: una formale donazione da parte di ricchi benefattori, a sua detta, non far\u00e0 insospettire nessuno. Walt li fa prendere di mira da due laser, informandoli che ha pagato due abilissimi sicari che nei successivi mesi controlleranno se l'accordo verr\u00e0 rispettato e li uccideranno in caso contrario. Gli \"assassini\" sono in realt\u00e0 Skinny Pete e Badger, i due amici di Jesse, che Walt ha pagato per proiettare due laser rossi sui coniugi Schwartz, allo scopo di intimidirli e assicurarsi che il denaro arrivi alla propria famiglia. Walt chiede ai due informazioni sulla metanfetamina che \u00e8 ancora in circolazione: i due raccontano che la droga \u00e8 della stessa qualit\u00e0 di un tempo e quindi Walt intuisce che il cuoco \u00e8 proprio Jesse.\nLa trama si riallaccia ai due \"flashforward\" degli episodi precedenti: Walt compra l'M60, si procura un'auto diversa e recupera la ricina dalla sua vecchia casa. L'uomo si reca al bar in cui si incontrano abitualmente Todd e Lydia e propone di insegnare al ragazzo un nuovo metodo per produrre senza metilammina, spiegando di aver disperato bisogno di denaro. Lydia e Todd non accettano subito, ma gli dicono di parlare con Jack quella sera: i due ovviamente non vogliono mettersi in affari con Walt, e appena questi va via, Lydia ordina a Todd di farlo uccidere quella sera. Pi\u00f9 tardi, nel deserto, Walt assembla un meccanismo rotante telecomandato nel bagagliaio della sua auto.\nMarie chiama Skyler per informarla che Walt \u00e8 stato avvistato in citt\u00e0. Finita la telefonata, si scopre che lui \u00e8 gi\u00e0 di fronte a sua moglie: Walt le spiega di essere tornato per un addio appropriato e le assicura che si occuper\u00e0 degli uomini che l'avevano minacciata mesi prima. Dopo averle dato le coordinate del luogo in cui sono stati seppelliti Hank e Gomez, confessa alla moglie che tutto quello che ha fatto non \u00e8 stato per il bene della famiglia, ma solo per appagare il suo ego e sentirsi vivo. Cos\u00ec, dopo aver salutato per l'ultima volta la figlia Holly e aver osservato da lontano Walt Jr. che stava rientrando, se ne va in silenzio.\nQuella sera Walter raggiunge il rifugio di Jack, dove viene prima perquisito. Lo zio di Todd si mostra per\u00f2 non interessato all'offerta e Walt viene preso per essere portato via e ucciso; in quel momento Walter rinfaccia a Jack di essersi messo in affari con Jesse, accusandolo di non aver rispettato gli accordi. Indispettito, Jack ordina a Todd di portargli Jesse, e Walt ha il tempo di recuperare le chiavi dell'auto. Jack mostra la condizione di schiavit\u00f9 in cui si trova il ragazzo e Walt si butta assieme a lui a terra, fingendo un'aggressione e facendo scattare il meccanismo preparato in precedenza: dal baule dell'auto parcheggiata di fronte spunta l'M60 montato su un meccanismo girevole ed inizia a far fuoco uccidendo i presenti nel compound. Quando il caricatore si esaurisce, Todd (rimasto illeso) viene strangolato da Jesse e Walt uccide Jack gravemente ferito, ignorando la sua offerta di restituirgli i milioni rubati. Walter d\u00e0 poi la pistola a Jesse e lo invita ad ucciderlo, ma il ragazzo, vedendo che il suo vecchio professore \u00e8 stato colpito al fianco da un proiettile vagante e capendo che questo era l'ennesimo, ultimo, tentativo di manipolarlo, gli dice di pensarci da solo e se ne va. Mentre Walt esce, sente il cellulare di Todd squillare: \u00e8 Lydia. Walt le dice di aver ucciso tutti e le comunica che la mattina, al bar, aveva mischiato il dolcificante della sua camomilla con la ricina e che quindi \u00e8 prossima alla morte. Jesse e Walt si rivolgono un ultimo sguardo d'addio, dopodich\u00e9 il ragazzo fugge nella macchina di Todd, dove inizia ad urlare come un matto, finalmente libero.\nWalter, rimasto solo e gravemente ferito, entra nel laboratorio di Todd, dove si mette a contemplare, con nostalgia, gli strumenti con cui un tempo era solito \"cucinare\". Poi cade a terra e muore col sorriso in volto, mentre i poliziotti irrompono nella struttura."}
{"id": "4107354", "revid": "502559", "url": "https://it.wikipedia.org/wiki?curid=4107354", "title": "Rifugio Moroscetto", "text": ""}
{"id": "4107355", "revid": "767487", "url": "https://it.wikipedia.org/wiki?curid=4107355", "title": "Robin Milner", "text": ""}
{"id": "4107362", "revid": "502559", "url": "https://it.wikipedia.org/wiki?curid=4107362", "title": "Rifugio Lai", "text": ""}
{"id": "4107363", "revid": "502559", "url": "https://it.wikipedia.org/wiki?curid=4107363", "title": "Rifugio Alpe Lai", "text": ""}
{"id": "4107368", "revid": "767487", "url": "https://it.wikipedia.org/wiki?curid=4107368", "title": "Manuel Blum", "text": "Nel 1995 ha ricevuto il premio Turing per il suo contributo nel campo della teoria della complessit\u00e0 computazionale e della crittografia."}
{"id": "4107371", "revid": "287204", "url": "https://it.wikipedia.org/wiki?curid=4107371", "title": "54810 Molleigh", "text": "54810 Molleigh \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,4279248\u00a0UA e da un'eccentricit\u00e0 di 0,2067258, inclinata di 9,46936\u00b0 rispetto all'eclittica."}
{"id": "4107372", "revid": "599013", "url": "https://it.wikipedia.org/wiki?curid=4107372", "title": "Chiesa anglicana (Rapallo)", "text": "La chiesa anglicana di Saint George \u00e8 stato un luogo di culto anglicano situato nel comune di Rapallo, in via Costaguta, nella citt\u00e0 metropolitana di Genova.\nEdificata nel 1902, dichiarato monumento nazionale dal 2001, il sito \u00e8 oggi chiuso al culto religioso e al pubblico.\nStoria e descrizione.\nVoluta per le esigenze della comunit\u00e0 britannica, soggiornante stagionalmente a Rapallo dalla seconda met\u00e0 dell'Ottocento e inizio Novecento, sub\u00ec un primo declino con lo scoppio della seconda guerra mondiale.\nRequisita dalle forze armate tedesche, cos\u00ec come altri beni inglesi dopo l'8 settembre 1943, che lo adib\u00ec a deposito di merci e alimentari, fu solo con la cessazione del conflitto che la struttura riprese la sua attivit\u00e0 religiosa.\nCon la sempre pi\u00f9 ridotta presenza di ospiti britannici, ormai non pi\u00f9 paragonabile con i fasti degli anni dieci e venti del XX secolo, la chiesa cadde in un lento disuso tanto che, nel 1975, il complesso fu posto in vendita. Oggi l'edificio \u00e8 di propriet\u00e0 privata.\nIn questa chiesa furono celebrati i funerali dello scrittore e caricaturista inglese Max Beerbohm, il 20 maggio del 1956."}
{"id": "4107374", "revid": "287204", "url": "https://it.wikipedia.org/wiki?curid=4107374", "title": "J\u00f3zsef Szab\u00f3", "text": ""}
{"id": "4107375", "revid": "502559", "url": "https://it.wikipedia.org/wiki?curid=4107375", "title": "Cima di Visghedo", "text": ""}
{"id": "4107376", "revid": "463686", "url": "https://it.wikipedia.org/wiki?curid=4107376", "title": "J-urban", "text": ""}
{"id": "4107378", "revid": "228587", "url": "https://it.wikipedia.org/wiki?curid=4107378", "title": "Pottier", "text": "Pottier \u00e8 un cognome francofono, comune a diverse persone:"}
{"id": "4107384", "revid": "183114", "url": "https://it.wikipedia.org/wiki?curid=4107384", "title": "Due ussari", "text": ""}
{"id": "4107386", "revid": "124942925", "url": "https://it.wikipedia.org/wiki?curid=4107386", "title": "Porte e pusterle di Milano", "text": "Per porte di Milano si intendono le aperture stradali ricavate in varie epoche nelle cinte murarie romane, medievali e spagnole della citt\u00e0 lombarda di Milano. \nDurante il Medioevo, e forse gi\u00e0 in epoca romana, vennero costruite, lungo la cinta muraria, anche delle porte secondarie, chiamate pusterle.\nGeneralit\u00e0.\nPorta Romana costituiva un tempo la porta Imperiale, nonch\u00e9 la principale porta di accesso di Milano, dato che da essa parte la strada che porta a Roma. Le porte di Milano potevano risultare semplici varchi ricavati nel perimetro murario cittadino, o aperture fortificate o talvolta monumentali. \nOgni epoca ha portato con s\u00e9 le relative porte. Tuttavia sono poche quelle giunte, per quanto rimaneggiate, sino a noi. Le porte sopravvissute - lungo la circonvallazione dei bastioni non sono altro, nella quasi totalit\u00e0 dei casi, che nuove edificazioni risalenti al periodo napoleonico, o al primo Ottocento.\nLe porte delle mura romane.\nLe porte repubblicane.\nLe prime porte cittadine di Milano, all'epoca chiamata \"Mediolanum\", vennero realizzate in epoca epoca romana repubblicana contestualmente alle mura cittadine. Alle estremit\u00e0 del \"cardo\" e del \"decumano\" di \"Mediolanum\" si aprivano le seguenti porte, fatte erigere, insieme alle mura, dopo l'assunzione di \"Mediolanum\" al rango di \"municipium\" nell'anno 49 a.C., fermo restando che forse potrebbe essere state edificate sotto il principato di Ottaviano Augusto:\nLe porte massimiane.\nNel 291, in epoca imperiale, quando \"Mediolanum\" divenne capitale dell'Impero romano d'Occidente, la cinta muraria venne ampliata dall'imperatore Massimiano, che fece realizzare altre tre porte:\nSia le porte repubblicane che quelle massimiane, cos\u00ec come le relative mura, sono state distrutte durante l'assedio di Milano del 1162, che fu opera dell'imperatore del Sacro Romano Impero Federico Barbarossa, venendo poi sostituite dalle mura medievali di Milano.\nLe porte delle mura medievali.\nLe porte.\nHanno sostituito le mura romane di Milano, che sono state distrutte con le relative porte durante l'assedio della citt\u00e0 del 1162, operazione militare che \u00e8 stata condotta dall'imperatore del Sacro Romano Impero Federico Barbarossa. Le origini delle mura medievali di Milano risalgono al 1156, quando la citt\u00e0 lombarda era in guerra con Federico Barbarossa: questa prima cinta di difesa medievale, che venne realizzata in legno, venne anch'essa travolta da Federico Barbarossa nel 1162.\nEmerse pertanto la necessit\u00e0 di un sistema difensivo pi\u00f9 solido e all'avanguardia, che venne realizzato a partire dal 1171. Le nuove mura, in muratura, erano intervallate da sei porte principali, che identificavano i relativi sestieri in cui era divisa la citt\u00e0; a queste dovevano aggiungersi - come riportato nel 1288 da Bonvesin de la Riva - una decina di accessi fortificati secondari, comunemente chiamati pusterle. Forse porte secondarie furono costruite gi\u00e0 in epoca romana.\nArchitettonicamente le porte principali si costituivano di un doppio varco d'accesso (ad esclusione di Porta Ticinese, denominata appunto \"Porta Cicca\" (cio\u00e8 \"piccola\"), perch\u00e9 caratterizzata da un solo fornice), fortificato con la presenza di una torre; le pusterle si caratterizzavano invece per la presenza di un solo fornice, ricavato all'interno di una fortificazione.\nLe porte principali della citt\u00e0 erano:\nA queste va aggiunta Porta Giovia, che non viene citata dal Bonvesin de la Riva nel \"De magnalibus Mediolani\" (1288) e che sorgendo in uno spazio all'interno del successiva Rocca Giovia (1358-1368), sarebbe definitivamente scomparsa con la costruzione di questa fortificazione. La Rocca Giovia fu poi ampliata divenendo il moderno Castello Sforzesco.\nLe pusterle.\nLe porte minori (chiamate \"pusterle\") della citt\u00e0 erano invece:\nLe porte delle mura spagnole.\nLe porte principali.\nLa costruzione delle mura spagnole, resa necessaria per sostituire le mura medievali di Milano, ormai diventate obsolete per l'invenzione della polvere da sparo, avvenne tra il 1548 e il 1562 per ordine di Ferrante I Gonzaga, governatore della citt\u00e0 all'epoca in cui questa era dominata dagli spagnoli, e dell'imperatore del Sacro Romano Impero Carlo V d'Asburgo. \nCompletata nel 1562, la cinta era costituita da un muraglione con torri e lunette, il cui perimetro si estendeva per circa undici chilometri, rendendola all'epoca il sistema di mura pi\u00f9 esteso d'Europa. In alcuni punti le mura erano dotate di fossati, ricavati dai numerosi fiumi e canali che giungevano a Milano: l'Olona da ovest, la Vetra da sud-ovest e il Redefossi, che derivava dal Seveso, da est. \nContestualmente alla costruzione delle mura spagnole furono realizzate ex novo le sei porte di accesso alla citt\u00e0, che avevano gi\u00e0 dato in epoca medievale il nome ai relativi sestieri della citt\u00e0. Al 1796 le porte della citt\u00e0 erano dodici, di cui sei erano quelle principali:\nLe prime sei porte, quelle principali, sostituirono le omonime porte medievali senza intenti monumentali o estetici, perlomeno all'inizio: esse rappresentavano semplicemente un'apertura delle mure che consentiva l'accesso controllato alla citt\u00e0. Un'eccezione fu Porta Romana, che venne realizzata gi\u00e0 nel 1598 con architettura monumentale grazie al suo imponente arco trionfale: fu innalzata per celebrare l'ingresso in citt\u00e0 di Margherita d'Austria-Stiria. La monumentalizzazione di tutte le altre porte fu eseguita nel XIX, quando gli ingressi cittadini assunsero anche una funzione di rappresentanza, che si aggiunse alla primigenia funzione, quella di casello daziario.\nIl primo rifacimento monumentale ottocentesco di una porta di Milano fu quello di Porta Venezia, che fu per mano del Piermarini: con l'avvento di Napoleone si stabil\u00ec di dare alla citt\u00e0 accessi pi\u00f9 degni e monumentali. A partire dai primi anni del XIX secolo cominciarono i rifacimenti delle altre porte cittadine, ad eccezione, come gi\u00e0 accennato, di Porta Romana, che fu l'unica fra le porte spagnole ad essere gi\u00e0 monumentale fin dalla sua costruzione. Alle nuove realizzazioni in stile neoclassico s'affiancarono - pi\u00f9 o meno contemporaneamente - i caselli daziari, necessari per la riscossione e le procedure del dazio cittadino. Il modello, importato in Italia da Napoleone, era quello - sia dal punto di vista istituzionale che da quello architettonico - delle \"Barri\u00e8res\" di Parigi, le barriere realizzate nella cinta daziaria di Parigi da Claude-Nicolas Ledoux fra il 1785 e il 1789 alle soglie della Rivoluzione francese. Da un punto di vista architettonico si componevano di due edifici a pianta quadrangolare, simili a tempietti peripteri, posti a controllo di una via d'accesso alla citt\u00e0 (esternamente all'arco di trionfo, nel caso in cui ce ne fossero).\nI lavori di rifacimento di Porta Ticinese (allora \"Porta Marengo\"), la porta da cui Napoleone era rientrato a vittorioso Milano nel 1800 dopo la battaglia di Marengo, furono i secondi a cominciare, gi\u00e0 nel 1802. Il progetto vincitore \u00e8 quello dell'architetto Luigi Cagnola, che batt\u00e9 anche quello presentato dal Canonica: la porta ideata dal Cagnola richiama idealmente (e nel nome) i propilei, l'antico accesso monumentale all'Acropoli di Atene. Porta Ticinese si presenta ancora oggi con un doppio prospetto tetrastilo di ordine ionico, con pilastri angolari e frontoni triangolari, accompagnato da due caselli, in posizione pi\u00f9 arretrata. La porta vedr\u00e0 una realizzazione piuttosto travagliata, e sar\u00e0 terminata soltanto nel 1814. Altro cambio di nome fu quello di Porta Orientale, che venne rinominata \"Porta Riconoscenza\", con un'allusione alla riconoscenza che i milanesi avrebbero dovuto portare a Napoleone per averli liberati dall'assolutismo,\nLa terza ad essere monumentalizzata fu Porta Vercellina. I lavori vennero eseguiti nel 1805 su progetto di Luigi Canonica: la porta cittadina fu ristrutturata in occasione dell'entrata trionfale a Milano di Napoleone per l'incoronazione a Re d'Italia. Questa, in particolare, costitu\u00ec anche il primo esempio di arco trionfale permanente eretto fino ad allora a Milano. Nel 1807 cominciarono invece i lavori - su progetto del Cagnola, per l'erezione dell'arco di trionfo in onore di Napoleone, progetto abbandonato con la caduta del Regno d'Italia, ma ripreso successivamente e concluso solo nel 1838. Inaugurato dall'imperatore Ferdinando I d'Austria, fu dedicato alla \"pace\" che aveva riunito le potenze europee nel 1815 al congresso di Vienna.\nLe porte succursali.\nFin dall'inizio, alle sei principali, erano associate altre quattro porte succursali, che dipendevano da quelle maggiori (ad eccezione di Porta Tenaglia, che faceva riferimento al vicino Castello Sforzesco): \nLe porte realizzate nel XIX secolo.\nCon la crescita dei commerci e del traffico, nel XIX vennero aperte altre porte, previste dal Piano Beruto, primo piano regolatore di Milano, che fu redatto nel 1884. Furono le ultime prima della demolizione delle mura spagnole, che inizi\u00f2 alla fine dello stesso secolo:\nAltri cambiamenti di nome si ebbero durante il Risorgimento. Porta Tosa cambi\u00f2 nome in \"Porta Vittoria\" per celebrare le cinque giornate di Milano, durante le quali gli insorti espugnarono le porte cittadine togliendole dal controllo degli austriaci (Porta Tosa fu la prima di queste), Porta Vercellina, che venne rinominata \"Porta Magenta\" in ricordo della battaglia di Magenta, scontro armato facente parte della seconda guerra di indipendenza, Porta Comasina, che fu ridenominata \"Porta Garibaldi\" in onore a Giuseppe Garibaldi e Porta Orientale, che fu ridenominata \"Porta Venezia\" (1859) in onore alla citt\u00e0 lagunare, non ancora annessa al Regno di Sardegna vista l'inaspettata interruzione della seconda guerra di indipendenza (Venezia fu poi annessa al neocostituito Regno d'Italia nel 1866, dopo la terza guerra di indipendenza)."}
{"id": "4107387", "revid": "2036644", "url": "https://it.wikipedia.org/wiki?curid=4107387", "title": "Super League 2010 (Cina)", "text": "La Chinese Super League 2010 \u00e8 stata la settima edizione della Chinese Super League, 51\u00aa del campionato di calcio cinese e ha visto come squadra vincitrice lo Shandong Luneng, che aggiunge questo successo agli altri tre ottenuti nel torneo (due nella Chinese Super League, nel 2006 e 2008, e uno nella Jia-A League, nel 1999).\nIn questo campionato, la vittoria in casa pi\u00f9 larga \u00e8 stata tra lo Shaanxi e il Changsha, terminata 5-0 per la prima squadra citata. La vittoria pi\u00f9 larga in trasferta \u00e8 stata nella partita fra lo Shenzhen e lo Shanghai Shenhua, terminata 0-4 in favore della squadra di Shanghai. La partita terminata con pi\u00f9 goal \u00e8 stata disputata fra lo Shenzhen e il Liaoning, terminata 4-4.\nIl miglior marcatore \u00e8 stato Duvier Riascos dello Shanghai Shenhua, con 20 gol. Le reti segnate in questo campionato ammontano a 581, realizzate in 240 partite (quindi con una media di 2,42 gol a partita).\nStatistiche.\nSquadre.\nPrimati stagionali.\nSquadre\nPartite"}
{"id": "4107388", "revid": "984922", "url": "https://it.wikipedia.org/wiki?curid=4107388", "title": "Hard (serie televisiva)", "text": "Hard \u00e8 una serie televisiva francese, trasmessa su Canal+ dal 9 maggio 2008. In Italia va in onda sul canale Mya di Mediaset Premium dal 1\u00ba marzo 2010.\nTrama.\nDopo la morte di suo marito, Sophie scopre dalla suocera che il suo coniuge non gestiva una societ\u00e0 di computer, bens\u00ec era il proprietario di una casa di produzione pornografica. La donna, cresciuta in una famiglia profondamente cattolica, erediter\u00e0 la societ\u00e0 e pur di assicurare un futuro ai figli, si trover\u00e0 a gestirla in tutto e per tutto...\nEpisodi.\nDella serie televisiva ne sono state realizzate due stagioni ed inoltre ne \u00e8 stata programmata una terza.\nDa notare che in Italia, Mediaset ha definito gli ultimi 6 episodi della seconda stagione come una terza stagione, cos\u00ec come confermato dalla sigla, creando quindi confusione, in quanto in patria la terza stagione \u00e8 ancora in corso di realizzazione."}
{"id": "4107390", "revid": "599013", "url": "https://it.wikipedia.org/wiki?curid=4107390", "title": "Chiesa di Sant'Anna (Rapallo)", "text": "La chiesa di Sant'Anna \u00e8 un luogo di culto cattolico situato nel quartiere omonimo, in via Sant'Anna, nel comune di Rapallo nella citt\u00e0 metropolitana di Genova.\nLa chiesa \u00e8 denominata localmente \"chiesetta antica\" per distinguerla dalla moderna parrocchiale omonima, quest'ultima costruita tra il 2004 e il 2016 nella zona pi\u00f9 a sud del quartiere santannino. La sua parrocchia, istituita nel 1968 da monsignor Francesco Marchesani, \u00e8 facente parte del vicariato di Rapallo-Santa Margherita Ligure della diocesi di Chiavari.\nStoria e descrizione.\nL'edificazione della chiesetta, sita nell'omonima strada (l'antico tracciato della via Aurelia) e nel cuore del borgo pi\u00f9 antico di Sant'Anna, fu voluta nel 1629 per volere del popolano locale Giovanni Maria Figari. Nonostante alcuni storici ipotizzino che sul luogo gi\u00e0 esistesse un primitivo luogo di culto, nessun documento antecedente a tale data riporta l'esistenza di edifici religiosi nella zona di Sant'Anna; anche il noto visitatore apostolico monsignor Francesco Bossi, che comp\u00ec i suoi viaggi nei luoghi di culto del comprensorio durante il 1582, non sosta o cita alcun edificio.\nLa prima citazione ufficiale della chiesa \u00e8 datata al 25 agosto del 1642 dove il Senato della Repubblica di Genova, in occasione della festivit\u00e0 di sant'Anna, concesse ai debitori di usufruire di una temporanea immunit\u00e0 di tre giorni prima e dopo la festa. A causa della caduta del tetto le celebrazioni liturgiche furono interrotte nei primi anni del XVIII secolo, ma dopo le opportune riparazioni, a carico degli abitanti della borgata, l'arcivescovo di Genova monsignor Nicol\u00f2 Maria de' Franchi autorizz\u00f2 nuovamente dal 2 agosto 1729 lo svolgimento delle cerimonie religiose nella chiesetta.\nUna nuova sospensione delle celebrazioni fu decisa nel settembre del 1770 dall'arcivescovo genovese Giovanni Lercari, su espressa richiesta dei parroci di Santa Maria del Campo, San Pietro di Novella e dell'arciprete della parrocchia dei Santi Gervasio e Protasio di Rapallo. Nel corso delle violente alluvioni del 1911 e del 1915 sub\u00ec diversi danni alla struttura, con danni agli arredi interni originali."}
{"id": "4107391", "revid": "298229", "url": "https://it.wikipedia.org/wiki?curid=4107391", "title": "2000 metri", "text": ""}
{"id": "4107395", "revid": "50864894", "url": "https://it.wikipedia.org/wiki?curid=4107395", "title": "Martoys", "text": ""}
{"id": "4107396", "revid": "767487", "url": "https://it.wikipedia.org/wiki?curid=4107396", "title": "MTV Spit Mixtape", "text": "MTV Spit Mixtape \u00e8 un album compilation pubblicato dall'azienda commerciale MTV Italia in collaborazione con la Tempi Duri Records, etichetta fondata dal rapper Fabri Fibra.\nIl disco, pubblicato in freedownload sul sito ufficiale di MTV il 28 giugno 2012 e sul sito ufficiale della Tempi Duri Records il 6 luglio 2012, contiene i migliori freestyle di tutti i componenti del programma \"MTV Spit\", trasmesso dall'emittete televisiva MTV, eseguiti da ciascuno nelle varie puntate che li hanno visti confrontarsi l'un l'altro.\nIl disco.\nOltre alla registrazione del miglior freestyle di ogni componente che ha partecipato alla trasmissione, il disco comprende:\nL'album \u00e8 stato prodotto da DJ Lil Cut con la collaborazione di Mastafive, ed in esso si pu\u00f2 sentire in vari brani il rapper Clementino mentre annuncia ciascuna traccia e componente."}
{"id": "4107399", "revid": "767487", "url": "https://it.wikipedia.org/wiki?curid=4107399", "title": "La danzatrice dei tropici", "text": "La danzatrice dei tropici (\"Aloma of the South Seas\") \u00e8 un film muto del 1926 diretto da Maurice Tourneur. Fu il primo adattamento cinematografico della commedia \"Aloma of the South Seas\" scritta da LeRoy Clemens e John B. Hymer che aveva debuttato a Broadway il 20 aprile 1925.\nFu il film col maggiore incasso nell'anno 1926.\nNel 1941, la Paramout ne produsse il remake, \"Aloma dei mari del sud\", con Dorothy Lamour e Jon Hall. Noble Johnson appare nel cast di entrambi i film.\nTrama.\nNell'isola del Paradiso, Nuitane vive con gelosia il suo rapporto d'amore con Aloma, una bellissima danzatrice. Quando la giovane viene importunata da Red Malloy, viene difesa da un giovane americano, Bob Holden, che si trova nell'isola per cercare di dimenticare un'infelice storia d'amore. Bob conquista la fiducia di Aloma e, quando il piantatore Andrew Taylor li invita insieme nella sua tenuta, Aloma accetta, senza tener conto delle obiezioni di Nuitane. Alla piantagione, \u00e8 arrivata anche Sylvia, la nipote di Taylor, insieme a Van, suo marito. Sylvia \u00e8 l'ex fidanzata di Bob, quella che lui ha cercato di dimenticare ma che si rende conto di amare ancora.\nDurante una tempesta, la barca in cui si trovano Van e Bob si rovescia e i due cadono in acqua. A terra, Sylvia e Aloma, dapprima gelose una dell'altra, cominciano a simpatizzare. Cos\u00ec, quando giunge Bob con la notizia dell'annegamento di Van, le coppie si ricompongono: Sylvia torna insieme a Bob e Aloma dal suo Nuitane.\nProduzione.\nIl film fu prodotto dalla Famous Players-Lasky Corporation. Venne girato a Portorico, a Pinones.\nDistribuzione.\nDistribuito dalla Paramount Pictures, il film - presentato da Jesse L. Lasky e Adolph Zukor - usc\u00ec nelle sale cinematografiche USA il 16 maggio 1926. Incass\u00f2, negli Stati Uniti, tre milioni di dollari, portando il film al primo posto del box office."}
{"id": "4107403", "revid": "293713", "url": "https://it.wikipedia.org/wiki?curid=4107403", "title": "L'Espresso 1", "text": ""}
{"id": "4107405", "revid": "293713", "url": "https://it.wikipedia.org/wiki?curid=4107405", "title": "L'Espresso 2", "text": ""}
{"id": "4107407", "revid": "120998906", "url": "https://it.wikipedia.org/wiki?curid=4107407", "title": "Valli Cupe", "text": "La Riserva Naturale Regionale delle Valli Cupe \u00e8 stata istituita con legge regionale del 21 dicembre 2016. \u00c8 un'importante area naturalistica della Calabria, segnatamente della Presila catanzarese, a un salto dal Gariglione e con baricentro la citt\u00e0 di Sersale. L'area protetta \u00e8 costituita da tre corpi: Gole Valli Cupe-Monte Raga, Crocchio e Campanaro. I primi due corpi sono nel comune di Sersale, il terzo Campanaro, \u00e8 compreso tra il territorio di Sersale, Zagarise e Cerva. La particolarit\u00e0 dell'area \u00e8 legata alla presenza di cascate, gole, alberi secolari, rarit\u00e0 botaniche e monoliti. Insiste nell'area, collegata alle attivit\u00e0 della Riserva, una rete museale. Con Legge regionale 25 novembre 2019, n. 45, \u00e8 stato modificato \"l\u2019articolo 6 della legge regionale n. 41/2016 e l\"a gestione della Riserva \u00e8 stata cos\u00ec affidata a Legambiente Calabria Aps. Direttore della Riserva \u00e8 l'ingegnere ambientale Antonio Falcone. \nIl sentiero che conduce alla gola delle Valli Cupe, dal comune di Sersale, esisteva sin dall'800 d.C. e collega 4 monasteri basiliani. L'area \u00e8 affascinante e rappresenta un modello di sviluppo endogeno, al punto che secondo Legambiente \u00e8 una delle pi\u00f9 interessanti comunit\u00e0 ambientaliste del Mezzogiorno. I servizi sono gestiti dal Cit, il Centro di informazione turistica della Pro Loco di Sersale\nLa particolare configurazione morfologica delle Valli Cupe consiste nella esistenza di un enorme gola lungo il percorso del fiume che entra in una vaste valle sotto il Monte Raga. Questa configurazione \u00e8 dovuta ad un contatto geologico di natura tettonica (una faglia ad alto angolo), che mette in contatto dei terreni sedimentari del Oligocene-Miocene inferiore molto consistente (brecce e conglomerati cementati), con delle formazioni rocciose metamorfiche e granitoidi Paleozoici fragili. Il fiume ha scavato una gola ripida nei terreni Oligo-Miocenici entrando nella larga valle dei terreni granitici e metamorfici erosi. "}
{"id": "4107409", "revid": "298229", "url": "https://it.wikipedia.org/wiki?curid=4107409", "title": "100 kilometri", "text": ""}
{"id": "4107425", "revid": "767487", "url": "https://it.wikipedia.org/wiki?curid=4107425", "title": "Dwain Esper", "text": "Biografia.\nAlcuni suoi film sono stati scritti da sua moglie, Hildegarde Stadie (1895-1993), da cui ebbe due figli, Dwain Jr. e Millicent."}
{"id": "4107429", "revid": "287204", "url": "https://it.wikipedia.org/wiki?curid=4107429", "title": "8272 Iitatemura", "text": "8272 Iitatemura \u00e8 un asteroide della fascia principale. Scoperto nel 1989, presenta un'orbita caratterizzata da un semiasse maggiore pari a 2,3845410\u00a0UA e da un'eccentricit\u00e0 di 0,1523423, inclinata di 6,65989\u00b0 rispetto all'eclittica."}
{"id": "4107434", "revid": "122938797", "url": "https://it.wikipedia.org/wiki?curid=4107434", "title": "Frederik Nielsen", "text": "Biografia.\n\u00c8 il nipote di Kurt Nielsen, l'unico tennista danese ad aver mai raggiunto la finale di un torneo dello Slam in singolare.\nOltre al danese parla correttamente l'inglese, il tedesco, lo svedese e il norvegese, ha un fratello di nome Sebastian.\nCarriera.\nInizia a giocare a tennis all'et\u00e0 di cinque anni e dal 1991 viene allenato da John Larsen.\nIn singolare \u00e8 riuscito a partecipare solo ad un torneo dello Slam, gli Australian Open 2012, dove ha superato le qualificazioni cedendo solo un set ma una volta raggiunto il tabellone principale \u00e8 stato eliminato da Kevin Anderson al primo turno. Tra i tornei minore \u00e8 riuscito a vincere dieci futures.\nNel doppio ha ottenuto risultati migliori grazie a un totale di trentotto tornei, 20 futures e 18 challenger. Ma il miglior risultato della sua carriera lo ottiene al Torneo di Wimbledon 2012 dove, in coppia con Jonathan Marray, conquista il titolo nel doppio maschile. Negli anni poi vince altri due titoli, a Chennai nel 2014 e a Monaco di Baviera nel 2019. Nel 2018 inoltre raggiunge un grande risultato al Torneo di Wimbledon 2018, arrivando in semifinale in coppia con Joe Salisbury."}
{"id": "4107436", "revid": "287204", "url": "https://it.wikipedia.org/wiki?curid=4107436", "title": "Anuvong", "text": "Sal\u00ec al trono nel 1805 dopo la morte del suo predecessore, il fratello Inthavong, di cui era stato vicer\u00e9 dal 1795.\n\u00c8 venerato come eroe nazionale dai laotiani per essere stato a capo della guerra d'indipendenza del 1827 contro i siamesi, che avevano assoggettato il regno nel 1779 facendone uno stato vassallo. La rivolta fu soffocata nel sangue dalle truppe di Bangkok, la capitale Vientiane venne rasa al suolo ed il regno fu annesso al Siam. Anuvong fu catturato e portato in catene nella capitale siamese, dove fu esposto al pubblico rinchiuso in una gabbia assieme alla moglie Khamphong. Le terribili torture a cui vennero sottoposti furono tali che entrambi morirono nella notte tra il 25 ed il 26 gennaio del 1829.\nBiografia.\nInfanzia.\nNato a Vientiane nel 1767, era il quarto figlio di re Bunsan, la madre era una principessa di Nong Bua Lamphu e alla nascita fu chiamato Singhadhanu. Nel 1779, l'esercito siamese del Regno di Thonburi espugn\u00f2 Vientiane costringendo Bunsan alla fuga sulle montagne. La capitale fu saccheggiata e parte della famiglia reale fu deportata a Thonburi, compreso Anuvong, mentre diverse migliaia di cittadini laotiani furono trasferiti nella citt\u00e0 siamese di Saraburi. Costretto al vassallaggio il regno, dopo alcuni mesi le truppe di Thonburi si ritirarono e Bunsan fece ritorno a Vientiane, ma nel novembre del 1781 fu ucciso da emissari siamesi. Poco dopo, re Taksin di Thonburi dispose la scarcerazione di Anandasena, il primogenito di Bunsan, e lo invi\u00f2 a Vientiane nominandolo nuovo sovrano del regno vassallo con il nome regale Nanthasen, mentre Anuvong rimase in Siam fino al 1795.\nSempre nel 1779, i siamesi avevano conquistato anche i regni di Champasak e di Luang Prabang, che con quello di Vientiane erano nati dalla disgregazione del Regno di Lan Xang all'inizio del XVIII secolo. Nel 1782, una ribellione interna pose fine al Regno di Thonburi ed il potere fu preso dal generale Phraya Chakri, il generale che aveva conquistato Vientiane nel 1779, il quale fu incoronato re con il nome Rama I e fond\u00f2 nei pressi di Thonburi l'odierna Bangkok, capitale del nuovo Regno di Rattanakosin. Tali eventi non mutarono il rapporto tra il Siam e gli Stati vassalli. In quel periodo, migliaia di laotiani furono impiegati a Bangkok per scavare il fossato attorno all'isola di Rattanakosin, e molti di loro persero la vita per le dure condizioni di lavoro a cui furono sottoposti.\nDurante il regno di Nanthasen si rinnov\u00f2 il conflitto tra Vientiane e Luang Prabang, come periodicamente accadeva sin dal periodo in cui si era sfaldato il Regno di Lan Xang. La citt\u00e0 del nord fu occupata nel 1789 dalle truppe di Vientiane e i membri della locale casa reale furono inviati prigionieri a Bangkok, rei di collaborare in funzione anti-siamese con il Regno di Birmania e con quello di Chiang Hung. Nel 1793, il principe di Luang Prabang Anurut fu rimpatriato e posto sul trono vassallo da Rama I, e si prese la rivincita su Nanthasen rivelando ai siamesi l'alleanza che quest'ultimo stava stringendo con il governatore di Nakhon Phanom e l'imperatore del Vietnam contro Bangkok. Sia il re di Vientiane che il governatore di Nakhon Phanom furono arrestati e deportati a Bangkok, dove Nanthasen mor\u00ec in prigionia nel 1795.\nVicer\u00e9.\nDopo la cattura e le deposizione di Nanthasen, Rama I del Siam ne design\u00f2 successore il fratello Inthavong, che era stato vicer\u00e9 e che venne incoronato il 23 luglio del 1795. Rama I lasci\u00f2 inoltre libero di tornare in patria Anuvong, che fu nominato dal fratello maggiore primo ministro, vicer\u00e9 e comandante dell'esercito. Dopo un breve conflitto con una vicina municipalit\u00e0 verificatosi all'inizio del regno di Inthavong, l'esercito di Vientiane, comandato da Anuvong, si distinse in diverse campagne al fianco dei siamesi contro i birmani. Significativa fu quella del 1803, che appoggi\u00f2 Bangkok nella guerra di Lanna e nella riconquista di Chiang Saen, l'ultima \"mueang\" di Lanna in mano ai birmani. Inthavong mor\u00ec a Vientiane, secondo alcune fonti nel 1803, secondo altre nel 1805.\nAscesa al trono.\nAnuvong sal\u00ec al trono il 7 febbraio 1805, e fin dall'inizio si impegn\u00f2 nell'ammodernamento del regno. Nel 1807 fece costruire il nuovo palazzo reale a Vientiane, nel 1808 fece costruire un ponte sul Mekong vicino al Wat Phra That Phanom, nell'odierna Provincia di Nakhon Phanom, nello stesso anno fece erigere un nuovo \"wat\" a Nong Khai, nei pressi di Vientiane. Nel 1812 inaugur\u00f2 il nuovo monastero del Wat Phra That Phanom e un nuovo ponte sul Mekong vicino a Vientiane. Nel 1816 fece ristrutturare l'Ho Pha Keo di Vientiane.\nNel 1818, Anuvong sped\u00ec le truppe a Champasak per domare una rivolta che il locale re Manao non era riuscito a soffocare. L'anno seguente ottenne da Rama II, il quale nel 1809 era succeduto al padre Rama I sul trono siamese, che il proprio figlio Chao Yoh diventasse sovrano di Champasak, dopo che il re Manao era morto a Bangkok. Fu cos\u00ec ristabilita la supremazia di Vientiane sull'ex provincia meridionale. Chao Yo fortific\u00f2 la citt\u00e0, ne riorganizz\u00f2 l'amministrazione e nomin\u00f2 vicer\u00e9 Chao Khamphong, nipote di Anuvong. In questa come in altre occasioni, il re di Bangkok manifest\u00f2 la sua ammirazione per Anuvong, che considerava un prezioso alleato.\nNel 1824, Anuvong fece costruire il Wat Satasahatsaram, l'odierno Wat Si Saket, inaugurato con una solenne cerimonia. Nello stesso periodo mor\u00ec Rama II, e Anuvong presenzi\u00f2 ai funerali a Bangkok accompagnato da diverse centinaia di dignitari di corte. In tale occasione, il nuovo re Rama III non soddisf\u00f2 la richiesta di Anuvong di rimpatriare alcuni membri della casa reale laotiana ed altri cittadini di Vientiane che erano stati deportati in passato nel Siam.\nGuerra d'indipendenza.\nAl ritorno da Bangkok, il re di Vientiane cominci\u00f2 ad organizzare una guerra d'indipendenza contro il Siam. Riun\u00ec i pi\u00f9 alti ufficiali ed illustr\u00f2 i motivi che lo avevano portato a prendere tale decisione. Il suo regno si componeva di ben 79 \"mueang\", mentre giudic\u00f2 logora l'organizzazione militare di Bangkok, ulteriormente indebolita dalla pressione britannica lungo la frontiera con i sultanati malesi. Valut\u00f2 anche che le citt\u00e0 comprese tra le due capitali non erano abbastanza forti per opporsi all'invasione laotiana e che, in caso di insuccesso, nella ritirata le truppe avrebbero portato con s\u00e9 i laotiani costretti a vivere in Siam e sarebbero state in grado di eliminare eventuali inseguitori con imboscate tese nei punti pi\u00f9 impervi del cammino.\nAffid\u00f2 il comando di un'armata al fratellastro e primo ministro Titsa e incaric\u00f2 il figlio Chao Yoh, re di Champasak, di radunare quanti pi\u00f9 guerrieri gli era possibile a sud, portarli a Vientiane, e di unirsi poi all'esercito di Titsa a Nakhon Ratchasima, situata a met\u00e0 strada tra Vientiane e Bangkok. Commise poi l'errore di invitare alla guerra di liberazione il re di Luang Prabang Manthaturath, che finse di accettare l'offerta ma fece subito avvisare il re di Bangkok, mettendogli anche a disposizione 5.000 uomini per fronteggiare l'invasione.\nSpedizione su Bangkok.\nAll'inizio del 1827 part\u00ec l'esercito di liberazione, che si radun\u00f2 e si esercit\u00f2 a Phan Phao, sulla riva opposta del Mekong rispetto a Vientiane. L'avanguardia composta da 3.000 uomini al comando di Chao Rajavong, figlio del sovrano, a met\u00e0 febbraio giunse a Nakhon Ratchasima (detta anche Korat), dove furono reperite le scorte alimentari in attesa dell'arrivo del grosso dell'esercito. L'operazione fu favorita dall'assenza del locale sovrano, che con il proprio esercito si era recato alla frontiera cambogiana per sedare una rivolta. Anuvong arriv\u00f2 alla testa di 8.000 uomini qualche giorno dopo e, senza incontrare opposizione, ordin\u00f2 l'evacuazione della citt\u00e0 ed il trasferimento dei suoi cittadini a Vientiane. Chao Rajavong fu mandato a Saraburi per evacuarne a Vientiane gli abitanti. Nel frattempo, l'armata di Titsa era giunta a Mueang Suwannaphum, nell'odierna Provincia di Roi Et, dove il comandante incontr\u00f2 un ufficiale siamese e gli svel\u00f2 i piani di attacco, tradendo cos\u00ec Anuvong allo scopo di impadronirsi del trono.\nMentre il siamese si affrett\u00f2 a raggiungere Bangkok, l'evacuazione di Nakhon Ratchasima fu portata avanti sconsideratamente. Sulla via di Vientiane, la lunga colonna fece una sosta nella zona di Phimai, durante la quale i laotiani che scortavano gli esodati furono fatti ubriacare e massacrati dai lealisti siamesi. Secondo la tradizione siamese fu Khun Ying Mo, moglie del vice-governatore di Korat, ad organizzare la trappola che permise ai prigionieri di Korat di liberarsi. A guerra conclusa, Khun Ying Mo ricevette da Rama III il titolo Thao Suranari (nobile coraggiosa), ed \u00e8 tuttora venerata dai thailandesi come eroina nazionale. Intanto era tornato il re di Korat, avvertito dell'invasione, e con le sue truppe tenne impegnato l'esercito laotiano.\nLa ritirata.\nChao Rajavong si ricongiunse con l'esercito portando con s\u00e9 la popolazione evacuata da Saraburi, quando giunse la notizia che da Bangkok era partito un grosso esercito per fronteggiare l'invasione. Fu a questo punto che Anuvong ordin\u00f2 la ritirata, lasciando alcuni battaglioni a presidiare punti nevralgici e pianificando la battaglia con l'esercito siamese nel territorio a lui pi\u00f9 favorevole di Nong Bua Lamphu, dove le sue truppe arrivarono il 23 marzo 1827 e si disposero in attesa del nemico. Non poterono contare sull'appoggio del traditore Titsa, che port\u00f2 le sue truppe a stazionare nell'odierna Provincia di Udon Thani in attesa degli eventi.\nL'agguerrito esercito di Bangkok era partito il 3 marzo e, malgrado la strenua resistenza incontrata, i suoi vari distaccamenti erano riusciti a sconfiggere tutti i battaglioni lasciati indietro da Anuvong. Quando il re lo venne a sapere, affid\u00f2 il comando di una parte delle truppe a due generali con il compito di tenere Nong Bua Lamphu, e con il resto dell'esercito ripieg\u00f2 su Vientiane, dove inizi\u00f2 a prepararsi a respingere l'assedio. Nong Bua Lanphu fu perduta dopo un'accanita battaglia, e i sopravvissuti si rifugiarono nella zona di Nong Khai.\nLa capitolazione di Vientiane e la fuga in Vietnam.\nVistosi perduto, Anuvong radun\u00f2 la propria famiglia e abbandon\u00f2 la capitale allontanandosi in barca sul Mekong, finendo col rifugiarsi nel Tonchino, nel Vietnam settentrionale, sotto la protezione dell'imperatore Minh M\u1ea1ng. I siamesi arrivarono in una Vientiane priva di difese qualche giorno dopo e la rasero al suolo, ne incendiarono i palazzi e le mura costringendo i pochi locali rimasti a fuggire per salvarsi. Qualche giorno dopo, Titsa incontr\u00f2 a Phan Phao il comandante siamese reduce dal saccheggio, il quale gli affid\u00f2 il compito di radunare i sopravvissuti di Vientiane. Nello stesso luogo si radunarono anche le truppe di Luang Prabang, Chiang Mai, Phrae, Nan e Lamphang, in totale 20.000 uomini che avevano appoggiato i siamesi nel conflitto.\nDopo aver neutralizzato le sacche di resistenza laotiane nella zona di Vientiane, fu reso inoffensivo anche Chao Yoh, figlio di Anuvong e re di Champasak, che con le proprie truppe aveva invano provato ad attaccare l'armata siamese stanziata nelle zone di Sisaket e Ubon Ratchathani. Costretto a cercare rifugio a Champasak, fu vittima di una rivolta guidata da Chao Hui, il quale lo fece catturare e lo consegn\u00f2 al comandante siamese che gli stava dando la caccia.\nAveva cos\u00ec fine il Regno di Vientiane, il suo territorio fu annesso al Siam, Vientiane era diventata un cumulo di macerie ed i suoi abitanti furono deportati in massa in varie citt\u00e0 siamesi. Tra i prigionieri figurava anche Titsa, che fu portato a Bangkok. Il ritiro delle truppe siamesi inizi\u00f2 in luglio; tra i trofei di guerra vi fu anche la sacra statua del Phra Bang, palladio della casa reale laotiana, che per la seconda volta fu sottratto dai siamesi. Le altre statue saccheggiate a Vientiane furono messe in un nuovo \"wat\" fatto erigere a Phan Phao, il cui frontone recava un'iscrizione di scherno contro Anuvong. Fu lasciata a Vientiane una guarnigione ed un comandante militare che ebbe l'incarico di governare sui pochi superstiti e avvisare Bangkok su un eventuale ritorno del re fuggitivo.\nRitorno a Vientiane.\nQuando il comandante dell'esercito siamese Phraya Ratcha Suphawadi arriv\u00f2 a Bangkok, ricevette l'ordine da Rama III di tornare a Vientiane e distruggerla completamente. Giunto a Phan Phao nell'estate del 1828, venne a sapere che contemporaneamente Anuvong era tornato dall'esilio vietnamita con 1.000 uomini al seguito, tra i quali alcuni inviati dell'imperatore vietnamita, e che una delegazione lao-vietnamita chiedeva udienza. Anuvong venne ricevuto con i dignitari vietnamiti presso il quartier generale siamese, dove si scus\u00f2 per essersi ribellato. Anche i vietnamiti si scusarono per l'apporto dato al re di Vientiane, e l'incontro ebbe termine in maniera cordiale.\nPrima di andarsene, Anuvong vide il \"wat\" dove erano custodite le statue trafugate e, leggendo la scritta che lo infamava, fu colto da un furore improvviso. Al ritorno a Vientiane, il 2 agosto fece attaccare la guarnigione siamese che presidiava la citt\u00e0 composta da 300 uomini, di cui 40 riuscirono a mettersi in salvo e raggiungere Phan Phao. Il generale Phraya Ratcha Suphawadi non disponeva di forze sufficienti per riprendere Vientiane e ordin\u00f2 il ripiegamento sulla lontana Yasothon. Un battaglione guidato da Chao Rajawong attacc\u00f2 i siamesi in ottobre, ma fu duramente sconfitto e lasci\u00f2 la capitale priva di sufficienti difese. Fu allora che i siamesi tornarono a Vientiane, costringendo per la seconda volta alla fuga Anuvong. Molti membri della famiglia reale laotiana, tornati dal Vietnam con il sovrano, non fecero in tempo a fuggire, furono catturati e spediti prigionieri a Bangkok verso fine ottobre.\nLa cattura.\nAnuvong si rifugi\u00f2 tra le montagne nella zona di Mueang Phuan, nell'odierna Provincia di Xiangkhoang, dove il locale principe Chao Noi lo fece catturare e lo offr\u00ec ai siamesi in cambio della non aggressione dei suoi territori. La caccia a Anuvong fu coadiuvata dai soldati di Luang Prabang e di Nan, che catturarono buona parte della famiglia reale laotiana fuggita con il sovrano. I prigionieri arrivarono il 21 dicembre a Vientiane, da dove furono subito mandati in Siam. Giunti a Saraburi, il re fu rinchiuso in una gabbia e imbarcato sul locale fiume Pa Sak alla volta di Bangkok. Lungo il tragitto, la barca venne fatta fermare davanti ai principali villaggi per dimostrare come era finita la minaccia laotiana.\nI prigionieri arrivarono a Bangkok il 15 gennaio 1829 e, rinchiusi in piccole gabbie, furono dati in pasto alla curiosit\u00e0 della popolazione locale, che fu chiamata ad assistere alla fine del sovrano. Anuvong fu sottoposto per diversi giorni ad una serie incredibile di torture finch\u00e9, nella notte tra il 25 ed il 26 gennaio, lui e la moglie Khamphong morirono per le ferite riportate. Il suo corpo fu allora fissato sulla sommit\u00e0 di un palo e lasciato per qualche tempo in pubblica vista. Pago della vendetta, Rama III ordin\u00f2 che gli altri membri della famiglia reale laotiana venissero tolti dalle gabbie e detenuti in condizioni normali.\nEventi successivi.\nIl tradimento di Chao Noi di Mueang Phuan fu vendicato dall'imperatore del Vietnam, che lo fece arrestare e giustiziare. A partire dal 1834, quando Vietnam e Siam iniziarono un conflitto di lunga durata per il controllo della Cambogia, la deportazione di laotiani in Isan raggiunse proporzioni enormi: centinaia di migliaia furono trasferiti da ogni provincia dell'ex Regno di Vientiane in tale territorio, fino ad allora pressoch\u00e9 disabitato, che fu utilizzato dai siamesi come zona cuscinetto tra i due Stati belligeranti. In questa regione, diventata oggi la pi\u00f9 popolata della Thailandia, si parla tuttora la lingua isan, che comprende svariati dialetti laotiani.\nAnuvong \u00e8 considerato un eroe nazionale del Laos, a lui \u00e8 intitolato lo stadio nazionale del Laos, il maggior impianto sportivo del Paese. Nel 2010, nell'ambito delle celebrazioni per i 450 anni di Vientiane capitale, \u00e8 stato inaugurato in citt\u00e0 il Parco Chao Anuvong, dominato da un'imponente statua in bronzo del sovrano."}
{"id": "4107439", "revid": "287204", "url": "https://it.wikipedia.org/wiki?curid=4107439", "title": "18649 Fabrega", "text": "18649 Fabrega \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,7813431\u00a0UA e da un'eccentricit\u00e0 di 0,1406574, inclinata di 8,65273\u00b0 rispetto all'eclittica."}
{"id": "4107448", "revid": "298229", "url": "https://it.wikipedia.org/wiki?curid=4107448", "title": "Staffetta 4\u00d7800 metri", "text": "La staffetta 4\u00d7800 metri \u00e8 una specialit\u00e0 sia maschile che femminile dell'atletica leggera, ratificata dalla World Athletics sia per le gare outdoor che per quelle indoor.\nIn questa disciplina, ciascuno dei quattro atleti di ogni squadra deve percorrere 800 metri, per un totale di 3200 metri. Dunque, nelle gare all'aperto ogni atleta deve coprire 2 giri di pista (che misura 400 metri), mentre nelle piste indoor ciascun atleta deve percorrere 4 giri di pista (che misura 200 metri).\nRecord.\nMaschili.\n\"Statistiche aggiornate al 1\u00ba marzo 2021.\"\nFemminili.\n\"Statistiche aggiornate al 1\u00ba marzo 2021.\"\nMaschili indoor.\n\"Statistiche aggiornate al 1\u00ba marzo 2021.\"\nFemminili indoor.\n\"Statistiche aggiornate al 1\u00ba marzo 2021.\"\nLegenda:"}
{"id": "4107451", "revid": "287204", "url": "https://it.wikipedia.org/wiki?curid=4107451", "title": "Gotzis", "text": ""}
{"id": "4107453", "revid": "463686", "url": "https://it.wikipedia.org/wiki?curid=4107453", "title": "Cracking art", "text": ""}
{"id": "4107455", "revid": "767487", "url": "https://it.wikipedia.org/wiki?curid=4107455", "title": "Nicolae Oaid\u0103", "text": ""}
{"id": "4107460", "revid": "1543377", "url": "https://it.wikipedia.org/wiki?curid=4107460", "title": "Discografia di Cheryl Cole", "text": "Questa voce contiene l'intera discografia della cantante britannica Cheryl Cole."}
{"id": "4107462", "revid": "463686", "url": "https://it.wikipedia.org/wiki?curid=4107462", "title": "Cracking art Group", "text": ""}
{"id": "4107465", "revid": "86599", "url": "https://it.wikipedia.org/wiki?curid=4107465", "title": "22717 Romeuf", "text": "22717 Romeuf \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 3,2027039\u00a0UA e da un'eccentricit\u00e0 di 0,0871788, inclinata di 5,33962\u00b0 rispetto all'eclittica.\nL'asteroide era stato battezzato 22717 Danycardoen, ma la denominazione \u00e8 stata successivamente abrogata. Infine \u00e8 stato denominato con il nome attuale.\nL'asteroide \u00e8 dedicato all'astronomo francese David Romeuf."}
{"id": "4107466", "revid": "599013", "url": "https://it.wikipedia.org/wiki?curid=4107466", "title": "Ifeoma Ozoeze", "text": "Vanta in carriera un 15\u00ba posto ai Mondiali di .\n\u00c8 stata arrestata nel 2008 per tentata estorsione ai danni di un'infermiera di Piove di Sacco. L'ex atleta ha problemi di tossicodipendenza sin dalla morte del fratello."}
{"id": "4107470", "revid": "287204", "url": "https://it.wikipedia.org/wiki?curid=4107470", "title": "Juan Manuel Fernandez", "text": ""}
{"id": "4107472", "revid": "300067", "url": "https://it.wikipedia.org/wiki?curid=4107472", "title": "Juan Manuel Fern\u00e1ndez", "text": ""}
{"id": "4107473", "revid": "287204", "url": "https://it.wikipedia.org/wiki?curid=4107473", "title": "Staffetta 4x800 metri", "text": ""}
{"id": "4107474", "revid": "131145", "url": "https://it.wikipedia.org/wiki?curid=4107474", "title": "Staffetta 4\u00d7800 m", "text": ""}
{"id": "4107475", "revid": "131145", "url": "https://it.wikipedia.org/wiki?curid=4107475", "title": "Staffetta 4x800 m", "text": ""}
{"id": "4107478", "revid": "118525395", "url": "https://it.wikipedia.org/wiki?curid=4107478", "title": "Francesco Venuto", "text": "Inizia come tastierista e tecnico audio, lavorando con aziende torinesi e alternando lo studio del pianoforte all'organizzazione di rassegne musicali in Piemonte.\nHa collaborato con molti cantautori italiani tra i quali Eugenio Finardi, Alberto Fortis, Enrico Ruggeri, Andrea Mingardi, Massimo Bubola, Alice, Roberta Di Lorenzo, Shel Shapiro, Marco Carena, Andrea Mir\u00f2. Nel 2011 riesce a portare all'attenzione della direzione artistica del festival di Sanremo 2012 il brano E tu lo chiami Dio, scritto da Roberta Di Lorenzo e che verr\u00e0 poi interpretato da Eugenio Finardi. Nel 2012 inizia la collaborazione con Mietta, e Sonohra, che prosegue con Marco Ferradini e Antonella Ruggiero.\nViene spesso citato nella biografia ufficiale di Eugenio Finardi Spostare l'orizzonte scritta da Antonio Gerardo D'errico\nTifoso granata \u00e8 da sempre legato alla band di Torino Statuto, con il quale collabora attivamente dai primi anni 90.\nAd aprile 2020 in pieno lockdown viene chiamato a collaborare come booking agent nella https://www.barleyarts.com azienda leader in Italia fondata da Claudio Trotta, per la produzione e distribuzione di concerti di artisti italiani e stranieri."}
{"id": "4107479", "revid": "1305772", "url": "https://it.wikipedia.org/wiki?curid=4107479", "title": "Pierre de Conty d'Argencour", "text": "Biografia.\nPierre de Conty de La Mothe d'Argencourt (o di Conti) nasce in una famiglia protestante a Al\u00e8s una cittadina nella regione della Linguadoca-Rossiglione considerata capitale della C\u00e9vennes.\nNel 1621, durante le guerre di religione, \u00e8 incaricato della realizzazioni di fortificazioni nella citt\u00e0 di Montpellier da parte del \"consiglio dei ventiquattro\" (l'organo di governo dei riformatori nella citt\u00e0, che riteneva imminente un assedio da parte dell'esercito lealista). Procede quindi al rinforzo delle vecchie fortificazioni medievali, giudicate inadatte a sostenere il fuoco dell'artiglieria, facendo costruire una nuova cinta muraria \u201cin stile moderno\u201d, formata da sedici bastioni e circondata da un fossato e da un muro di controscarpa. L'anno seguente 1622 dirige la difesa della citt\u00e0 dall'attacco delle truppe del re Luigi XIII, e, dopo la capitolazione della citt\u00e0, si converte al Cattolicesimo ed entra nell'esercito lealista come ingegnere del genio e delle fortificazioni. Nominato ingegnere capo delle fortificazioni, \u00e8 chiamato a sovrintendere alle province di Aunis, Poitou, Saintonage, Guyenne, B\u00e9arn e Navarra.\nLa sua attivit\u00e0 di ingegnere militare lo vede principalmente impegnato nelle opere di difesa e fortificazione di citt\u00e0, piazzeforti e castelli. In questo campo progetta e realizza numerose opere di fortificazione su piazzeforti del Nord della Francia, compreso quella di Le Havre (1631).\nNel 1625, in collaborazione con l'ingegnere militare Le Camus, costruisce il Fort de La Pr\u00e9e a La Flotte, sull'\u00cele de R\u00e9, nella Charente-Maritime. La fortificazione aveva forma di stella a quattro punte con quattro bastioni collegati per mezzo di cortine a semicerchio. Progetta e realizza inoltre la cittadella di Ch\u00e2teau-d'Ol\u00e9ron (iniziata nel 1630) costruita sulla parte orientale del promontorio per rimpiazzare un antico castello fatto edificare dal Duca di Aquitania e di Saint-Jean-Pied-de-Port (1625-1627). La sua attivit\u00e0 di ingegnere lo vede impegnato nella costruzione del forte di Saint-Martin-de-R\u00e9 (1627) e nella completa ricostruzione della cinta fortificata della cittadina di Brouage (1627-1637) nella regione Poitou-Charentes.\nNon solo occupato nella costruzione di opere di fortificazione e di ingegneria militare, Pierre de Conty realizza anche il castello di Trompette (Ch\u00e2teau-Trompette) a Bordeaux (1653-1655), costruito dopo la Guerra dei cent'anni all'epoca di Carlo VII, sotto l'alta sorveglianza di S\u00e9bastien Le Prestre, marchese di Vauban (1633 - 1707).\nPierre de Conty partecipa anche alle campagne militari dell'esercito reale. Partecipa all'assedio di La Rochelle nel 1627, a quello di Corbie in Piccardia nel 1636, citt\u00e0 fortificata alla frontiera dell'Artois e, assieme all'ingegnere Antoine de Ville (1596 - 1656), all'assedio dei forti di Figuier e di Fontarrabie, citt\u00e0 nella Provincia basca di Guipuscoa. Nel 1639 ottiene il comando delle truppe inviate alla conquista della piazzaforte di Salses-le-Ch\u00e2teau, nei Pirenei, piazzaforte dotata di una imponente fortezza fatta costruire tra il 1497 e il 1502 dai re cattolici spagnoli Ferdinando II di Aragona (1452 - 1516) e Isabella di Castiglia (1451 - 1504). Successivamente, nel 1642, \u00e8 impegnato a Collioure e Perpignan, nella regione della Linguadoca-Rossiglione.\nIl 24 aprile 1636 sposa Madeleine de Chaumont (1610 \u2013 1656) da cui ha quattro figlie: Anne (1637\u00a0\u2013 1718), Gabrielle (1640 - ), Madeleine (1641 - ) e Marguerite (1644 - ).\nNel 1641 \u00e8 nominato Maresciallo di campo; nel 1642 diventa luogotenente generale e governatore a Narbona, nella regione dell'Aude, fino all'anno della sua scomparsa."}
{"id": "4107481", "revid": "36426", "url": "https://it.wikipedia.org/wiki?curid=4107481", "title": "Salone Ufficiale", "text": ""}
{"id": "4107483", "revid": "287204", "url": "https://it.wikipedia.org/wiki?curid=4107483", "title": "32969 Motohikosato", "text": "32969 Motohikosato \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,6896262\u00a0UA e da un'eccentricit\u00e0 di 0,2070070, inclinata di 5,65128\u00b0 rispetto all'eclittica."}
{"id": "4107484", "revid": "599013", "url": "https://it.wikipedia.org/wiki?curid=4107484", "title": "Eugenio La Rosa", "text": ""}
{"id": "4107485", "revid": "298229", "url": "https://it.wikipedia.org/wiki?curid=4107485", "title": "Migliori prestazioni italiane nel pentathlon", "text": "La lista delle migliori prestazioni italiane nel pentathlon, aggiornata periodicamente dalla Federazione Italiana di Atletica Leggera, raccoglie i migliori risultati di tutti i tempi delle atlete italiane nella specialit\u00e0 indoor del pentathlon.\nFemminili.\n\"Statistiche aggiornate al 26 febbraio 2022.\""}
{"id": "4107486", "revid": "775372", "url": "https://it.wikipedia.org/wiki?curid=4107486", "title": "Socialdemocratici delle \u00c5land", "text": "I Socialdemocratici delle \u00c5land (in svedese: \"\u00c5lands Socialdemokrater\") sono un partito politico delle Isole \u00c5land di orientamento socialdemocratico.\nDal 2011 esprime, attraverso la leader Camilla Gunell, il premier delle \u00c5land."}
{"id": "4107487", "revid": "729019", "url": "https://it.wikipedia.org/wiki?curid=4107487", "title": "Piccola Mangere", "text": "Piccola Mangere (o \"Tapuaenuku\" in lingua m\u0101ori) \u00e8 un'isola facente parte delle Chatham, un gruppo insulare situato 800\u00a0km a est dell'Isola del Sud della Nuova Zelanda. \u00c8 posta in vicinanza delle coste occidentali dell'isola di Pitt, 45\u00a0km a sud-est di Waitangi, sull'isola Chatham, il principale insediamento dell'arcipelago. Con un'estensione di soli 0,15\u00a0km\u00b2 e un'altitudine massima di 214\u00a0m, l'isola \u00e8 circondata da scogliere scoscese.\nIn passato Piccola Mangere, di propriet\u00e0 privata, \u00e8 stata il rifugio degli ultimi esemplari rimasti di balia melanica delle Isole Chatham, prima che questi fossero trasferiti, agli inizi degli anni ottanta, sulle isole di Mangere e di Sud-Est (o \"Rangatira\") per un progetto di recupero della specie. L'isola ospita la colonia pi\u00f9 numerosa di berte grigie (\"Ardenna grisea\") delle Chatham."}
{"id": "4107489", "revid": "123533533", "url": "https://it.wikipedia.org/wiki?curid=4107489", "title": "Compagnie Tunisienne de Navigation", "text": "Compagnie Tunisienne de Navigation (abbreviato in CTN o CoTuNav) \u00e8 la compagnia di navigazione statale tunisina.\nStoria.\nLa compagnia fu fondata il 7 marzo 1959 e inizi\u00f2 l'attivit\u00e0 aprendo dei collegamenti regolari tra la Tunisia e i porti di Marsiglia e Rouen, ai quali furono aggiunti negli anni successivi scali in Italia, Germania, Spagna e Olanda. Nel 1978 entr\u00f2 in servizio il primo traghetto di propriet\u00e0 della compagnia, l'\"Habib\", che fu impiegato tra Tunisi, Genova e Marsiglia. Negli anni successivi la CoTuNav espanse gradualmente la propria flotta, ricorrendo frequentemente al noleggio sia di navi merci che di traghetti passeggeri, come la \"Carlo R.\" (dal 1990 al 1992) e la \"Dame M\" (dal 1996 al 1998).\nA fine anni '90 la flotta fu interessata da un radicale rinnovamento, che comport\u00f2 l'acquisto di due ro-ro merci (\"Ulysse\" e \"Salammbo 7\") nel 1997 e del traghetto passeggeri \"Carthage\" nel 1999 e la vendita di sei unit\u00e0 ritenute obsolete. Nel 2002 furono chiuse le linee cargo verso il Nord Europa, mentre nel 2010 furono acquistati i ro-ro merci gemelli \"Elyssa\" e \"Amilcar\", in precedenza appartenenti alla Norfolkline.\nNel 2012 la CoTuNav mise in servizio tra Tunisi, Marsiglia e Genova la nuova nave traghetto \"Tanit\", fermando la \"Habib\" e interrompendo la pratica di affiancare alle proprie navi un traghetto noleggiato da altre compagnie (in particolare l'\"El. Venizelos\" della greca Anek Lines).\nFlotta.\nLa flotta della CoTuNav si compone di due traghetti passeggeri e quattro ro-ro merci:"}
{"id": "4107494", "revid": "287204", "url": "https://it.wikipedia.org/wiki?curid=4107494", "title": "35265 Takeosaitou", "text": "35265 Takeosaitou \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,3064320\u00a0UA e da un'eccentricit\u00e0 di 0,1359509, inclinata di 6,55036\u00b0 rispetto all'eclittica."}
{"id": "4107502", "revid": "287204", "url": "https://it.wikipedia.org/wiki?curid=4107502", "title": "35274 Kenziarino", "text": "35274 Kenziarino \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,2993390\u00a0UA e da un'eccentricit\u00e0 di 0,1272721, inclinata di 5,29392\u00b0 rispetto all'eclittica."}
{"id": "4107503", "revid": "372624", "url": "https://it.wikipedia.org/wiki?curid=4107503", "title": "Maria Teresa Gozzadini", "text": "Biografia.\nLa contessa Maria Teresa Serego Alighieri nacque a Verona, figlia di Anna da Schio (discendente di Giovanni da Schio) e nipote di Dante Serego, che aveva avuto come antenato Dante Alighieri. Lo zio di Maria Teresa era filoaustriaco e filopapale, e fu probabilmente lui a scegliere i nomi della nipote. Sin da bambina si dedic\u00f2 agli studi classici, ed ebbe modo di essere circondata da poeti-patrioti che la madre portava nella villa di Gargagnago: Vincenzo Monti, Ippolito Pindemonte, Bartolomeo Lorenzi, Camillo Ugoni, Quirico Viviani, Giuseppe Nicolini e altri. In questi convegni cominciava a sentir parlare di patria, nel periodo dei moti carbonari.\nDivent\u00f2 presto intima di Aleardo Aleardi, con cui rimase in contatto fino al termine dei suoi giorni, mentre Cesare Betteloni le dedic\u00f2 molti versi quando era ancora fanciulla. Nel 1840 spos\u00f2 il cugino conte Giovanni Gozzadini, insigne storico e archeologo con cui and\u00f2 ad abitare l'anno successivo a Bologna. I coniugi diventarono un punto di riferimento della vita intellettuale felsinea, e il salotto della contessa fu un punto di ritrovo per i risorgimentali militanti. Spiccano le frequentazioni di Livio Zambeccari, Alessandro e Carlo Poerio, Carlo Pepoli e altri. D'estate lasciavano l'abitazione di via s.Stefano per recarsi a Ronzano dove acquistarono e ristrutturarono nel 1848 una chiesa e un convento sconsacrati fatti costruire nel XV secolo dai Domenicani.\nIn queste estati la loro dimora di Ronzano ferveva di vita intellettuale, frequentata da Giosu\u00e8 Carducci, Karl Witte, Ferdinand Gregorovius, Marco Minghetti e molti altri che ammiravano la cultura di \"Nina\", come veniva affettuosamente soprannominata la contessa, anche per \"epurare\" il nome da tracce clericali o austriache. Pur dedicandosi alle cure della figlia (il figlio mor\u00ec dopo tredici mesi di vita) e ai lavori domestici, la nobildonna aveva un'ottima preparazione storico-archeologica e collabor\u00f2 talvolta con il marito nella stesura dei suoi lavori. Proficua fu in particolare la corrispondenza letteraria, caratterizzata da semplicit\u00e0, acume e amor patrio. Spiccano nel carteggio della nobildonna destinatari quali Pietro Giordani, Abramo Massalongo, Giovanni Capellini, Alberto Mario o Carlo Troya, oltre al gi\u00e0 citato Aleardi. Tra le donne fu in ottimi rapporti con Caterina Bon Brenzoni e Giannina Milli.\nNelle lettere emergono chiaramente l'aspetto patriottico e quello anticlericale: \nscrisse da Assisi nel 1840. Dopo la pace di Villafranca critic\u00f2 Napoleone III e nel 1867 incontr\u00f2 Garibaldi in visita a Bologna, suscitando un certo scandalo.\nSi spense nella citt\u00e0 emiliana il 26 settembre 1881, venendo tumulata alla Certosa di Bologna, nell'arco 31 del lato sud del Chiostro Annesso al Maggiore; il suo busto nella \"Cella Gozzadini\" \u00e8 realizzato nel 1906 da Federico Monti.\nLa profonda ammirazione che per lei aveva Carducci gli diede lo spunto per abbozzarne un ritratto pubblicato su \"Nuova Antologia\" nel 1882 e poi come introduzione alla vita della contessa scritta dal marito ed edita nel 1884."}
{"id": "4107505", "revid": "729019", "url": "https://it.wikipedia.org/wiki?curid=4107505", "title": "Luke Burgess", "text": "Biografia.\nProfessionista nella \"franchise\" dei Brumbies, Burgess trov\u00f2 scarso impiego nel ruolo di mediano di mischia stante la concomitanza nel ruolo di George Gregan; dopo soli due incontri in due stagioni di Super Rugby, si trasfer\u00ec agli Waratahs nel 2007, trovando anche nel 2008 la Nazionale dopo il ritiro internazionale dello stesso Gregan (esordio contro l' a Melbourne).\nTitolare fisso in Nazionale australiana, si aggiudic\u00f2 in due mesi il Tri Nations e a seguire il terzo posto alla in Nuova Zelanda, nel corso della quale disput\u00f2 i suoi pi\u00f9 recenti incontri internazionali, avendo scelto, gi\u00e0 dall'aprile precedente, di giocare in Francia nel Tolosa, con cui si \u00e8 aggiudicato il titolo nazionale 2011-12.\nNel 2013 torna a giocare in Australia nei Melbourne Rebels; dopo tre stagioni di Super Rugby firma con la franchigia italiana delle Zebre per giocare la stagione 2015-2016."}
{"id": "4107507", "revid": "287204", "url": "https://it.wikipedia.org/wiki?curid=4107507", "title": "37720 Kawanishi", "text": "37720 Kawanishi \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,3821285\u00a0UA e da un'eccentricit\u00e0 di 0,2193758, inclinata di 2,84326\u00b0 rispetto all'eclittica."}
{"id": "4107511", "revid": "287204", "url": "https://it.wikipedia.org/wiki?curid=4107511", "title": "39655 Muneharuasada", "text": "39655 Muneharuasada \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,7335690\u00a0UA e da un'eccentricit\u00e0 di 0,1101869, inclinata di 5,85950\u00b0 rispetto all'eclittica."}
{"id": "4107515", "revid": "729019", "url": "https://it.wikipedia.org/wiki?curid=4107515", "title": "Mangere", "text": "Mangere \u00e8 un'isola di 1,13\u00a0km\u00b2 facente parte delle Chatham, un gruppo insulare situato 800\u00a0km a est dell'Isola del Sud della Nuova Zelanda. \u00c8 posta in vicinanza delle coste occidentali dell'isola di Pitt, 45\u00a0km a sud-est di Waitangi, sull'isola Chatham, il principale insediamento dell'arcipelago.\nMangere e la vicina Piccola Mangere (o \"Tapuaenuku\") costituiscono i resti erosi di un antico vulcano di epoca pliocenica. Il punto pi\u00f9 elevato dell'isola, Whakapa, misura 292\u00a0m di altezza.\nInteramente ricoperta di foreste fino agli anni novanta del XIX secolo, l'isola \u00e8 stata in gran parte disboscata allo scopo di creare pascoli per gli ovini. Vi furono introdotti anche conigli e gatti, ma non riuscirono ad ambientarsi e morirono poco dopo. Abitata da allevatori fino al 1966, Mangere \u00e8 divenuta in seguito propriet\u00e0 del Governo della Nuova Zelanda, che ne ha fatto una Riserva Naturale. Le ultime pecore rimaste vennero eliminate nel 1968 e da allora sull'isola viene portato avanti un progetto di recupero naturale che dura tuttora. Sull'isola sono state reintrodotte varie specie di uccelli endemiche delle Chatham, come il beccaccino delle Chatham (nel 1970), la balia melanica delle Isole Chatham (nel 1976), la balia della Nuova Zelanda (nel 1987) e il corriere ripario (negli anni novanta)."}
{"id": "4107518", "revid": "287204", "url": "https://it.wikipedia.org/wiki?curid=4107518", "title": "39679 Nukuhiyama", "text": "39679 Nukuhiyama \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,2104155\u00a0UA e da un'eccentricit\u00e0 di 0,1586476, inclinata di 4,79327\u00b0 rispetto all'eclittica."}
{"id": "4107521", "revid": "767487", "url": "https://it.wikipedia.org/wiki?curid=4107521", "title": "Dicrocerus", "text": "Il dicrocero (gen. Dicrocerus) \u00e8 un mammifero artiodattilo estinto, appartenente ai cervidi. Visse nel Miocene medio e superiore (circa 14 - 6 milioni di anni fa) e i suoi resti fossili sono stati ritrovati in Europa e in Asia.\nDescrizione.\nQuesto animale era simile a un cervo di piccole dimensioni, e non doveva arrivare al metro di altezza. Solitamente la taglia doveva essere simile a quella di un capriolo. \"Dicrocerus\" possedeva un cranio allungato e due corna sopra gli occhi, che si biforcavano all'estremit\u00e0. I palchi erano ancora piuttosto primitivi, ed erano dotate di una base ingrossata e simile a una rosetta. Un'importante differenza rispetto ai cervidi pi\u00f9 primitivi come \"Lagomeryx\" e \"Procervulus\" era data dal fatto che in \"Dicrocerus\" il palco vero e proprio era pi\u00f9 lungo dello stelo, e raggiungeva circa 20 centimetri. Contrariamente ai cervidi attuali, anche le femmine di \"Dicrocerus\" erano dotate di corna.\nClassificazione.\n\"Dicrocerus\", descritto per la prima volta nel 1837 da Lartet, \u00e8 un rappresentante primitivo della famiglia dei cervidi. Si svilupp\u00f2 nel corso del Miocene medio e probabilmente ebbe origine da forme ancor pi\u00f9 primitive come \"Lagomeryx\", \"Acteocemas\" o \"Stehlinoceros\". La specie pi\u00f9 conosciuta \u00e8 Dicrocerus elegans, di cui sono stati ritrovati moltissimi resti fossili nel giacimento francese di Sansan. Forme come \"Euprox\" o \"Heteroprox\", pressoch\u00e9 contemporanee, portarono a un nuovo grado lo sviluppo dei palchi decidui.\nPaleobiologia.\n\"Dicrocerus\" \u00e8 il pi\u00f9 grande fra i cervidi del Miocene inferiore/medio e, poich\u00e9 la sua morfologia ricorda quella degli attuali muntiac (con denti a corona bassa), si suppone che come questi ultimi fosse un brucatore di fogliame tenero. In ogni caso, alcuni dati riguardanti microusure dei denti nei fossili provenienti da Sansan indicano che, almeno in questa zona, \"Dicrocerus\" si fosse adattato a nutrirsi anche di altri materiali vegetali pi\u00f9 duri; ci\u00f2 suggerirebbe che \"Dicrocerus\" non abitava solo le foreste umide e chiuse, ma anche le praterie aperte che andavano estendendosi nel corso del Miocene (Solounias &amp; Moelleken, 1994). La notevole abbondanza di fossili di \"Dicrocerus\" nel giacimento indica inoltre che questo animale era probabilmente gregario (DeMiguel et al., 2008) e che i branchi erano numerosi. La competizione intraspecifica doveva essere alta riguardo alle risorse di cibo.\nUno studio del 2011 riguardante l'istologia dei palchi di \"Dicrocerus elegans\" ha messo in luce notevoli differenze tra le corna dei maschi e quelli delle femmine. Nelle femmine, i margini anteriore e posteriore dell'appendice formano un angolo pi\u00f9 acuto di quello dei maschi, e sono pi\u00f9 paralleli se visti lateralmente. Dopo il primo ricambio, la base dei palchi (anzi \"protopalchi\") \u00e8 pi\u00f9 grande del peduncolo superiore e una struttura simile a una corona appare sviluppata solo intorno al lato mediale. Nei ricambi successivi, i peduncoli diventano pi\u00f9 brevi e la loro sezione \u00e8 pi\u00f9 circolare, mentre i protopalchi diventano molto pi\u00f9 grandi, e hanno rami pi\u00f9 lunghi e distinti. I rami delle femmine sono pi\u00f9 brevi di quelli dei maschi, soprattutto quello anteriore, e appaiono dritti, invece di essere ricurvi. Caratteristiche istologiche indicano differenze importanti rispetto ai veri palchi e suggeriscono che la sostituzione non poteva verificarsi annualmente. Non era presente un nucleo di tessuto osseo spugnoso. Una volta completata la crescita, la mineralizzazione progrediva dal centro verso la periferia e quando il palco finale di 'velluto' diventava completamente pietrificato, i tessuti morivano e la pelle vellutata si staccava.\nA causa del ciclo di crescita completo e la presenza della struttura a forma di corona, i protopalchi di \"Dicrocerus\" e i palchi dei cervidi attuali sembrano essere appendici omologhe. Le differenze istologiche potrebbero essere correlate a differenze nella regolazione del ciclo ormonale, che possono essere causate dal fatto che \"Dicrocerus\" abitava un ambiente tropicale, e che anche le femmine avevano sviluppato protopalchi. Non va trascurato che i veri palchi apparvero diversi milioni di anni pi\u00f9 tardi rispetto ai protopalchi e ad altre appendici craniche dei ruminanti, in coincidenza con la Transizione Climatica del Miocene medio (Azanza et al., 2011)."}
{"id": "4107531", "revid": "86599", "url": "https://it.wikipedia.org/wiki?curid=4107531", "title": "52225 Panchenko", "text": "52225 Panchenko \u00e8 un asteroide della fascia principale. Scoperto nel 1968, presenta un'orbita caratterizzata da un semiasse maggiore pari a e da un'eccentricit\u00e0 di 0,1945178, inclinata di 13,13389\u00b0 rispetto all'eclittica.\nL'asteroide \u00e8 dedicato allo scienziato russo Vladislav Yakovlevi\u010d Pan\u010denko."}
{"id": "4107535", "revid": "251304", "url": "https://it.wikipedia.org/wiki?curid=4107535", "title": "CoTuNav", "text": ""}
{"id": "4107539", "revid": "287204", "url": "https://it.wikipedia.org/wiki?curid=4107539", "title": "Walter Buller", "text": "Biografia.\nBuller, figlio di un missionario originario della Cornovaglia, il Reverendo James Buller, trasferitosi per convertire la gente delle Tonga al metodismo, nacque nella missione metodista di Newark, a Pakanae (nel Northland). Studi\u00f2 presso il Collegio Metodista di Auckland. Nel 1854 si trasfer\u00ec a Wellington con i genitori, dove divenne amico del naturalista William John Swainson. Nel 1859 venne eletto Commissario dei Nativi nelle Province Meridionali. Nel 1871 raggiunse l'Inghilterra e venne nominato \"barrister\" presso l'Inner Temple. Tre anni dopo torn\u00f2 a Wellington e inizi\u00f2 a fare l'avvocato.\nBuller fu tra gli studiosi che istituirono il padiglione scientifico presso lo stand della Nuova Zelanda alla Grande Esposizione Universale di Parigi e per questo venne nominato Ufficiale della Legion d'onore dal Presidente francese nel novembre del 1889.\nBuller fu ministro del Governo neozelandese dal 1896 al 1899. In seguito si trasfer\u00ec in Inghilterra, dove mor\u00ec a Fleet, nell'Hampshire.\nTra le opere di Buller ricordiamo \"A History of the Birds of New Zealand\" (1872-1873, seconda edizione 1887-1888), illustrata da John Gerrard Keulemans e Henrik Gr\u00f6nvold. Nel 1882 dette alle stampe \"Manual of the Birds of New Zealand\", una versione ridotta della prima, dedicata a un pubblico meno colto. Nel 1905, pubblic\u00f2 l'opera in due volumi \"Supplement to the History of the Birds of New Zealand\", che viene stampata ancora oggi.\nIl regista teatrale Nick Blake, originario di Wellington, ha scritto un'opera sulla vita di Buller, \"Dr Buller's Birds\", debuttata al Festival Internazionale delle Arti della Nuova Zelanda nel 2006."}
{"id": "4107552", "revid": "767487", "url": "https://it.wikipedia.org/wiki?curid=4107552", "title": "Henry H. Travers", "text": "Gli esemplari raccolti da Travers sono conservati presso il Museo Te Papa Tongarewa di Wellington.\nIl suo nome \u00e8 commemorato dalla \"Petroica traversi\", la balia melanica dell'Isola Chatham, un piccolo uccello di cui Travers fu lo scopritore."}
{"id": "4107553", "revid": "287204", "url": "https://it.wikipedia.org/wiki?curid=4107553", "title": "Pawel Grischok", "text": ""}
{"id": "4107554", "revid": "339392", "url": "https://it.wikipedia.org/wiki?curid=4107554", "title": "EasyCredit-Stadion", "text": ""}
{"id": "4107563", "revid": "547034", "url": "https://it.wikipedia.org/wiki?curid=4107563", "title": "Cadillac Seville", "text": "La Seville \u00e8 un'autovettura mid-size di lusso prodotta dalla Cadillac dal 1975 al 2004.\nIl contesto.\nIl nome della Seville, cio\u00e8 della \"prima piccola vettura della Cadillac\", come fu definita, fu scelto preferendolo alla rinascita ipotetica del marchio LaSalle ed alle preferenze dello staff General Motors che si indirizzavano verso il nome \"LaScala\", principalmente perch\u00e9, come not\u00f2 il direttore del marketing del gruppo automobilistico, ci\u00f2 \"non aveva aspetti negativi\".\nFu quindi scelto il nome \"Seville\", che in inglese significa Siviglia, citt\u00e0 spagnola. Il nome Seville fu utilizzato per la prima volta dalla Cadillac per una versione due porte hard-top della Eldorado, che fu prodotta dal 1956 al 1960.\nLa Seville, introdotta nel 1975, fu la risposta della Cadillac alla crescente popolarit\u00e0 delle vetture di lusso europee importate negli Stati Uniti, come le Mercedes-Benz e le BMW. Originariamente, questi modelli erano pi\u00f9 economici, meno lussuosi e pi\u00f9 piccoli delle vetture Cadillac. Con il passare del tempo, la situazione cambi\u00f2 radicalmente, con i modelli europei che diventarono pi\u00f9 lussuosi, pi\u00f9 grandi, e quindi pi\u00f9 appetibili da parte dei clienti statunitensi. Con la crescita del mercato delle vetture d'importazione, il paradigma \u201cgrande significa migliore\u201d, in voga fino ad allora negli Stati Uniti, inizi\u00f2 ad essere sconfessato. La Seville divent\u00f2 il pi\u00f9 piccolo e meno costoso modello della gamma, e port\u00f2 la Cadillac a concorrere nel mercato dei modelli relativamente pi\u00f9 economici.\nLa prima serie: 1975\u20131979.\nIl pianale su cui si basava la prima serie della Seville derivava dalla piattaforma X a trazione posteriore della General Motors, che era anche il pianale su cui era costruita la Chevrolet Nova. Il pianale in questione era, in sostanza, una struttura monoscocca con telaietto ausiliario imbullonato. Quest'ultimo era anche montato su un altro pianale della General Motors, il tipo F. La scocca ed il telaio della Seville furono profondamente rivisti rispetto ai predecessori. Questa nuova piattaforma venne denominata K e non X-special, e quindi venne meno la recente tradizione General Motors di nominare le evoluzioni dei vari pianali richiamando il nome dei predecessori con l'aggiunta della parola \u201cspecial\u201d. I designer della Cadillac predisposero un corpo vettura spigoloso, che influenz\u00f2 per i dieci anni successivi le vetture General Motors. Questo aspetto, insieme ad una carreggiata piuttosto larga, diede al modello un aspetto imponente. Sul frontale era presente, tra i due gruppi ottici doppi, una larga calandra cromata. Sotto i fanali anteriori, erano installati gli indicatori di direzione e delle strette luci di parcheggio, mentre i fari posteriori rettangolari avvolgenti, posti alle estremit\u00e0 laterali della coda, davano l'impressione di una vettura pi\u00f9 larga, pi\u00f9 bassa e pi\u00f9 snella.\nGli ingegneri che progettarono la Seville, scelsero il pianale X invece della piattaforma della Opel Diplomat (la Opel faceva gi\u00e0 parte all'epoca del gruppo General Motors) a causa degli scarsi fondi a disposizione. Infatti, alla General Motors, si cap\u00ec che riprogettare un pianale Opel sarebbe costato di pi\u00f9, rispetto ad utilizzare come base il pianale X, che era della General Motors. Un altro proposito scaturito durante la fase progettuale, fu quello di avere una struttura generale del pianale piuttosto simile a quella della Cadillac Eldorado, che era per\u00f2 a trazione anteriore. Questo intento si spos\u00f2 anche con le esigenze di contenimento dei costi, dal momento che la soluzione transaxle usata per la Eldorado fu prodotta solo in abbinamento al pianale E (Cadillac Eldorado/Oldsmobile Toronado).\nQuesta fu la prima volta che la Cadillac svilupp\u00f2 una vettura basandosi sui componenti precedentemente utilizzati su un modello Chevrolet.\nIntrodotta nel 1975 ed annunciata come modello Cadillac \"internationally-sized\" (\"dimensionato basandosi su specifiche internazionali\"), la Seville era 450\u00a0kg pi\u00f9 leggera della full-size De Ville. La Seville era pi\u00f9 agile e pi\u00f9 facile da parcheggiare, ma attraeva i potenziali clienti soprattutto per essere una Cadillac. Pi\u00f9 costosa delle Cadillac contemporanee (eccetto la Serie 75 Fleetwood), la Seville era in vendita a 12.479 dollari ed ebbe un buon successo di mercato, tanto che fu imitata dalla concorrenza con la Lincoln Versailles e le Chrysler LeBaron/Fifth Avenue. Per assicurare la qualit\u00e0 della produzione, i primi 2.000 esemplari assemblati avevano lo stesso colore grigio ed il medesimo allestimento. Ci\u00f2 abilit\u00f2 gli addetti ai lavori a procedere gradualmente all'avvio della produzione delle differenti configurazioni.\nLe prime Seville prodotte dall'aprile 1975 al model year 1976, furono le prime Cadillac ad usare il piccolo schema General Motors di disposizione dei bulloni ruota (5 fori con interasse da 4,75 pollici (121 mm); anche le XLR prodotte tra il 2003 ed il 2009 hanno usato questo schema). Le prime Seville condividevano solo una piccola parte di componenti con la base meccanica di partenza, il pianale X. I tamburi dei freni posteriori erano simili a quelli installati sulle Chevrolet Chevelle, Oldsmobile Cutlass, Buick Regal e Pontiac LeMans. Gli esemplari prodotti tra il 1975 ed il 1976 montavano un tetto in vinile poich\u00e9 la parte destinata al tettuccio era suddivisa in due parti: quella posteriore era stata progettata espressamente per la Cadillac, mentre quella anteriore faceva parte delle specifiche del pianale X previsto per le berlina.\nIl motore base era un Oldsmobile V8 da 5,7 L di cilindrata, che era provvisto di un sistema ad iniezione elettronica Bendix/Bosch. Questo sistema diede alla Seville un'ottima guidabilit\u00e0 e buone prestazioni, che all'epoca erano generalmente contenute, soprattutto a causa dell'inizio della politica di controllo delle emissioni. La potenza era di 180 CV, mentre l'accelerazione da 0 a 97 km/h era di 11,5 secondi. Nel 1978 fu aggiunto all'offerta un motore Diesel Oldsmobile V8 da 5,7 L, che per\u00f2 si dimostr\u00f2 poco brillante e poco affidabile. L'unico cambio disponibile fu una trasmissione automatica a tre rapporti.\nLa Seville fu anche prodotta in Iran dal 1978 al 1980, cio\u00e8 fino alla rivoluzione iraniana, in 2.653 esemplari, con il nome di Cadillac Civil. Per parecchio tempo, la nazione asiatica fu l'unico paese in cui vennero assemblati modelli Cadillac fuori dagli Stati Uniti. Questa situazione perdur\u00f2 fino al 1997, quando la Cadillac Catera, che era basata sulla Opel Omega, venne assemblata in Germania per il mercato statunitense. La Cadillac BLS, prodotta in Svezia per il mercato europeo, non venne mai commercializzata negli Stati Uniti. Anche l'assemblaggio finale della Cadillac Allant\u00e9, che aveva origini italiane, era eseguito negli Stati Uniti.\nNegli Stati Uniti, questa serie di Seville venne assemblata a Detroit.\nLa seconda serie: 1980\u20131985.\nNel 1980, la Cadillac spost\u00f2 la Seville sul pianale K, che era a trazione anteriore. Quest'ultimo era basato sulla piattaforma E, che era sempre della General Motors, era a trazione anteriore ed era utilizzata sull'Eldorado, sulla Buick Riviera e sulla Oldsmobile Toronado. Ritornando su alcuni dei concetti originariamente ipotizzati per il modello del 1975 (il servizio di \"Collectible Automobile\" del marzo 2008 includeva un primo prototipo con peculiarit\u00e0 che si sarebbe sviluppate nelle DeVille e Fleetwood in scala ridotta del 1977 - un prototipo che ne fu derivato somigliava alla Seville seconda serie), lo stile della parte posteriore richiamava le vetture della Daimler. Negli Stati Uniti la coda dallo stile bombato fu imitato dalla Lincoln Continental berlina degli anni 1982-1987, e dall'Imperial coup\u00e9 del triennio 1981-1983.\nLa nuova serie, uno degli ultimi progettati da Bill Mitchell, era a trazione anteriore ed aveva delle sospensioni posteriori indipendenti. La Seville inizi\u00f2 a montare un equipaggiamento che sarebbe diventato \u201ctradizionale\u201d negli anni seguenti. Nel 1981, i sedili elettrici con sistema di memorizzazione\u00a0\u2013 un equipaggiamento non pi\u00f9 visto sulle Cadillac dalle Eldorado Brougham dei tardi anni cinquanta \u2013 furono commercializzati nuovamente. Questo \"optional\" consentiva di memorizzare le posizioni dei sedili, che potevano essere richiamate premendo un pulsante. Nel 1981 venne introdotta la strumentazione digitale e degli pneumatici resistenti alla foratura. Nel 1982 la Seville fu offerta con specchietti retrovisori riscaldabili e con lo sbrinatore per il lunotto. Nel 1983 venne offerto un sistema audio \"Delco/Bose\". Per quanto riguarda l'esterno, fu disponibile, come \"optional\", il \"Full Cabriolet Roof\", che forniva al modello delle sembianze di una cabriolet quattro porte. Quest'ultimo \"optional\" venne montato dopo il successo che consegu\u00ec un equipaggiamento simile che si poteva trovare nel 1979 sulla Lincoln Continental, e nel 1978-1979 sulla De Ville.\nNella cultura hip hop la Seville era conosciuta come \"slantbacks\". Le vendite all'inizio furono buone, ma i problemi del motore Diesel V8 e 5,7 L di cilindrata dell'Oldsmobile, e quelli del propulsore Cadillac V8 da 6 L a cilindrata variabile, insieme alla scarsa qualit\u00e0 della vettura e le scadenti prestazioni causate dalle sempre pi\u00f9 stringenti leggi sulle emissioni, iniziarono ad erodere quote di mercato. Nel 1982 venne introdotto un nuovo motore V8 da 4,1 L, che era soggetto a fenomeni di porosit\u00e0 nel monoblocco, con casi di olio che andava a mescolarsi con il liquido refrigerante, fino al verificarsi di veri e propri danni al motore. L'anno precedente venne introdotto un motore V6 Buick da 4,1 L, che era affidabile, anche se non era progettato per modelli massicci come la Seville, e quindi le prestazioni della vettura erano deludenti.\nIl motore era anteriore, e la trazione era all\u2019avantreno. Il cambio era automatico a quattro rapporti. Questa serie di Seville era fabbricata a Linden, nel New Jersey, ed era assemblata sul pianale K della General Motors.\nLa terza serie: 1986\u20131991.\nNel 1986, compar\u00ec un nuovo corpo vettura che combinava la linea angolare della Seville originale con dei nuovi bordi arrotondati. Questa nuova serie possedeva un motore trasversale V8 che muoveva le ruote anteriori. Nonostante la sua scarsa popolarit\u00e0, il nuovo telaio delle Seville/Eldorado possedeva un avanzato cambio automatico a quattro rapporti, ed un motore V8 da 4,9 L di cilindrata che aveva un consumo medio in autostrada di 7,8 L/100\u00a0km. Questa nuova serie fu il primo modello al mondo a possedere un computer che monitorava il motore e gli altri sistemi della vettura. Sfortunatamente, le vendite furono molto al di sotto delle aspettative, anche se nel 1987 e nel 1988 fu operato un restyling esteriore.\nIl 1988 vide l'introduzione della \"Seville Touring Sedan\", che era equipaggiata dalle sospensioni \"FE2 Touring\". Questa versione possedeva dei cerchioni in lega, una barra antirollio posteriore, una scatola sterzo con rapporto di demoltiplicazione pari a 15.6:1 installata per migliorare la maneggevolezza, uno stemma Cadillac montato sulla calandra, una speciale serratura per il vano bagagli ed uno specifico allestimento interno per l'abitacolo a quattro posti. Il nome della nuova versione della Seville era richiamato anche da una scritta sulla portiera anteriore lato guidatore. Nel 1988 la \"Seville Touring Sedan\" venne prodotta in 1.499 esemplari, mentre nel 1989 in 2.487 esemplari.\nNel 1990 il motore della Seville fu dotato da un nuovo sistema di iniezione, che port\u00f2 la potenza a 180 CV. Le luci di parcheggio anteriori non furono pi\u00f9 montate sui parafanghi. La \"Seville Touring Sedan\" fu oggetto di una revisione, tra cui uno scudo paraurti in tinta, che diede alla versione un aspetto pi\u00f9 aggressivo. Venne anche installato un doppio sistema di scarico con terminali cromati, un servofreno della \"Teves\", dei cerchioni in lega da 16 pollici e degli pneumatici Goodyear \"Eagle GT+4\". Mentre il motore era il medesimo di quello della serie standard, il cambio aveva un rapporto finale di 3:33:1, che consentiva al veicolo di avere una migliore accelerazione. Venne anche aggiunto l'airbag lato guidatore, sia sulla Seville standard che sulla \"Seville Touring Sedan\". Quest'ultima, nel 1990, venne prodotta in 1.893 esemplari.\nNel 1991 non vennero applicati cambiamenti sul corpo vettura, ma ci furono degli aggiornamenti meccanici. La novit\u00e0 pi\u00f9 importante fu il nuovo motore V8 da 4,9 L di cilindrata, che venne accoppiato ad un cambio automatico controllato elettronicamente. Alla \"Seville Touring Sedan\" vennero tolti i sedili singoli posteriori, che furono sostituiti da un sedile a divanetto. Della \"Seville Touring Sedan\" vennero assemblati, nel 1991, 2.206 esemplari.\nDal 1988, Clayton Farlow, uno dei protagonisti della serie televisiva Dallas, nel telefilm guidava una \"Cadillac Seville Touring Sedan\" di colore nero.\nAssemblata a Hamtramck, nel Michigan, questa serie di Seville aveva il motore montato anteriormente e la trazione all\u2019avantreno. Anche questa generazione di Seville era prodotta sul pianale K della General Motors.\nLa quarta serie: 1992\u20131997.\nNel 1991 la Cadillac lanci\u00f2 sul mercato la nuova serie della Seville, che ora possedeva uno stile \u201cpi\u00f9 europeo\u201d. La \"Seville Touring Sedan\" fu nominata \"Car of the Year\" del 1992 dalla rivista \"Motor Trend\". Nello stesso anno la rivista \"Car and Driver\" elenc\u00f2 il modello nella lista delle migliori dieci vetture del 1992.\nNel 1993 fu assemblata una serie limitata che possedeva un motore V8 \"Northstar\" a doppio albero a camme in testa per bancata, e con 32 valvole. Questa versione speciale aveva anche un retrotreno a bracci diseguali. Precedentemente, le sospensioni posteriori avevano installato una balestra trasversale come sulla Chevrolet Corvette.\nLa Cadillac oper\u00f2 pochi cambiamenti a questa serie durante gli anni in cui fu prodotta, ma nel 1995 sostitu\u00ec la calandra cromata, con una griglia in tinta.\nLa Seville era offerta in due sottoserie:\nNel 1997 la Catera prese il posto della Seville alla base della gamma Cadillac.\nAssemblata a Hamtramck, nel Michigan, aveva il motore montato anteriormente e la trazione all\u2019avantreno. Anche questa generazione di Seville era prodotta sul pianale K della General Motors. Il cambio era automatico a quattro rapporti.\nNel film heat - la sfida del 1995 uno dei protagonisti interpretato da Robert De Niro guida un esemplare nero.\nLa quinta serie: 1998\u20132004.\nLa Seville fu aggiornata nel 1998 su una nuova versione del pianale K della General Motors. Esso si basava sulla piattaforma G della General Motors, che era utilizzata sull'Oldsmobile Aurora. Questa serie di Seville fu la prima Cadillac ad avere un lotto di esemplari allestito in stile europeo e destinato a tale mercato. In Europa, i mercati principali furono Regno Unito, Germania, Belgio, Francia, Spagna, Italia e Finlandia. Tutte le Seville, che avevano motore trasversale e trazione anteriore, erano prodotte a Hamtramck, nel Michigan.\nIl passo fu esteso a 2.850 mm, mentre la lunghezza totale fu diminuita a 5.105 mm. Esteriormente questa nuova generazione assomigliava alla precedente, anche se aveva installato nuove sospensioni che portarono ad una migliore guidabilit\u00e0. La \"Seville Touring Sedan\" (e l'omologa \"Eldorado Touring Sedan\") diventarono le pi\u00f9 potenti vetture a trazione anteriore sul mercato statunitense, grazie ai 300 CV del motore\nLa quinta serie della Seville fu la prima Cadillac ad essere progettata in modo tale da avere sia la versione con guida a destra che con quella con guida a sinistra. Per questo motivo, il modello venne venduto anche nel Regno Unito ed in Giappone. In precedenza, in queste nazioni, le Cadillac erano commercializzate in CKD, oppure in kit speciali che erano importati e permettevano la conversione.\nNel gennaio 2002 la \"Seville Touring Sedan\" ricevette delle sospensioni adattative magnetoreologiche. Questo sistema era disponibile di serie sulle \"Seville Touring Sedan\", ma non era offerto sulle \"Seville Luxury Sedan\".\nAssemblata a Hamtramck, nel Michigan, aveva il motore montato anteriormente e la trazione all\u2019avantreno. Anche questa generazione di Seville era prodotta sul pianale K della General Motors. Il cambio era automatico a quattro rapporti.\nLa produzione della \"Seville Touring Sedan\" termin\u00f2 il 16 maggio 2003, mentre la \"Seville Luxury Sedan\" cess\u00f2 di essere assemblata il 4 dicembre dello stesso anno. Nel 2004 solo la seconda era ancora commercializzata. La Seville fu sostituita dalla Cadillac STS."}
{"id": "4107564", "revid": "287204", "url": "https://it.wikipedia.org/wiki?curid=4107564", "title": "Nicolae Oaida", "text": ""}
{"id": "4107575", "revid": "1305772", "url": "https://it.wikipedia.org/wiki?curid=4107575", "title": "Zanoni", "text": ""}
{"id": "4107577", "revid": "1305772", "url": "https://it.wikipedia.org/wiki?curid=4107577", "title": "Strip Me (singolo)", "text": "Strip Me \u00e8 il secondo singolo estratto dall'omonimo album della cantante inglese Natasha Bedingfield, pubblicato il 21 settembre 2010."}
{"id": "4107584", "revid": "129019", "url": "https://it.wikipedia.org/wiki?curid=4107584", "title": "Puente de Piedra (Saragozza)", "text": "Il Puente de Piedra \u00e8 un ponte sul fiume Ebro che si trova a Saragozza, chiamato anche \"Ponte dei leoni\" a causa dei quattro leoni (simbolo della citt\u00e0) che sono collocati sui pilastri ai lati del ponte.\nFin dal XII secolo i cittadini di Saragozza cercarono di costruire un ponte che congiungesse le due sponde dell'Ebro. Tra il 1401 e il 1440 venne costruito un ponte in pietra sotto la direzione di Gil de Menestral che resistette fino all'alluvione del 1643 che ne distrusse due campate centrali, come si pu\u00f2 vedere nel quadro \"Vista de Zaragoza en 1647\" di Juan Bautista Mart\u00ednez del Mazo del 1647.\nIl ponte fu ricostruito nel 1659 per opera dell'architetto Felipe de Busi\u00f1ac che restaur\u00f2 le due torri distrutte e ampli\u00f2 i piloni del ponte."}
{"id": "4107591", "revid": "599013", "url": "https://it.wikipedia.org/wiki?curid=4107591", "title": "Pedro L\u00f3pez (medico)", "text": "Biografia.\nPedro L\u00f3pez nacque a Due\u00f1as, una piccola localit\u00e0 vicino Palencia (Spagna), nel 1527. Egli \u00e8 conosciuto soprattutto per la fondazione di alcuni ospedali per indigenti in Messico. In particolare, dell'ospedale di San L\u00e1zaro (1572), per i lebbrosi, e dell'ospedale dei Senzatetto (\"Desamparados\") (1582), destinato ai meticci e agli africani, gruppi etnico-sociali particolarmente deboli a quel tempo in Messico.\nSposato con Juana de Le\u00f3n, cominci\u00f2 gli studi di Medicina nella citt\u00e0 di Valladolid in Castiglia.\nSu richiesta di sua sorella, che era rimasta vedova in Messico, attravers\u00f2 l'Oceano Atlantico e si vide costretto a lasciare temporaneamente sua moglie, affidandola al proprio cognato.\nGiunto in quella che allora era chiamata la Nuova Spagna, ottenne i titoli di Licenziato e di Dottore in Medicina nel 1553 presso l'Universit\u00e0 del Messico.\nConseguita una certa stabilit\u00e0 economica, riusc\u00ec a fare in modo che anche sua moglie si trasferisse in Messico. Ebbe cinque figli, due dei quali divennero sacerdoti.\nTra le diverse cariche che ricopr\u00ec si annoverano quella di membro del \"Cabildo\" della Citt\u00e0 (organo di governo), e di Protomedico (sorvegliante delle farmacie). Nel 1570/1571 fu sottoposto a processo da un tribunale dell'Inquisizione in Messico. L'accusa era quella di aver collocato immagini di santi in luoghi indecenti. Il processo decadde per mancanza di prove.\nSensibilit\u00e0 sociale.\nLa sua sensibilit\u00e0 sociale, alimentata anche da una visione cristiana della vita, lo port\u00f2 a cogliere quali fossero le priorit\u00e0 socio-sanitarie del luogo. L\u00f3pez, infatti, si rese presto conto che gli ammalati di lebbra, pur non essendo numerosi \u2013 o forse proprio per questo \u2013, non potendo contare su un'assistenza ospedaliera specifica, erano di fatto abbandonati a se stessi. Per loro fond\u00f2 l'ospedale di San L\u00e1zaro.\nInoltre, esisteva tutta una fascia della popolazione che, per motivi legati soprattutto alla provenienza etnica e a condizioni di particolare indigenza, non aveva un ospedale al quale rivolgersi in caso di necessit\u00e0. Per costoro fond\u00f2 l'ospedale \u201cde los Desamparados\u201d(dei Senzatetto), una struttura sanitaria i cui pazienti furono per lo pi\u00f9 meticci e neri, ma anche spagnoli particolarmente poveri.\nPresso quest'ultimo ospedale, L\u00f3pez istitu\u00ec una confraternita femminile che si faceva carico di organizzare una ricognizione quotidiana per raccogliere i neonati esposti, che altrimenti diventavano preda dei cani randagi per le strade."}
{"id": "4107593", "revid": "584553", "url": "https://it.wikipedia.org/wiki?curid=4107593", "title": "Stade Nyonnais", "text": ""}
{"id": "4107598", "revid": "584553", "url": "https://it.wikipedia.org/wiki?curid=4107598", "title": "Paul Grischok", "text": ""}
{"id": "4107602", "revid": "110157", "url": "https://it.wikipedia.org/wiki?curid=4107602", "title": "N\u00e4\u00e4t\u00e4m\u00f6", "text": "Il N\u00e4\u00e4t\u00e4m\u00f6 (in norvegese \"Neidenelva\", in sami settentrionale \"Nje\u00e4vd\u00e1m\", in finlandese \" N\u00e4\u00e4t\u00e4m\u00f6joki\") \u00e8 un fiume della Lapponia, tra Finlandia settentrionale e Norvegia. Emissario del lago di Inari, scorre attraverso la Norvegia e la Finlandia fino al Neidenfjord, non lontano da Kirkenes, dove sfocia nel Mare di Barents."}
{"id": "4107603", "revid": "635893", "url": "https://it.wikipedia.org/wiki?curid=4107603", "title": "Neidenelva", "text": ""}
{"id": "4107620", "revid": "521302", "url": "https://it.wikipedia.org/wiki?curid=4107620", "title": "Georgy Glazkov", "text": ""}
{"id": "4107621", "revid": "599013", "url": "https://it.wikipedia.org/wiki?curid=4107621", "title": "Anna-lena Gronefeld", "text": ""}
{"id": "4107624", "revid": "478814", "url": "https://it.wikipedia.org/wiki?curid=4107624", "title": "Anouvong", "text": ""}
{"id": "4107626", "revid": "762947", "url": "https://it.wikipedia.org/wiki?curid=4107626", "title": "Peter Pan (musical)", "text": "Peter Pan \u00e8 un musical statunitense, che debutt\u00f2 a Broadway il 20 ottobre 1954 al Winter Garden Theatre con la regia e le coreografie di Jerome Robbins e che chiuse il 26 febbraio 1955 con un totale di 152 rappresentazioni. Le musiche sono firmate da Mark \"Moose\" Charlap (parole di Carolyn Leigh) con musiche addizionali di Jule Styne (parole di Betty Comden e Adolph Green).\nLa produzione originale del 1954 aveva come protagonisti Mary Martin e Cyril Ritchard nei panni, rispettivamente, di Peter Pan e del capitano Hook. Entrambi gli attori vinsero quell'anno il Tony Awards. \nNegli anni seguenti, lo spettacolo - con lo stesso cast - ebbe varie versioni televisive trasmesso alla NBC. Nel 1960, il cast venne ampliato. A teatro, il musical fu ripreso diverse volte: a Broadway ne fu fatto un revival nel 1979, nel 1990 e nel 1998.\nIl soggetto \u00e8 tratto dalla commedia originale di James M. Barrie. L'azione si svolge nella stanza dei bambini nella residenza della famiglia Darling, a Neverland (l'isola che non c'\u00e8), alla Marooner's Rock, nella Casa Sotterranea e sulla nave dei pirati.\nIl musical del 1954.\nAll'inizio del Novecento vennero messe in scena numerose versioni di \"Peter Pan\". In omaggio alla tradizione della prima versione teatrale, il musical ha avuto quasi sempre un'interprete femminile per il personaggio di Peter: tra tutte, Mary Martin, Sandy Duncan e Cathy Rigby.\nIl produttore Edwin Lester, fondatore e direttore della Los Angeles Civic Light Opera, ottenne i diritti di \"Peter Pan\" e ne adatt\u00f2 il testo per una commedia musicale che doveva avere come protagonista Mary Martin. Il lavoro non ebbe un grande successo nel suo tour sulla West Coast. Cos\u00ec, prima di presentarlo a Broadway, il regista Jerome Robbins affid\u00f2 ai parolieri Betty Comden e Adolph Green e al compositore Jule Styne il compito di comporre delle musiche addizionali. Il risultato fu che la commedia divent\u00f2 un vero e proprio musical.\nAlla storia, invece di finire come quella di Barrie, dove i piccoli Darling tornano a casa, vennero aggiunte delle scene tratte da un altro lavoro di Barrie, scritto dopo il suo \"Peter Pan\" e intitolato \"An Afterthought\". In questo finale, Peter ritorna alcuni anni dopo per riportare Wendy all'Isola che non c'\u00e8. Si accorge, allora, che \u00e8 passato troppo tempo da allora e che Wendy \u00e8 ormai una donna adulta, sposata e con una figlia, Jane. Quest'ultima si offrir\u00e0 di diventare la sua nuova madre, traendolo fuori dalla sconforto in cui \u00e8 caduto.\nLa versione musicale di \"Peter Pan\" debutt\u00f2 a Broadway il 20 ottobre 1954 al Winter Garden Theatre di New York per un numero limitato di 152 repliche perch\u00e9 lo spettacolo era stato venduto alla rete televisiva NBC.\nLa trama.\nAtto I.\nNella stanza dei bambini della famiglia Darling si introduce qualcuno di sospetto: la vigile cagna Nana si sgola per avvertire i genitori del pericolo ma il signor Darling, accorso nel sonno, reagisce mettendola a far la guardia in cortile. \nIl misterioso visitatore \u00e8 Peter Pan che, accompagnato dalla fida fatina Tinker Bell, \u00e8 alla ricerca della sua ombra, perduta nella stanza in una visita precedente. Wendy, la figlia pi\u00f9 grande dei Darling, si sveglia: i due ragazzi fanno amicizia e lei si offre di riattaccare l'ombra a Peter. Affascinata dai racconti di Peter, Wendy si offre di accompagnarlo nell'Isola che non c'\u00e8 se potr\u00e0 portare con s\u00e9 anche i fratelli. Pronti a partire, i bambini sono cosparsi di polvere magica fatata che li far\u00e0 volare. Nella notte, i piccoli si buttano nel vuoto, seguendo la scia di Peter. Il solo Michael torna per un momento indietro e getta un po' di polvere addosso a Liza, la cameriera, che potr\u00e0 cos\u00ec seguirli in volo verso Neverland.\nAtto II.\nI ragazzi perduti di Peter sono in attesa del ritorno del loro capo quando arriva anche capitan Hook. Questi vuole vendicarsi di Peter perch\u00e9 questi, durante un duello, \u00e8 riuscito a tagliargli una mano, finita poi in bocca a un coccodrillo. Il bestione ha tanto gradito il gusto della sua carne che ormai lo insegue dappertutto, deciso a mangiarselo. Per fortuna di Hook, il coccodrillo ha ingerito anche una sveglia che, con il suo tic tac, avverte il pirata del pericolo che si avvicina. Proprio in quel momento Hook sente il rumore temuto, facendo scappare il pirata. Appare un gruppo di Indiani, guidati da Tiger Lily, che si mettono in caccia di Hook e dei suoi.\nNumeri musicali.\nMusica di Moose Charlap; parole di Carolyn Leigh"}
{"id": "4107639", "revid": "521302", "url": "https://it.wikipedia.org/wiki?curid=4107639", "title": "Vitaly Starukhin", "text": ""}
{"id": "4107656", "revid": "599013", "url": "https://it.wikipedia.org/wiki?curid=4107656", "title": "Adri\u00e1n S\u00e1nchez", "text": "Caratteristiche tecniche.\n\u00c8 un difensore centrale."}
{"id": "4107668", "revid": "767487", "url": "https://it.wikipedia.org/wiki?curid=4107668", "title": "Marciapiedi della metropoli", "text": "Marciapiedi della metropoli (\"St. Martin's Lane\") \u00e8 un film del 1938 diretto da Tim Whelan. Ha come protagonista Charles Laughton nei panni di un artista di strada che prende sotto la sua ala una talentuosa borseggiatrice, interpretata da Vivien Leigh. Prodotto dalla Mayflower Pictures, il film fu distribuito nel Regno Unito dalla ABFD il 18 ottobre 1938. In italiano \u00e8 stato trasmesso in televisione col titolo I marciapiedi della metropoli, mentre in inglese \u00e8 noto anche coi titoli \"Sidewalks of London\", \"London After Dark\" e \"Partners of the Night\".\nTrama.\nCharles Staggers, un artista di strada che intrattiene i passanti di Piccadilly per poche monete, conosce Liberty detta Libby, una giovane borseggiatrice, quando lei ruba il portasigarette d'oro del cantautore Harley Prentiss. Dopo aver trovato Libby in una casa deserta, Charles la porta con s\u00e9 e forma un quartetto con i suoi colleghi Arthur Smith e Gentry. Dopo che Charles gli ha restituito il portasigarette, Prentiss gli fa visita per ricompensarlo, e Libby si presenta come un'aspirante attrice. Vedendo la loro esibizione pi\u00f9 tardi per strada, Prentiss ingaggia Charles e Libby per esibirsi ad una cena. Dopo aver discusso con Charles circa la stupidit\u00e0 del loro lavoro, Libby va da sola alla cena di Prentiss. L\u00ec un agente teatrale promette di sponsorizzare Libby, e Prentiss la porta a casa e la bacia. Charles, che ha aspettato Libby tutta la notte, chiede una spiegazione, e Libby gli dice di avere una nuova carriera sul palco. Charles, in un impeto di gelosia, le dice di volerla sposare, ma lei rifiuta inorridita.\nUmiliato nella sua virilit\u00e0 e nella sua professione, Charles cade nell'alcolismo e abbandona Arthur e Gentry, mentre Libby diventa una star del palco e si fidanza con Prentiss. Le loro strade si incrociano di nuovo dopo l'anteprima del suo spettacolo \"Cappelli di paglia nella pioggia\". Fuori dalla porta del palco, Libby viene circondata dalla folla che chiede il suo autografo. Charles, ubriaco, spintona la folla per arrivare a lei e resiste alla polizia, cos\u00ec viene arrestato e condannato a quattro mesi di carcere. Dopo aver ottenuto un contratto a Hollywood, Libby chiede a Prentiss di sposarla, ma lui si rifiuta, affermando che non vuole essere scartato in seguito come Charles. Quando quest'ultimo esce di prigione si finge un mendicante cieco, e un giorno viene riconosciuto da Libby. Piena di rimorso per il trattamento che gli ha riservato, Libby si scusa con lui e gli fa fare un provino per una parte nel suo nuovo spettacolo. Charles recita con forza la poesia \"Se\" di Rudyard Kipling, ma viene scortesemente interrotto da agenti e produttori di Libby e perde il suo drammatico slancio. Preferendo tornare alla sua vecchia vita da artista di strada, Charles chiede a Libby il suo autografo facendola piangere, quindi si riunisce ad Arthur e Gentry.\nDistribuzione.\nData di uscita.\nLe date di uscita internazionali sono state:\nEdizione italiana.\nL'edizione italiana del film presenta alcuni tagli per motivi di censura, che portano la durata totale a circa 78 minuti.\nEdizioni home video.\nIl film fu distribuito in DVD nel Regno Unito il 4 dicembre 2006 dalla Cornerstone Media e in Blu-ray Disc in America del Nord dalla Cohen Film Collection il 19 novembre 2013, nel secondo disco del cofanetto \"The Vivien Leigh Anniversary Collection\" che include anche \"Le tre spie\", \"Elisabetta d'Inghilterra\" e \"Patrizia e il dittatore\"; per l'occasione i quattro film sono stati restaurati in collaborazione con il BFI National Archive.\nAccoglienza.\nCritica.\nIl film fu accolto in modo principalmente positivo dalla critica. Leonard Maltin gli assegna tre stelle su cinque, elogiando i protagonisti e definendolo \"intrattenimento top\" ma criticando la sequenza finale. Frank Nugent, scrivendo per \"The New York Times\", pur lodando cast e regia trov\u00f2 che la figura dell'artista di strada fosse difficilmente apprezzabile dal pubblico statunitense.\nAdattamento teatrale.\nIl film fu adattato da AJ Carothers e gli Sherman Brothers nel musical teatrale \"Busker Alley\", che inizi\u00f2 un tour negli Stati Uniti l'11 aprile 1995; tuttavia il 1\u00ba ottobre, durante una rappresentazione a Tampa, l'attore protagonista Tommy Tune si ruppe un piede e il tour termin\u00f2 pochi giorni dopo in tale citt\u00e0. Il 13 dicembre 2006 la compagnia dello York Theatre ne rappresent\u00f2 una nuova versione per una serata benefica presso l'Hunter College, con protagonisti Jim Dale e Glenn Close; l'anno dopo la Jay Record pubblic\u00f2 un CD con la registrazione dello spettacolo."}
{"id": "4107670", "revid": "768423", "url": "https://it.wikipedia.org/wiki?curid=4107670", "title": "Hallier", "text": ""}
{"id": "4107717", "revid": "119334591", "url": "https://it.wikipedia.org/wiki?curid=4107717", "title": "Sambucheto (Montecassiano)", "text": "Il nome Sambucheto si riferisce a:\n- una localit\u00e0 italiana frazione del comune di Montecassiano (dal municipio dista 4,5\u00a0km).\n- una localit\u00e0 italiana frazione del comune di Recanati.\nLe due localit\u00e0 sono conurbate tra loro e contengono parte della SP 77. \nStoria.\nA Sambucheto e oltre in direzione centro di Recanati (lungo la vallata del Potenza) sono state scoperte le pi\u00f9 antiche testimonianze di aree funerarie eneolitiche.\nIn questo territorio vivevano, durante l'et\u00e0 del Rame, alcune comunit\u00e0 che praticavano un complesso culto dei morti ormai pienamente regolato secondo precisi rituali funerari in aree appositamente predisposte.\nI primi agglomerati urbani moderni nascono invece agli inizi del XX secolo e nel 1932 viene realizzata la chiesa dedicata a S. Teresa del Bambin Ges\u00f9.\nNel 1996 ebbe luogo un triplice omicidio nell'ambito di una lotta tra fazioni rivali per il controllo del mercato degli stupefacenti, episodio noto alle cronache come la \"strage di Sambucheto'. Oggi la ridente cittadina ospita numerosi eventi come le manifestazioni religiose legate alla santa Patrona santa Teresa'.&lt;ref&gt;\"\nHa dato i natali al giocatore di pallavolo Nicola Pesaresi\nSport.\nVedi Montecassiano."}
{"id": "4107729", "revid": "287204", "url": "https://it.wikipedia.org/wiki?curid=4107729", "title": "28107 Sapar", "text": "28107 Sapar \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,6478962\u00a0UA e da un'eccentricit\u00e0 di 0,0807156, inclinata di 14,49972\u00b0 rispetto all'eclittica."}
{"id": "4107730", "revid": "287204", "url": "https://it.wikipedia.org/wiki?curid=4107730", "title": "18553 Kinkakuji", "text": "18553 Kinkakuji \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 3,1265496\u00a0UA e da un'eccentricit\u00e0 di 0,1308087, inclinata di 1,02349\u00b0 rispetto all'eclittica."}
{"id": "4107733", "revid": "287204", "url": "https://it.wikipedia.org/wiki?curid=4107733", "title": "39536 Lenhof", "text": "39536 Lenhof \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a 2,2456225\u00a0UA e da un'eccentricit\u00e0 di 0,1699434, inclinata di 5,66213\u00b0 rispetto all'eclittica."}
{"id": "4107737", "revid": "287204", "url": "https://it.wikipedia.org/wiki?curid=4107737", "title": "42492 Br\u00fcggenthies", "text": "42492 Br\u00fcggenthies \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,2496051\u00a0UA e da un'eccentricit\u00e0 di 0,2071691, inclinata di 4,30292\u00b0 rispetto all'eclittica."}
{"id": "4107739", "revid": "287204", "url": "https://it.wikipedia.org/wiki?curid=4107739", "title": "42492 Bruggenthies", "text": ""}
{"id": "4107743", "revid": "287204", "url": "https://it.wikipedia.org/wiki?curid=4107743", "title": "43804 Peterting", "text": "43804 Peterting \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 3,2082925\u00a0UA e da un'eccentricit\u00e0 di 0,1527371, inclinata di 7,46786\u00b0 rispetto all'eclittica."}
{"id": "4107747", "revid": "287204", "url": "https://it.wikipedia.org/wiki?curid=4107747", "title": "29157 Higashinihon", "text": "29157 Higashinihon \u00e8 un asteroide della fascia principale. Scoperto nel 1989, presenta un'orbita caratterizzata da un semiasse maggiore pari a 2,2937243\u00a0UA e da un'eccentricit\u00e0 di 0,1075111, inclinata di 6,23590\u00b0 rispetto all'eclittica."}
{"id": "4107748", "revid": "287204", "url": "https://it.wikipedia.org/wiki?curid=4107748", "title": "30888 Okitsumisaki", "text": "30888 Okitsumisaki \u00e8 un asteroide della fascia principale. Scoperto nel 1993, presenta un'orbita caratterizzata da un semiasse maggiore pari a 2,8721884\u00a0UA e da un'eccentricit\u00e0 di 0,2376509, inclinata di 4,08538\u00b0 rispetto all'eclittica."}
{"id": "4107749", "revid": "287204", "url": "https://it.wikipedia.org/wiki?curid=4107749", "title": "32858 Kitakamigawa", "text": "32858 Kitakamigawa \u00e8 un asteroide della fascia principale. Scoperto nel 1993, presenta un'orbita caratterizzata da un semiasse maggiore pari a 3,0565430\u00a0UA e da un'eccentricit\u00e0 di 0,0676127, inclinata di 8,66943\u00b0 rispetto all'eclittica."}
{"id": "4107750", "revid": "287204", "url": "https://it.wikipedia.org/wiki?curid=4107750", "title": "7036 Kentarohirata", "text": "7036 Kentarohirata \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 3,0982761\u00a0UA e da un'eccentricit\u00e0 di 0,2005183, inclinata di 8,93850\u00b0 rispetto all'eclittica."}
{"id": "4107754", "revid": "86599", "url": "https://it.wikipedia.org/wiki?curid=4107754", "title": "22449 Ottijeff", "text": "22449 Ottijeff \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 2,3423719\u00a0UA e da un'eccentricit\u00e0 di 0,3528799, inclinata di 21,53957\u00b0 rispetto all'eclittica."}
{"id": "4107757", "revid": "287204", "url": "https://it.wikipedia.org/wiki?curid=4107757", "title": "24827 Maryphil", "text": "24827 Maryphil \u00e8 un asteroide areosecante. Scoperto nel 1995, presenta un'orbita caratterizzata da un semiasse maggiore pari a 2,3454502\u00a0UA e da un'eccentricit\u00e0 di 0,2321407, inclinata di 22,95700\u00b0 rispetto all'eclittica."}
{"id": "4107762", "revid": "50875824", "url": "https://it.wikipedia.org/wiki?curid=4107762", "title": "Settore agricolo", "text": ""}
{"id": "4107764", "revid": "50875865", "url": "https://it.wikipedia.org/wiki?curid=4107764", "title": "Paesi poveri", "text": ""}
{"id": "4107765", "revid": "287204", "url": "https://it.wikipedia.org/wiki?curid=4107765", "title": "31124 Slav\u00ed\u010dek", "text": "31124 Slav\u00ed\u010dek \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,3216264\u00a0UA e da un'eccentricit\u00e0 di 0,0741604, inclinata di 2,17002\u00b0 rispetto all'eclittica."}
{"id": "4107766", "revid": "287204", "url": "https://it.wikipedia.org/wiki?curid=4107766", "title": "31124 Slavicek", "text": ""}
{"id": "4107767", "revid": "287204", "url": "https://it.wikipedia.org/wiki?curid=4107767", "title": "48638 T\u0159eb\u00ed\u010d", "text": "48638 T\u0159eb\u00ed\u010d \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,3488597\u00a0UA e da un'eccentricit\u00e0 di 0,1843109, inclinata di 4,75733\u00b0 rispetto all'eclittica."}
{"id": "4107769", "revid": "287204", "url": "https://it.wikipedia.org/wiki?curid=4107769", "title": "48638 Trebic", "text": ""}
{"id": "4107771", "revid": "287204", "url": "https://it.wikipedia.org/wiki?curid=4107771", "title": "22189 Gijskatgert", "text": "22189 Gijskatgert \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,3433640\u00a0UA e da un'eccentricit\u00e0 di 0,0821786, inclinata di 3,64458\u00b0 rispetto all'eclittica."}
{"id": "4107773", "revid": "287204", "url": "https://it.wikipedia.org/wiki?curid=4107773", "title": "Internazionali Femminili di Palermo 2012", "text": "Gli Internazionali Femminili di Palermo 2012 (conosciuti anche come \"Snai Open\") sono stati un torneo femminile di tennis giocato sulla terra battuta. \u00c8 stata la 25\u00aa edizione degli Internazionali Femminili di Palermo, che fa parte della categoria International nell'ambito del WTA Tour 2012. Si \u00e8 giocato a Palermo in Italia, dal 9 al 15 luglio 2012.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Sara Errani ha sconfitto in finale Barbora Z\u00e1hlavov\u00e1-Str\u00fdcov\u00e1 per 6-1, 6-3.\nDoppio.\n Renata Vor\u00e1\u010dov\u00e1 / Barbora Z\u00e1hlavov\u00e1-Str\u00fdcov\u00e1 hanno battuto in finale la coppia Darija Jurak / Katalin Marosi con il punteggio di 7-65, 6-4."}
{"id": "4107774", "revid": "287204", "url": "https://it.wikipedia.org/wiki?curid=4107774", "title": "22190 Stellakwee", "text": "22190 Stellakwee \u00e8 un asteroide della fascia principale. Scoperto nel 1960, presenta un'orbita caratterizzata da un semiasse maggiore pari a 2,8576551\u00a0UA e da un'eccentricit\u00e0 di 0,0765666, inclinata di 16,78840\u00b0 rispetto all'eclittica."}
{"id": "4107776", "revid": "287204", "url": "https://it.wikipedia.org/wiki?curid=4107776", "title": "90830 Beihang", "text": "90830 Beihang \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,7629857\u00a0UA e da un'eccentricit\u00e0 di 0,0707310, inclinata di 5,57911\u00b0 rispetto all'eclittica."}
{"id": "4107779", "revid": "1543377", "url": "https://it.wikipedia.org/wiki?curid=4107779", "title": "Internazionali Femminili di Palermo 2012 - Singolare", "text": "Il singolare dell'Internazionali Femminili di Palermo 2012 \u00e8 stato un torneo di tennis facente parte del WTA Tour 2012.\nAnabel Medina Garrigues era la detentrice del titolo, ma \u00e8 stata battuta al primo turno da Maria Elena Camerin.\nSara Errani ha sconfitto in finale Barbora Z\u00e1hlavov\u00e1-Str\u00fdcov\u00e1 per 6-1, 6-3."}
{"id": "4107786", "revid": "287204", "url": "https://it.wikipedia.org/wiki?curid=4107786", "title": "114725 Gordonwalker", "text": "114725 Gordonwalker \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 3,1679360\u00a0UA e da un'eccentricit\u00e0 di 0,0685749, inclinata di 22,62731\u00b0 rispetto all'eclittica."}
{"id": "4107787", "revid": "92723", "url": "https://it.wikipedia.org/wiki?curid=4107787", "title": "Internazionali Femminili di Palermo 2012 - Qualificazioni singolare", "text": "Le qualificazioni del singolare dell'Internazionali Femminili di Palermo 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4107793", "revid": "287204", "url": "https://it.wikipedia.org/wiki?curid=4107793", "title": "128562 Murdin", "text": "128562 Murdin \u00e8 un asteroide della fascia principale. Scoperto nel 2004, presenta un'orbita caratterizzata da un semiasse maggiore pari a 2,7743261\u00a0UA e da un'eccentricit\u00e0 di 0,1203663, inclinata di 7,99941\u00b0 rispetto all'eclittica."}
{"id": "4107797", "revid": "287204", "url": "https://it.wikipedia.org/wiki?curid=4107797", "title": "82638 Bottariclaudio", "text": "82638 Bottariclaudio \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 3,0239986\u00a0UA e da un'eccentricit\u00e0 di 0,1173812, inclinata di 9,10322\u00b0 rispetto all'eclittica."}
{"id": "4107800", "revid": "287204", "url": "https://it.wikipedia.org/wiki?curid=4107800", "title": "118214 Agnesediboemia", "text": "118214 Agnesediboemia \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a 3,1181087\u00a0UA e da un'eccentricit\u00e0 di 0,1975065, inclinata di 6,54180\u00b0 rispetto all'eclittica.\nL'asteroide \u00e8 dedicato ad Agnese di Boemia, Religiosa ceca dell'Ordine di Santa Chiara."}
{"id": "4107802", "revid": "92723", "url": "https://it.wikipedia.org/wiki?curid=4107802", "title": "Operazione SVA 2012", "text": "Operazione SVA 2012 \u00e8 la denominazione del terzo ciclo di attivit\u00e0 di restauro del velivolo Ansaldo SVA 10 conservato al Vittoriale degli Italiani di Gardone Riviera svolta dalla sezione di Torino del Gruppo Amici Velivoli Storici nel marzo 2012. Lo SVA 10 \u00e8 il velivolo biposto pilotato da Natale Palli, su cui Gabriele d\u2019Annunzio prese posto durante il \u201cvolo su Vienna\u201d del 9 agosto 1918\nIl restauro.\nI precedenti cicli di restauro (Operazione SVA 1988 ed Operazione SVA 1989) risalivano ad oltre venti anni prima. Nel corso della Operazione SVA 1989 venne smontato il serbatoio supplementare di liquido refrigerante la cosiddetta \u201cnourrice\u201d installata sul dorso dell'ala superiore. Il reperto che si presentava fortemente danneggiato e privo di alcuni particolari; venne portato alla sede del GAVS Torino per essere sottoposto ad un accurato restauro.\nIl succedersi di molte altre complesse operazioni di restauro condotte dal GAVS Torino e l'oggettiva complessit\u00e0 delle operazioni necessarie per abbassare al suolo lo SVA 10, normalmente appeso nella cupola dell'auditorium del Vittoriale degli Italiani, impedirono la sollecita installazione della nourrice restaurata sul velivolo.\nAll'inizio del 2012 il GAVS Torino, con lo scopo di completare il velivolo con la sua \u201cnourrice\u201d, propose al Museo del Vittoriale degli Italiani di effettuare un ulteriore ciclo di interventi conservativi sul velivolo; la direzione del Museo ader\u00ec prontamente ed entusiasticamente alla proposta sostenendo i costi vivi dell'operazione. Nel corso dell'Operazione SVA 2012 il velivolo \u00e8 stato anche sottoposto ad un controllo generale dello stato di conservazione, una pulizia completa; sono state praticate piccole riparazioni, e sono stati applicati prodotti specifici per la conservazione. \u00c8 stata inoltre realizzata ed installata una replica della porzione mancante della carenatura dei comandi motore presente sul lato sinistro della fusoliera che caratterizza il velivolo differenziandolo da tutti gli altri SVA 10 costruiti.\nL'Operazione SVA 2012 ha consentito di riportare lo SVA 10 ad un aspetto esteriore pi\u00f9 completo ed il pi\u00f9 possibile simile a quello originale, un significativo passo avanti nella conservazione di uno dei pi\u00f9 importanti cimeli della storia dell'aviazione italiana."}
{"id": "4107807", "revid": "599013", "url": "https://it.wikipedia.org/wiki?curid=4107807", "title": "Georgij Rjabov", "text": ""}
{"id": "4107808", "revid": "461603", "url": "https://it.wikipedia.org/wiki?curid=4107808", "title": "Georgi Ryabov", "text": ""}
{"id": "4107809", "revid": "461603", "url": "https://it.wikipedia.org/wiki?curid=4107809", "title": "Georgiy Ryabov", "text": ""}
{"id": "4107810", "revid": "461603", "url": "https://it.wikipedia.org/wiki?curid=4107810", "title": "Georgy Ryabov", "text": ""}
{"id": "4107821", "revid": "110157", "url": "https://it.wikipedia.org/wiki?curid=4107821", "title": "Krymskij rajon", "text": "Il Krymskij rajon () \u00e8 un rajon del Kraj di Krasnodar, in Russia; il capoluogo \u00e8 Krymsk. Istituito il 2 giugno 1924, ricopre una superficie di circa 1.600 chilometri quadrati e nel 2010 ospitava 74.389 abitanti."}
{"id": "4107822", "revid": "28592", "url": "https://it.wikipedia.org/wiki?curid=4107822", "title": "Distretto di Krymsk", "text": ""}
{"id": "4107823", "revid": "1543377", "url": "https://it.wikipedia.org/wiki?curid=4107823", "title": "Grande Moschea di Gaza", "text": "La Grande Moschea di Gaza \u2013 \u2013, conosciuta come Grande Moschea Omari () \u00e8 la moschea pi\u00f9 grande e antica nella Striscia di Gaza e si trova nella citt\u00e0 vecchia di Gaza.\nSi ritiene che sia stata costruita dove sorgeva un antico tempio filisteo; il sito fu utilizzato poi dai Bizantini per erigere una chiesa nel V secolo, ma dopo la conquista musulmana del VII secolo, fu trasformata in moschea. Nel 1033 il minareto croll\u00f2 a causa di un terremoto. Nel 1149, i crociati costruirono una cattedrale dedicata a Giovanni il Battista, ma essa fu in gran parte distrutta dagli Ayyubidi nel 1187. Nel XIII secolo i Mamelucchi ricostruirono la moschea, ma i Mongoli la distrussero nuovamente nel 1260. Fu ripristinata ben presto, subendo verso la fine del secolo un'altra distruzione, ancora una volta a opera di un terremoto.\nLa Grande Moschea fu ricostruita 300 anni pi\u00f9 tardi dagli Ottomani. Gravemente danneggiata dai bombardamenti britannici durante la Prima guerra mondiale, fu restaurata nel 1925 per merito del Supremo Consiglio Islamico. \u00c8 ancora oggi attiva, e funge da \"moschea del venerd\u00ec\" (\"masjid j\u0101mi\u02bf\").\nUbicazione.\nLa Grande Moschea \u00e8 situata nel quartiere Daraj della citt\u00e0 vecchia, nella parte orientale di Omar Mukthar Street, a sud-est di Piazza Palestina. Il mercato dell'oro di Gaza si trova adiacente alla moschea al lato sud, mentre a nord-est si trova la Moschea Welayat e ad est, su Wehda Street, si trova una scuola femminile.\nStoria.\nEpoca filistea e bizantina.\nSecondo la tradizione, la moschea si trova sul sito del tempio dedicato al filisteo Dagon, il dio della fertilit\u00e0. Pi\u00f9 tardi, fu eretto un tempio dedicato a Marnas \u2014 dio della pioggia e del grano. Leggende locali affermano che vi sia sepolto Sansone.\nNel 406 d.C. sul sito del tempio fu costruita una grande chiesa bizantina dall'imperatrice Elia Eudocia, o forse per ordine dell'imperatore Marciano. La presenza di un'iscrizione ebraica su una delle colonne dell'edificio condusse a ritenere, verso la fine dell'Ottocento, che i pilastri superiori dell'edificio fossero stati presi dalla sinagoga di Cesarea del III secolo. \u00c8 oggi opinione diffusa tra gli studiosi, invece, che il materiale sia stato recuperato da una sinagoga risalente al VI secolo e situata presso il porto di Gaza (Maiumas), i cui resti sono stati scoperti nel 1960. L'iscrizione sulla colonna, cancellata tra il 1987 e il 1993, raffigurava una menorah, uno shofar, un lulav e un etrog circondati da una ghirlanda decorativa; una seconda iscrizione \u00abHananyah figlio di Giacobbe\u00bb \u00e8 scritta sia in ebraico che in greco. La chiesa \u00e8 raffigurata nella mappa del mosaico di Mabada del VI secolo.\nEpoca islamica.\nLa chiesa bizantina fu trasformata in moschea nel VII secolo dai generali di Omar ibn al-Khattab, da cui il nome \"al-\u02bfOmar\u012b\", agli inizi del periodo di governo del Califfato dei R\u0101shid\u016bn. Nel 985, durante il califfato abbaside, il geografo arabo al-Muqaddasi la descrisse come \"una bellissima moschea\". Il 5 dicembre 1033, un terremoto caus\u00f2 il collasso dell'apice del minareto.\nI crociati, che conquistarono Gaza nel 1100, costruirono nel 1149 una cattedrale dedicata a Giovanni il Battista sopra le rovine dell'edificio, su ordine di Baldovino III di Gerusalemme. Tuttavia, nelle descrizioni delle chiese create dai crociati da Guglielmo di Tiro, essa non \u00e8 menzionata. Si ritiene che due delle tre navate che compongono la Grande Moschea abbiano fatto parte della cattedrale.\nNel 1187 gli Ayyubidi strapparono il controllo della citt\u00e0 ai crociati, distruggendo la cattedrale. I Mamelucchi ricostruirono quindi la moschea nel XIII secolo, ma nel 1260 fu nuovamente distrutta dai Mongoli. Riedificata in seguito, nel 1294 un terremoto ne caus\u00f2 il crollo. Il governatore mamelucco Sanjar al-Jawli ne commission\u00f2 il restauro in due occasioni, tra il 1311 e 1319, tuttavia i mamelucchi decisero infine di ricostruire completamente l'edificio nel 1340.\nNel 1335 il geografo arabo Ibn Battuta la defin\u00ec \u00abuna bella moschea del venerd\u00ec\u00bb, ma aggiunse anche che era \u00abben costruita\u00bb. Tra le iscrizioni presenti nella moschea si trovano le firme dei sultani mamelucchi al-N\u0101\u1e63ir Mu\u1e25ammad (datata 1340) Qaytbay (datata maggio 1498), Qansuh al-Ghuri (datata 1516), e del califfo abbaside al-Musta\u02bf\u012bn bi-ll\u0101h (datata 1412).\nNel XVI secolo, quando la Palestina era governata dall'Impero ottomano, la moschea - che era dedicata al profeta Yahya (vale a dire a Giovanni il Battista, del quale si dice si conservassero alcune reliquie) - fu restaurata, a seguito dei danni subiti il secolo prima. A partire dal 1517, gli Ottomani costruirono anche altre sei moschee in citt\u00e0. Nell'interno vi \u00e8 l'iscrizione del nome del governatore ottomano di Gaza, M\u016bs\u0101 Pasci\u00e0, fratello del deposto \u1e24usayn Pasci\u00e0, risalente al 1663.\nEpoca moderna.\nAlcuni viaggiatori occidentali del tardo Ottocento si riferirono alla Grande Moschea come all'unica struttura storica e architettonica degna di nota presente a Gaza. Fu gravemente danneggiata durante la prima guerra mondiale dagli Alleati, che attaccarono le posizioni ottomane a Gaza. I britannici accusarono i nemici ottomani di custodire delle munizioni all'interno della moschea e sembra avessero ragione, visto che il suo danneggiamento fu l'effetto dell'innesco delle munizioni a causa dei bombardamenti britannici. Sotto la supervisione dell'ex sindaco di Gaza, Sa\u02bf\u012bd al-Shawa, fu restaurata dal Supremo Consiglio Islamico nel 1926 e nel 1927.\nNel 1928 il Supremo Consiglio Islamico tenne una manifestazione di massa, che coinvolse sia i musulmani locali che i cristiani, presso la Grande Moschea. Il fine era mobilitare il sostegno per boicottare le elezioni e la Assemblea Legislativa del mandato britannico di governo della Palestina. Per aumentare il numero di partecipanti alla manifestazione, fu ordinata la chiusura temporanea delle altre moschee cittadine.\nLe antiche iscrizioni in bassorilievo di simboli religiosi ebraici sarebbero state asportate tra il 1987 e il 1993.\nNella moschea sono ospitati fondi manoscritti di grande importanza, attinenti alle scienze coraniche e ad altri argomenti.\nIl 12 giugno 2007, durante la Battaglia di Gaza, l'imam della moschea Mohammed al-Rafati, sostenitore di \u1e24am\u0101s, fu ucciso da un colpo di pistola alla testa da un uomo della fazione palestinese del Fat\u1e25, in rappresaglia per l'uccisione di un funzionario della guardia presidenziale di Ma\u1e25m\u016bd \u02bfAbb\u0101s da parte di Hamas avvenuta nello stesso giorno. La moschea \u00e8 ancora attiva e gioca un ruolo di base di sostegno emotivo e fisico per i residenti di Gaza, essendo un punto focale della Striscia di Gaza.\nArchitettura.\nEsterno.\nLa Grande Moschea (che possiede due piani, dove nel secondo si insegna il Corano) ha una superficie di circa 4.100 metri quadrati e una capacit\u00e0 di contenere 3.000 fedeli nel tappeto di preghiera. Il cortile porticato, circondato da archi a tutto sesto e accessibile da ogni lato, contiene una fontana per le abluzioni.\nLa facciata dell'edificio, pur soggetta a vari interventi di rifacimento dalla sua realizzazione in epoca crociata, conserva alcuni elementi tipici dell'architettura ecclesiastica crociata, come l'ingresso ad arco. Anche all'interno del complesso le colonne conservano ancora lo stile gotico italiano. Altre sono state identificate come elementi di un'antica sinagoga, riutilizzate come materiale da costruzione in epoca crociata, e continuano a far parte della moschea.\nLa maggior parte della struttura \u00e8 costituita da arenaria marina locale chiamata \"kurkar\". Questa moschea rappresenta un grande \"\u1e63a\u1e25n\" (\"cortile\") circondato da archi a tutto sesto. I Mamelucchi, e successivamente gli Ottomani, ampliarono i lati sud e sud-est dell'edificio. Sopra la porta si trova scritto il nome del sultano mamelucco Qalawun e si notano anche quelli di L\u0101j\u012bn e Barq\u016bq.\nInterno.\nInternamente, le pareti sono intonacate e tinteggiate, mentre il marmo \u00e8 utilizzato per la porta occidentale e per l'oculo della cupola. I pavimenti sono rivestiti con piastrelle smaltate e le colonne sono in marmo e i capitelli sono costruiti in stile corinzio.\nLa navata centrale \u00e8 a volta a crociera, ogni campata \u00e8 separata da archi acuti trasversali con profili rettangolari. Ibn Ba\u1e6d\u1e6d\u016b\u1e6da not\u00f2 che la Grande Moschea aveva un \"minbar\" in marmo bianco, ancora oggi esistente.\nNella moschea si trova anche un piccolo \"mi\u1e25r\u0101b\" con un'iscrizione risalente al 1663 contenente il nome di M\u016bs\u0101 Pasci\u00e0, governatore di Gaza durante la dominazione ottomana.\nMinareto.\nLa moschea \u00e8 nota anche per il suo minareto, stante nel lato sud-ovest, quadrato nella met\u00e0 inferiore e ottagonale nella met\u00e0 superiore, in uno stile tipico dell'architettura mamelucca. \u00c8 costruito principalmente in pietra, mentre l'apice \u00e8 in gran parte di legno e piastrelle. Nel tamburo ottagonale di pietra si trova una cupola che illumina il minareto, offrendo una luce simile alla maggior parte delle moschee del Levante. Il minareto, avente come base tre absidi semicircolari, si trova sulla campata orientale della chiesa crociata."}
{"id": "4107826", "revid": "599013", "url": "https://it.wikipedia.org/wiki?curid=4107826", "title": "Denis Popov", "text": ""}
{"id": "4107837", "revid": "436907", "url": "https://it.wikipedia.org/wiki?curid=4107837", "title": "The B-Side Collection", "text": "The B-Side Collection \u00e8 il secondo EP del gruppo musicale statunitense Maroon 5, pubblicato il 18 dicembre 2007.\nDescrizione.\nContiene sette brani originariamente pubblicati come b-side di vari singoli commercializzati nel 2007. I Maroon 5 avevano registrato oltre una dozzina di canzoni per il loro secondo album \"It Won't Be Soon Before Long\", decidendo di scartarne diversi dalla lista tracce finale.\nIl disco \u00e8 stato reso disponibile unicamente per il download digitale attraverso iTunes, piattaforma nella quale ha riscontrato un buon successo: il suo primo giorno di uscita dell'album \u00e8 passato dal numero 96 al 6 nel negozio statunitense e dal numero 56 al 19 in quello canadese."}
{"id": "4107838", "revid": "767487", "url": "https://it.wikipedia.org/wiki?curid=4107838", "title": "Revenge of the Barracuda", "text": "Revenge of the Barracuda \u00e8 il quarto e ultimo album solista di WC.\nI principali rapper che collaborano al disco sono Ice Cube, Young Maylay, Kurupt e il duo Tha Dogg Pound.\nI singoli sono \"That's What I'm Talking About\" uscito il 27 luglio 2010 e \"You Know Me\" uscito il primo Febbraio 2011, entrambi prodotti dal duo Hallway Productionz, appartenenti alla Lench Mob Records."}
{"id": "4107842", "revid": "109045141", "url": "https://it.wikipedia.org/wiki?curid=4107842", "title": "Arte veneziana", "text": ""}
{"id": "4107844", "revid": "599013", "url": "https://it.wikipedia.org/wiki?curid=4107844", "title": "Ivan Hecko", "text": ""}
{"id": "4107845", "revid": "461603", "url": "https://it.wikipedia.org/wiki?curid=4107845", "title": "Ivan Hetsko", "text": ""}
{"id": "4107846", "revid": "461603", "url": "https://it.wikipedia.org/wiki?curid=4107846", "title": "Ivan Gecko", "text": ""}
{"id": "4107847", "revid": "461603", "url": "https://it.wikipedia.org/wiki?curid=4107847", "title": "Ivan Getsko", "text": ""}
{"id": "4107848", "revid": "244253", "url": "https://it.wikipedia.org/wiki?curid=4107848", "title": "Discografia degli Stadio", "text": "Di seguito viene riportata la discografia degli Stadio, gruppo musicale pop rock italiano."}
{"id": "4107850", "revid": "50878069", "url": "https://it.wikipedia.org/wiki?curid=4107850", "title": "Marihuana (film)", "text": ""}
{"id": "4107851", "revid": "125832857", "url": "https://it.wikipedia.org/wiki?curid=4107851", "title": "Nicklas Helenius", "text": "Carriera.\nClub.\nAalborg.\nEsordisce in prima squadra nel 2009 nell' segnando complessivamente 35 gol in 95 partite di campionato.\nAston Villa.\nIl 17 giugno 2013 firma un triennale con l'Aston Villa, squadra militante in Premier League. Il successivo 24 agosto esordisce in Premier League, giocando gli ultimi 7 minuti della partita persa per 1-0 in casa contro il Liverpool; il 28 agosto fa invece il suo esordio nella Coppa di Lega inglese. Il 4 gennaio 2014 segna il suo primo gol con la maglia della squadra inglese, segnando il gol del momentaneo 1-1 nella partita di FA Cup persa in casa per 2-1 contro lo Sheffield.\nRitorno all'Aalborg e prestito al Paderborn.\nIl 9 luglio 2014 fa ritorno all'Aalborg con la formula del prestito annuale; fine stagione viene riscattato dal club danese, che il 1\u00ba febbraio 2016 lo cede in prestito al Paderborn.\nNazionale.\nTra il 2010 ed il 2011 ha giocato alcune partite amichevoli con l'Under-20; in seguito, ha anche giocato 11 partite con la Nazionale Under-21 del suo Paese, segnando anche 4 gol.\nIl 15 agosto 2012 esordisce con la nazionale maggiore in un'amichevole persa per 3-1 contro la Slovacchia."}
{"id": "4107856", "revid": "502559", "url": "https://it.wikipedia.org/wiki?curid=4107856", "title": "Fiume Ticino", "text": ""}
{"id": "4107866", "revid": "767487", "url": "https://it.wikipedia.org/wiki?curid=4107866", "title": "Louay Chanko", "text": "Carriera.\nGiocatore.\nClub.\nHa giocato nella prima divisione svedese, in quella greca ed in quella danese.\nNazionale.\nNel 2011 ha partecipato alla Coppa d'Asia con la nazionale siriana."}
{"id": "4107869", "revid": "287204", "url": "https://it.wikipedia.org/wiki?curid=4107869", "title": "Jole Zanetti", "text": "Biografia.\nHa svolto per parecchi anni servizio di volontariato in paesi del terzo mondo (che ha raccontato in \"Diario africano\"). \u00c8 stata per alcuni anni la compagna ufficiale dello scrittore Claudio Magris.\nNelle sue opere \"Lacune\", \"Racconti sgradevoli\", \"Muri\", cerca di analizzare soprattutto gli aspetti pi\u00f9 complessi od oscuri dell'animo umano, in particolare quello di donne in situazioni difficili."}
{"id": "4107880", "revid": "254059", "url": "https://it.wikipedia.org/wiki?curid=4107880", "title": "Nene Nodari", "text": ""}
{"id": "4107882", "revid": "599013", "url": "https://it.wikipedia.org/wiki?curid=4107882", "title": "Jorge Arteaga", "text": "Caratteristiche tecniche.\nGiocava come difensore centrale.\nCarriera.\nClub.\nVinse due campionati nazionali con lo Sporting Cristal (1988 e 1991).\nNazionale.\nGioc\u00f2 19 partite tra il 1989 e il 1993."}
{"id": "4107884", "revid": "212348", "url": "https://it.wikipedia.org/wiki?curid=4107884", "title": "Presidente della Namibia", "text": ""}
{"id": "4107888", "revid": "287204", "url": "https://it.wikipedia.org/wiki?curid=4107888", "title": "International Hockey League", "text": "Sono sei i campionati di hockey su ghiaccio ad aver assunto la denominazione di International Hockey League:"}
{"id": "4107894", "revid": "729019", "url": "https://it.wikipedia.org/wiki?curid=4107894", "title": "Stazione di Ochanomizu", "text": "La \u00e8 una stazione ferroviaria di Tokyo che serve le linee Ch\u016b\u014d Rapida e Ch\u016b\u014d-S\u014dbu della JR East e la linea Marunouchi della Tokyo Metro, nonch\u00e9 la linea Chiyoda della metropolitana di Tokyo presso l'adiacente stazione di Shin-Ochanomizu.\nStoria.\nLa stazione JR apr\u00ec il 31 dicembre 1904, mentre la sezione della Tokyo Metro fu inaugurata il 20 gennaio 1954.\nPosizione e struttura.\nLa stazione di Ochanomizu si trova lungo il fiume Kanda, passando sotto il ponte Hijiri. Nei pressi della stazione si trova la Cattedrale della Santa Resurrezione (\"Nicholai-d\u014d\") e una serie di negozi di strumenti musicali e chitarre. A breve distanza si trovano le stazioni delle linee di metropolitana Marunouchi, Chiyoda e Shinjuku.\nLa stazione \u00e8 dotata di due uscite al livello strada. La pi\u00f9 grande \u00e8 quella di Ochanomizu-bashi, dove sono presenti le biglietterie per i servizi a lunga distanza, gli armadietti per la custodia dei bagagli e i servizi igienici. L'altra \u00e8 Hijiri-bashi, con distributori di biglietti e bagno. Ochanomizu \u00e8 la seconda fermata dopo la stazione di Tokyo dei treni del servizio Ch\u016b\u014d Rapido.\nBinari.\nLa stazione \u00e8 dotata di due banchine a isola con quattro binari totali. I due pi\u00f9 esterni sono utilizzati dalla linea Rapida Ch\u016b\u014d, mentre quelli interni dalla linea Ch\u016b\u014d-S\u014dbu."}
{"id": "4107898", "revid": "15756", "url": "https://it.wikipedia.org/wiki?curid=4107898", "title": "James Butler, V conte di Ormond", "text": "Biografia.\nEra figlio di James Butler, IV conte di Ormond e di Joan de Beauchamp.\nVenne creato conte di conte di Wiltshire da Enrico VI d'Inghilterra l'8 luglio 1449 come ricompensa per la fedelt\u00e0 dimostrata alla dinastia reale.\nNel 1451 divenne Lord luogotenente d'Irlanda; l'anno successivo eredit\u00f2 il titolo di suo padre e fu inoltre nominato Lord luogotenente per dieci anni.\nNel 1454 fu fatto Lord gran tesoriere e nel 1459 cavaliere dell'ordine della giarrettiera.\nQuando scoppi\u00f2 la guerra civile dinastica, conosciuta col nome di guerra delle due rose, James si schier\u00f2 dalla parte dei Lancaster e divenne uno dei pi\u00f9 strenui sostenitori della regina consorte Margherita d'Anjou. Fu presente alla prima battaglia di St Albans nel 1455, alla Battaglia di Mortimer's Cross nel 1461 e alla battaglia di Towton. Subito dopo quest'ultimo combattimento, dove l'esercito dei Lancaster venne sconfitto, gli Yorkisti presero James e altri leader sopravvissuti e li condannarono a morte.\nMatrimonio.\nJames si spos\u00f2 due volte. La prima moglie fu Amicia o Avice Stafford, figlia di Sir Richard Stafford e Maud Lovell.\nIn virt\u00f9 dei diritti di sua moglie, nel maniero di Frome egli esercit\u00f2 il patrocinio nella chiesa parrocchiale di Frome.\nLa seconda moglie fu Eleanor Beaufort, figlia di Edmund Beaufort, II duca di Somerset e Lady Eleanor Beauchamp.\nDa entrambi i matrimoni non ebbe figli e alla sua morte la contea pass\u00f2 al fratello minore John Butler, VI conte di Ormond."}
{"id": "4107905", "revid": "26244", "url": "https://it.wikipedia.org/wiki?curid=4107905", "title": "Anastasia martire", "text": "Agiografia.\nQuesta santa non deve essere confusa n\u00e9 con l'omonima santa martire del III secolo, nata anch'essa a Roma e nota come Anastasia di Sirmio, n\u00e9 con l'omonima santa romana del I secolo, martire insieme a santa Basilissa. Questa santa \u00e8 detta \"osiomartire\", cio\u00e8 monaca martire.\nSecondo la tradizione, Anastas\u00eca, vissuta sotto gli imperatori Decio e Valeriano, di nobile famiglia e molto bella, si rinchiuse volontariamente all'et\u00e0 di 20 anni circa in un monastero retto da una monaca di nome Sofia. Denunciata dai propri parenti, fu processata dal prefetto Probo il quale la sottopose a innumerevoli torture prima di farla decapitare. Sub\u00ec la stessa pena un cristiano di nome Cirillo, reo di aver offerto ad Anastasia un bicchiere d'acqua.\nCulto.\nLe Chiese orientali la commemorano il 29 ottobre.\nPur essendo una santa molto nota, il suo culto non \u00e8 mai stato riconosciuto dalla Chiesa cattolica e pertanto il suo nome non \u00e8 compreso nel Martirologio Romano.\n\u00c8 patrona di Santa Severina (Crotone), dove le \u00e8 intitolata l'antica cattedrale, nella quale \u00e8 custodita la reliquia di un suo braccio ed una statua d'argento, che \u00e8 portata in processione ogni anno il giorno della sua festa, il 29 ottobre.\n\u00c8 compatrona della Arcidiocesi di Crotone-Santa Severina."}
{"id": "4107908", "revid": "767487", "url": "https://it.wikipedia.org/wiki?curid=4107908", "title": "Lan Yu", "text": "Lan Yu \u00e8 un film del 2001 diretto da Stanley Kwan.\nIl soggetto \u00e8 basato sul romanzo \"Beijing Story\".\nTrama.\nSiamo alla fine degli anni ottanta del XX secolo. Lan Yu \u00e8 un povero studente d'architettura proveniente dal nord del paese e con un bisogno disperato di soldi (nel romanzo viene descritto come appena sedicenne e ancora vergine): a Pechino incontra Li Zheng, un suo conoscente, che gli suggerisce di prostituirsi per una sola sola notte cos\u00ec da porre immediato rimedio alla sua drammatica situazione finanziaria. Lan Yu accetta e giunge al bar indicatogli dall'amico come luogo d'incontro gay; si dirige alla sala da biliardo, dove viene presentato ad un imprenditore di successo e trader internazionale di nome Chen Handong: Li Zheng \u00e8 suo sottoposto ed uno dei pochi a conoscere il reale orientamento sessuale dell'uomo.\nLa notte che trascorrono assieme \u00e8 per Lan Yu non solo un'esperienza di sesso pura e semplice, ma anche e soprattutto un risveglio emotivo profondo: il ragazzo si innamora infatti immediatamente dell'uomo pi\u00f9 anziano mentre questi, volendo mantenere una facciata impeccabile, non desidera implicazioni emotive nel rapporto venutosi a creare, e continua a vederlo soltanto come un facile sfogo sessuale.\nL'uomo ha difatti sempre fatto del suo meglio per evitare il pi\u00f9 possibile legami sentimentali con i ragazzi via via incontrati: in questo caso per\u00f2 si sforza di trasformare il palese e sincero amore di Lan Yu nei suoi confronti in una sorta di dipendenza psicologica, riempiendolo a tal scopo di soldi e regali costosi. Purtroppo Lan Yu scopre presto l'infedelt\u00e0 di Chen - lo sorprende nel bel mezzo del tentativo di seduzione d'un atleta di college - e ne rimane sconvolto: lascia l'appartamento che fino ad allora aveva condiviso con lui e scompare dalla sua vita. Non s'incontreranno pi\u00f9 fino al 4 giugno 1989.\nChen quel giorno era andato a cercare Lan Yu proprio a Piazza Tienanmen, pensando che si trovasse tra i manifestanti e temendo per l'incolumit\u00e0 del ragazzo: l'esercito stava gi\u00e0 iniziando le manovre di accerchiamento e repressione delle richieste di libert\u00e0 provenienti dagli studenti di Pechino. Riesce effettivamente a trovarlo, tutto spettinato e sconvolto.\nL'avvenimento lo riunisce e apre un nuovo pi\u00f9 importante capitolo nella storia della loro relazione: anche se Chen non sembra ancora dimostrare la volont\u00e0 d'impegnarsi totalmente con Lan Yu, \u00e8 ora pi\u00f9 consapevole di s\u00e9 e di ci\u00f2 che realmente vuole. Porta il ragazzo in una villa alla periferia della citt\u00e0 e gli d\u00e0 in dotazione una costosa automobile: nessuna di queste cose, regali privi d'amore, era ci\u00f2 che realmente desiderava Lan Yu, che per\u00f2 le accetta.\nAl ragazzo importa pi\u00f9 d'ogni altra cosa di poter star sempre vicino all'uomo che ama: ora per\u00f2 Chen, essendo l'unico figlio di un importante burocrate del governo comunista cinese, viene sempre pi\u00f9 messo sotto pressione per farlo sposare. Chen contrae cos\u00ec matrimonio con Lin Jinping, una traduttrice che l'ha aiutato a concludere un affare con una compagnia russa.\nA questo punto a Lan Yu decide di andarsene nuovamente, e Chen perde nuovamente ogni contatto con lui. Il matrimonio di Chen, impostato su solo per le apparenze, naufraga presto e Chen divorzia. Un incontro avvenuto casualmente riavvicina i due ancora una volta, e a questo punto Chen \u00e8 finalmente disposto a ricambiare l'amore di Lan Yu, impegnandosi sentimentalmente con lui e facendo diventare il loro un autentico rapporto di coppia ufficiale.\nLa societ\u00e0 di Chen per\u00f2, a causa anche del contratto stipulato con i russi, comincia a suscitare i sospetti del governo: un'indagine viziata dall'immancabile corruzione dei funzionari preposti accusa Chen di contrabbando e riciclaggio di denaro sporco. Suo padre \u00e8 morto, e senza pi\u00f9 nessuno in grado d'aiutarlo, viene arrestato e affronta un lungo periodo di detenzione, col rischio dell'esecuzione capitale.\nLan Yu ha raccolto tutti i suoi risparmi e coi proventi della vendita della villa e di tutti gli altri doni fattigli precedentemente da Chen, cerca di ottenere la sua liberazione: a questo punto Chen si rende davvero conto che il ragazzo \u00e8 la sua vera anima gemella, ma non potr\u00e0 godere di tale consapevolezza, poich\u00e9 Lan Yu muore a seguito di un incidente stradale.\nIl tempo passa e Chen continua ad avere Lan Yu fisso nella memoria: non lo dimenticher\u00e0 mai pi\u00f9. Addolorato e col pensiero sempre rivolto al passato, si trova a riflettere su ci\u00f2 che avrebbe potuto essere e che invece non \u00e8 stato.\nProduzione.\nIl film \u00e8 basato su un romanzo intitolato \"Beijing Story\": dal momento che l'opera contiene rappresentazioni positive dell'omosessualit\u00e0 maschile, oltre che esplicite (per gli standard cinesi) scene sessuali, nonch\u00e9 riferimenti agli eventi del 1989 di Piazza Tienanmen, nessun editore ha avuto il coraggio di pubblicarlo, quindi l'autore lo ha pubblicato online, nel 1998, usando lo pseudonimo di \"Tongzhi\" (\"compagno\") per tutelarsi da eventuali rappresaglie del governo comunista cinese.\nDiretto dal regista di fama internazionale Stanley Kwan (uno dei pochissimi artisti asiatici apertamente gay), racconta una storia d'amore, romantica e tragica, tra due uomini di Pechino. Alcune delle riprese si sono svolte a Pechino, senza il permesso del governo. La maggior parte del cast e della troupe era proveniente dalla cina continentale, tanto da rendere tutta l'atmosfera molto partecipata.\nDistribuzione.\n\u00c8 stato inserito nella selezione ufficiale del Festival di Cannes 2001.\nIl film ha potuto essere proiettato in Cina solo nell'ambito di un festival cinematografico promosso privatamente dagli universitari di Pechino alla fine del 2001: le proiezioni programmate presto hanno raggiunto il tutto esaurito.\nIn Italia \u00e8 uscito direttamente in DVD, in versione originale con sottotitoli."}
{"id": "4107915", "revid": "697352", "url": "https://it.wikipedia.org/wiki?curid=4107915", "title": "Albert Divo", "text": "Carriera.\nLa carriera di Divo ad alti livelli inizi\u00f2 nel 1922, con la partecipazione alla gara di durata dell'International Tourist Trophy, sul circuito dell'Isola di Man. L'anno successivo arriv\u00f2 la prima vittoria importante, al Gran Premio del Penya Rhin, guidando una Sunbeam sul circuito di Sitges-Terramar. Nel 1924, al volante di una Delage, si piazz\u00f2 secondo, dietro Giuseppe Campari, al Gran Premio di Francia a Lione. Nel 1925 lo vinse, dopo essere subentrato a Robert Benoist, e si aggiudic\u00f2 anche il Gran Premio di San Sebasti\u00e1n, in coppia con Andr\u00e9 Morel. A queste affermazioni seguirono un terzo posto nel Gran Premio di Gran Bretagna del 1927, svoltosi sul circuito di Brooklands, e due vittorie consecutive alla Targa Florio (1928-1929).\nA fine carriera, Divo fu tra i fondatori del Club International des Anciens Pilotes de Grand Prix F1, creato nel 1962 a Villars-sur-Ollon, in Svizzera. Divo mor\u00ec proprio a Villars, e fu sepolto nel cimitero di Morsang-sur-Orge.\nCollegamenti esterni.\nProfilo su en.espnf1.com"}
{"id": "4107916", "revid": "226458", "url": "https://it.wikipedia.org/wiki?curid=4107916", "title": "Cesidio", "text": "Origine e diffusione.\nDeriva dal \"praenomen\" romano \"Caesidius\", basato sul latino \"Caesius\" (l'odierno italiano Cesio), da \"caesius\" (\"verde-azzurro\", in origine da una parola etrusca dal significato di \"pallido\"), in riferimento a qualche caratteristica del neonato, come il colore degli occhi. Ha quindi significato analogo al nome Glauco.\nIl nome \u00e8 particolarmente diffuso in Abruzzo (specialmente nella zona della Marsica) e nell'alto Lazio grazie al culto di un martire cristiano locale, san Cesidio di Trasacco.\nOnomastico.\nL'onomastico pu\u00f2 essere celebrato il 31 agosto, in memoria del gi\u00e0 citato san Cesidio, sacerdote del Ponto martire a Trasacco sotto Massimino il Trace, nel III secolo, oppure il 4 luglio, in memoria di san Cesidio da Fossa, missionario francescano in Cina, ucciso durante la rivolta dei boxer nella provincia dello Hunan."}
{"id": "4107917", "revid": "522912", "url": "https://it.wikipedia.org/wiki?curid=4107917", "title": "Teimuraz Gaba\u0161vili", "text": ""}
{"id": "4107927", "revid": "767487", "url": "https://it.wikipedia.org/wiki?curid=4107927", "title": "Il re d'Inghilterra non paga", "text": "Il re d'Inghilterra non paga \u00e8 un film del 1941 diretto da Giovacchino Forzano.\nLa trama.\nNella Firenze del '300 i banchieri Peruzzi e Bardi, dopo lunghe trattative, concedono al re d'Inghilterra un cospicuo prestito in denaro, precedendo in concorrenza un altro banchiere, il Buondelmonti. Alla scadenza, il re d'Inghilterra per\u00f2 non tiene fede agli impegni e non restituisce il prestito, provocando il fallimento dei due banchieri e causando uno scontro armato tra le loro famiglie e quella del Buondelmonti. Solo l'amore nato tra una figlia dei Bardi e un erede dei Buondelmonti riuscir\u00e0 a riportate la concordia tra le famiglie dei banchieri fiorentini.\nLa critica.\n\u00ab Un pistolotto finale ci assicura che alla fine il re d'Inghilterra pagher\u00e0. Ma di questo eravamo convinti anche prima che Forzano ce lo dicesse. I bollettini di guerra ce lo assicurano ogni giorno! Terminata la proiezione uno spettatore, levandosi, malinconicamente dalla poltrona, osserv\u00f2: \"E tutto questo perch\u00e9 nel '300 il re d'Inghilterra non pag\u00f2!\" \"Gi\u00e0,\" borbott\u00f2 un altro, \"succede sempre cos\u00ec! Chi ci va di mezzo \u00e8 sempre il postero!\" Dal punto di vista spettacolare, il film \u00e8 interessante per la fastosa e accurata ricostruzione della Firenze trecentesca. Costretti dalle pastoie di una regia e di un dialogo decisamente toscaneggianti e trecenteschi, gli attori hanno impresso alla vicenda un ritmo melodrammatico da vecchio affresco che non poteva in alcune scene non eccitare l'impertinenza di un pubblico disincantato e pronto alla battuta.\u00bb (Osvaldo Scaccia, in \"Film\" del 31 maggio 1941)\nProduzione.\nProdotta da Giovacchino Forzano per conto della Pisorno in collaborazione con la IN.CINE di Mario Borghi e Arno di Maleno Malenotti, il soggetto della pellicola \u00e8 tratto da vecchie storie fiorentine, il film realizzato negli Studi Tirrenia nel 1940.\nDistribuzione.\nIl film venne distribuito nel circuito cinematografico italiano il 12 aprile 1941.\nManifesti e locandine.\nLa realizzazione dei manifesti del film fu affidata ai pittori cartellonisti Anselmo Ballester e Carlantonio Longi."}
{"id": "4107931", "revid": "1745361", "url": "https://it.wikipedia.org/wiki?curid=4107931", "title": "Riale di Moleno", "text": "Il Riale di Moleno \u00e8 un torrente, affluente di destra del fiume Ticino, che scorre nella Valle di Moleno, nel Canton Ticino.\nCorso.\nNasce sotto la \"bocchetta di Cazzane\", poi poco sotto l'Alpe di Moroscetto perde altitudine con una serie di spettacolari cascate, in questo punto raccoglie le acque che scendono dalla Cima dell'Uomo e da altre sorgenti.\nAll'Alpe Confi\u00e9nn, cade con qualche cascata.\nMan mano che scende raccoglie altre acque da piccole valli laterali.\nAll'Alpe di Lai, il torrente procede in maniera abbastanza pianeggiante, fino al \"P\u00f3nn da Rapi\u00e1n\" (ponte), dove proprio sotto il ponte, scende con una cascata.\nA questo punto il torrente perde altitudine e scorre tra ripide rupi.\nUscito dalla valle, il torrente scorre con meno pendenza, supera il \"P\u00f3nn dala Capel\u00e9te\", il \"P\u00f3nn da M\u00f3lon\", il ponte della circonvallazione e il ponte dell'autostrada A2 e infine sfocia nel fiume Ticino.\nNell'ultimo tratto, fino a met\u00e0 del XX secolo, l'acqua del riale veniva sfruttata per fornire energia a una serie di mulini ad acqua."}
{"id": "4107940", "revid": "1310927", "url": "https://it.wikipedia.org/wiki?curid=4107940", "title": "Anmar Almubaraki", "text": ""}
{"id": "4107944", "revid": "733832", "url": "https://it.wikipedia.org/wiki?curid=4107944", "title": "Hermanubis", "text": ""}
{"id": "4107951", "revid": "767487", "url": "https://it.wikipedia.org/wiki?curid=4107951", "title": "Ross Perry", "text": ""}
{"id": "4107953", "revid": "1539155", "url": "https://it.wikipedia.org/wiki?curid=4107953", "title": "Eleanor Beaufort", "text": "Biografia.\nEra la primogenita di Edmund Beaufort, II duca di Somerset e di Lady Eleanor Beauchamp.\nEra quindi imparentata con alcune delle pi\u00f9 potenti famiglie inglesi del tempo: con gli Stuart, dinastia reale scozzese, i Neville, i Lancaster, i Tudor, i Beauchamp. Apparteneva alla potente famiglia dei Beaufort, che influenz\u00f2 la politica inglese del XV secolo e che ebbe un ruolo di primo piano durante la guerra delle due rose.\nI membri maschili della famiglia parteciparono militarmente al conflitto che vedeva contrapposti gli York e i Lancaster. Sia a lei che alle sorelle spett\u00f2 invece rafforzare le alleanze dinastiche soggiacendo alla politica matrimoniale intrapresa dalla famiglia. Le trattative matrimoniali vennero intraprese con altre famiglie alleate dei Lancaster. Tra questi spiccavano gli irlandesi Butler, conti di Ormond. Eleonor ne spos\u00f2 nell'aprile 1458 l'erede, James Butler, V conte di Ormond succeduto nel 1452 a suo padre James. James ed Eleonor erano tra l'altro imparentati tra loro dato che le rispettive madri erano entrambe delle Beauchamp, appartenenti a due diversi rami della famiglia.\nIl matrimonio rest\u00f2 senza figli e dur\u00f2 appena tre anni, durante i quali Eleonor vide assai poco il marito, impegnato a combattere per la causa Lancaster nella prima battaglia di St Albans, nella Battaglia di Mortimer's Cross e nella battaglia di Towton. Dopo la sconfitta in quest'ultimo combattimento, James infatti venne fatto prigioniero e giustiziato dagli York il 1\u00ba maggio 1461 a Newcastle.\nSenza marito e senza prole, Eleonor torn\u00f2 sotto l'ala protettrice della sua potente famiglia natale. La guerra civile scoppiata nel paese tuttavia non le risparmi\u00f2 altri lutti: gi\u00e0 nel 1455, all'indomani della prima battaglia di St Albans, suo padre venne giustiziato dagli York; nel 1464 venne ucciso anche suo fratello Henry nella battaglia di Hexham.\nPrima della morte dell'altro fratello Edmund, giustiziato il 6 maggio 1471 dopo la sconfitta nella battaglia di Tewkesbury, Eleonor contrasse un secondo matrimonio intorno al 1470 con Sir Robert Spencer. Dall'unione nacquero due figlie:"}
{"id": "4107954", "revid": "2130303", "url": "https://it.wikipedia.org/wiki?curid=4107954", "title": "Oratorio della Vergine Annunciata", "text": "L'oratorio della Vergine Annunciata \u00e8 un edificio religioso situato nella frazione Fossato del comune di Rodigo. \nStoria e descrizione.\nL'oratorio venne edificato nel XIV secolo a poca distanza dalla corte Nievo, sulla strada che porta a Rivalta sul Mincio.\nAppartenuto alla famiglia Paganini, pass\u00f2 alla diocesi di Mantova e agli inizi dell'Ottocento venne interamente restaurato da Giovanni Battista Nievo, antenato del patriota scrittore Ippolito, che ne divenne proprietario. Il restauro termin\u00f2 nel 1826 e successivamente venne ceduto dagli eredi alla diocesi di Mantova."}
{"id": "4107956", "revid": "1305772", "url": "https://it.wikipedia.org/wiki?curid=4107956", "title": "Automatizzazione della linea 1 della metropolitana di Parigi", "text": "L\u2019automatizzazione della linea 1 della metropolitana di Parigi \u00e8 il progetto che ha reso completamente automatica la prima linea del metr\u00f2 parigino, eliminando la figura del macchinista dei treni. Avviata nel 2005 dalla RATP, questa procedura non comporta alcuna interruzione del traffico passeggeri, nonostante l'altissima frequentazione della tratta.\nI lavori sono costati 100 milioni di euro, escluso l'acquisto del nuovo materiale rotabile (convogli MP 05). Essi comprendono il rinnovamento delle stazioni e la posa di porte antisuicidio sui bordi delle banchine, che si aprono solo in presenza dei convogli.\nI primi treni automatici sono entrati in servizio il 3 novembre 2011.\nDal 10 maggio 2012 la linea, nelle ore serali, \u00e8 servita unicamente da treni automatici. In giornata, i treni automatici circolano insieme a quelli con macchinista (che vanno progressivamente riducendosi). Dal 7 luglio, nei fine settimana, il servizio \u00e8 unicamente automatico; dal 26 dicembre la linea \u00e8 interamente automatica e i treni a guida manuale non circolano pi\u00f9.\nStoria.\nNei primi anni 2000, forte del successo della linea 14 completamente automatica, la RATP progetta di convertire a questa tecnologia altre linee del metr\u00f2. Ci\u00f2, oltre a permettere a Parigi di essere una formidabile vetrina per le innovazioni in campo ferroviario, consentir\u00e0 di aumentare la frequenza dei treni e di mantenerla costante anche in caso di sciopero. Come prima linea da automatizzare fu scelta la Linea 1, la pi\u00f9 frequentata della rete.\nIl 7 novembre 2005 viene siglato un contratto da 30,8 milioni di euro con Siemens, societ\u00e0 gi\u00e0 responsabile dello sviluppo della linea 14, aperta nel 1998 con il sistema completamente automatico \"SAET\". Il contratto prevede l'automatizzazione completa della linea con un sistema a guida radio centralizzato: in particolare si implementano i sistemi \"Trainguard MT CBTC\" per gli automatismi e \"Airlink\" per le comunicazioni radio.\nAi primi del 2007 partono ufficialmente i lavori, poco visibili al pubblico se non per alcuni ritardi sulla rete: ricablaggio della linea, rimpiazzamento dei segnali, installazione di una diramazione del binario a Porte Maillot per costruire un nuovo deposito di manutenzione.\nAll'inizio del 2009, la RATP posa alla stazione \"B\u00e9rault\", scelta come punto sperimentale, le prime porte antisuicidio. I lavori durano da febbraio a marzo 2009. Ai primi di maggio 2009, la Alstom consegna il primo treno MP 05 alla RATP.\nNel giugno 2009, la RATP lancia i lavori pi\u00f9 notevoli, stavolta visibili al pubblico, consistenti nella posa delle porte antisuicidio in tutte le stazioni. Viene convocata una conferenza stampa a bordo di un MP 05 il 12 giugno, mentre nella stessa settimana vengono poste le barriere sulle banchine a Pont de Neuilly. Nelle stazioni della linea vengono affissi manifesti col lo slogan \u00abM1 s'automatise\u00bb (\"la linea 1 si automatizza\"). I lavori non sono immuni da incidenti. Il 13 gennaio 2011, il traffico si interruppe per due ore e mezza in piena ora di punta per la rottura di alcuni cavi elettrici.\nLa linea 1 \u00e8 una delle prime linee al mondo ad essere automatizzata \"in servizio\" (cio\u00e8 non concepita per tale sistema in origine). Nel periodo di transizione treni con e senza macchinista hanno circolato fianco a fianco. Pi\u00f9 o meno ogni settimana un treno con conduttore \u00e8 stato sostituito da uno senza conduttore. Al 26 dicembre 2012 tutti i treni in servizio sono automatici. La buona riuscita di queste opere potrebbe portare, a medio-lungo termine, ad una automatizzazione totale di tutta la rete.\nCome accordato ai sindacati, un quinto dei macchinisti oggi operativi sulla linea verr\u00e0 trasferito alle nuove sale di controllo centrale.\nModifiche sulle infrastrutture.\nMateriale rotabile.\nLa RATP per l'automatizzazione della linea 1 ha commissionato alla Alstom dei nuovi treni, i MP 05. Basati concettualmente sui MP 89 attualmente operativi sulle linee 4 e 14, sono completamente privi di cabina di guida. Dispongono solo di una piccola plancia di comando d'emergenza. Tale treno \u00e8 stato presentato alla stampa dalla RATP la notte tra venerd\u00ec 12 e sabato 13 giugno 2009.\nRinnovamento delle stazioni.\nLe stazioni della linea 1 hanno subito un corposo restyling. Sono state installate porte antisuicidio, ristrutturate le pareti e migliorata l'illuminazione. La stazione B\u00e9rault \u00e8 stata scelta dalla RATP come \"esperimento pilota\" per il rinnovamento.\nStruttura.\nSi \u00e8 provveduto a ristrutturare le parti murarie delle stazioni. Sono state rimesse a nuovo le finiture metalliche decorative posate negli anni 1950, si \u00e8 messa in opera la sostituzione delle piastrelle di ceramica sulle pareti e sono state eliminate le infiltrazioni di umidit\u00e0. Al contempo si \u00e8 provveduto a rinnovare la segnaletica, il cablaggio e l'illuminazione. Concentrando cos\u00ec diversi interventi, si \u00e8 ridotta la durata dei lavori, con un conseguente minor disturbo del traffico passeggeri. Le stazioni ristrutturate sono: B\u00e9rault, Saint-Mand\u00e9, Porte de Vincennes, Franklin D. Roosevelt e Les Sablons.\nSopraelevazione delle banchine.\nTutte le banchine sono state rialzate e livellate per essere tutte perfettamente allineate alle porte dei treni, anche e soprattutto a beneficio delle persone con problemi motori. Per fare ci\u00f2 ogni stazione \u00e8 stata chiusa, in sequenza, per un weekend.\nPosa delle porte antisuicidio.\nObiettivo.\nL'automatizzazione e l'assenza del macchinista a vigilare sulla sicurezza della linea, rese necessarie nuove soluzioni per tutelare l'icolumit\u00e0 dei viaggiatori. Per evitare la caduta di persone o cose sui binari, la RATP ha provveduto ad installare delle porte di sicurezza sui bordi delle banchine, come sulla linea 14.\nTuttavia le banchine della linea 1, risalenti al 1900, a causa della loro struttura in mattoni e laterizi non avrebbero sopportato il peso di porte alte fino al soffitto, come sulla linea 14, ma porte troppo basse non sarebbero state sufficientemente sicure.\nLa RATP ha optato per porte alte almeno 1,5\u00a0m, testando differenti modelli.\nL'appalto per la costruzione \u00e8 stato vinto dal gruppo Kaba, che ha presentato un progetto per 954 porte (18 per banchina) alte 1,8\u00a0m per una spesa complessiva di 43,6 milioni di euro.\nI lavori di posa si svolsero di notte a partire da settembre 2008 nelle 25 stazioni della linea 1. Per permettere la compatibilit\u00e0 delle porte coi treni esistenti, la RATP ha commissionato alla ClearSy la concezione di un sistema per sincronizzare l'apertura delle porte con quelle dei 52 treni MP 89 con posto guida (non automatici). Le porte dunque si aprono e si chiudono solo in presenza di un treno sulle rotaie. Sono state installate a ritmo di due moduli a notte (una a settimana), nel senso di marcia dei treni, e sono subito entrate in funzione dopo la posa. Ogni banchina necessita di 18 porte, pertanto ci vollero circa tre settimane per equipaggiare una stazione.\nNelle stazioni in curva, come Charles de Gaulle - \u00c9toile, il bordo della banchina \u00e8 segnato da dei led blu e (in presenza di un treno) si ode anche un segnale acustico.\nLe prime porte sono state posate nel 2008 sulla banchina di Porte Maillot in direzione Ch\u00e2teau de Vincennes.\nAi primi del 2009, \u00e8 stata la stazione B\u00e9rault ad essere equipaggiata.\nQuesto \u00e8 stato l'ordine seguito per le stazioni seguenti, da met\u00e0 giugno 2009 a febbraio 2010: Pont de Neuilly, Les Sablons, Esplanade de La D\u00e9fense, La D\u00e9fense e Argentine.\nA fine marzo 2010, la stazione Porte Maillot \u00e8 stata equipaggiata con le porte anche sulla banchina opposta. Si \u00e8 poi passati ad equipaggiare H\u00f4tel de Ville, Saint-Mand\u00e9 e Ch\u00e2teau de Vincennes.\nDa agosto a dicembre 2010, le stazioni Porte de Vincennes, Gare de Lyon, Saint-Paul, Ch\u00e2telet, Louvre - Rivoli, Palais Royal - Mus\u00e9e du Louvre, Tuileries, Concorde, Champs-\u00c9lys\u00e9es - Clemenceau, e Franklin D. Roosevelt hanno ricevuto le porte, portando a 20 il numero delle stazioni convertite.\nTra febbraio e aprile 2011, le stazioni George V, Reuilly - Diderot, Nation e Charles de Gaulle - \u00c9toile sono state a loro volta equipaggiate.\nIl processo si \u00e8 concluso a Bastille, nell'aprile 2011.\nDate di installazione.\nDi seguito \u00e8 riportata la data di installazione, stazione per stazione, delle porte antisuicidio.\nSupervisione, comando e controllo.\nControllo della linea.\nIl controllo della linea 1 \u00e8 garantito dal nuovo \"poste de commande centralis\u00e9\" (PCC posto di comando centralizzato), in servizio da maggio 2010, nel quale gli operatori (molto spesso ex macchinisti di linea) controllano la situazione su tutta la tratta, potendo intervenire in caso di pericolo.\nIl \"SAET\".\nIl \"Syst\u00e8me d'automatisation de l'exploitation des trains\" (SAET) usato per gestire il traffico sulla linea 1 \u00e8 simile a quello della linea 14, con l'aggiunta di funzioni ad hoc per la linea:\nDifferenza notevole con la linea 14 \u00e8 il sistema di dialogo con l'apparato di controllo: sulla linea 1 \u00e8 basato su onde radio, sulla 14 su un fascio di cavi posato sui binari.\nManutenzione.\nNuovo punto di manutenzione a Porte Maillot.\nNella preparazione al progetto, la RATP si \u00e8 dovuta confrontare con un problema: come far coesistere nei depositi treni automatici e a guida manuale, essendo notevole il pericolo per un conduttore di essere investito da un treno automatico nell'attraversamento dei binari.\nSi decise pertanto di convertire il vecchio capolinea di Porte Maillot in punto di manutenzione per i treni MP 05. In effetti la stazione disponeva di una galleria parallela caduta \"de facto\" in disuso nel 1936, dopo il prolungamento della linea al pont de Neuilly.\nDa tale galleria erano state in parte rimosse le rotaie, rendendo possibile l'accesso in una sola direzione, dal binario 2 (direzione Ch\u00e2teau de Vincennes).\nLa RATP ha posato un raccordo tra Argentine e Porte Maillot per permettere l'accesso anche dal binario 1 (direzione La D\u00e9fense). Per la complessit\u00e0 dell'opera, si dovette interrompere il traffico per due giorni.\nNuovo lavatreno a Ch\u00e2teau de Vincennes.\nSempre a beneficio dei nuovi MP 05, \u00e8 stato realizzato un punto di lavaggio per treni a Ch\u00e2teau de Vincennes."}
{"id": "4107957", "revid": "55935", "url": "https://it.wikipedia.org/wiki?curid=4107957", "title": "Santa Anastasia martire", "text": ""}
{"id": "4107964", "revid": "50880925", "url": "https://it.wikipedia.org/wiki?curid=4107964", "title": "Diseguaglianza economica", "text": ""}
{"id": "4107970", "revid": "767487", "url": "https://it.wikipedia.org/wiki?curid=4107970", "title": "Christopher Hegarty", "text": ""}
{"id": "4107977", "revid": "767487", "url": "https://it.wikipedia.org/wiki?curid=4107977", "title": "Silvana Rocco", "text": "Ha giocato una gara con la Nazionale italiana."}
{"id": "4107980", "revid": "287204", "url": "https://it.wikipedia.org/wiki?curid=4107980", "title": "Kevin Seraphin", "text": ""}
{"id": "4107987", "revid": "767487", "url": "https://it.wikipedia.org/wiki?curid=4107987", "title": "Gaby Jallo", "text": ""}
{"id": "4107996", "revid": "767487", "url": "https://it.wikipedia.org/wiki?curid=4107996", "title": "Huhoehaji anh-a", "text": "Huhoehaji anh-a (\ud6c4\ud68c\ud558\uc9c0 \uc54a\uc544) - conosciuto con il titolo internazionale No Regret - \u00e8 un film sudcoreano del 2006 diretto da Leesong Hee-il.\nTrama.\nSu-min \u00e8 un ragazzo senza genitori che, appena compiuti 18 anni, \u00e8 costretto a lasciare l'orfanotrofio dove ha sempre vissuto sino a quel momento. Si trasferisce a Seul ove, per potersi pagare i corsi d'informatica all'universit\u00e0, inizia a fare vari lavoretti provvisori. Uno di questi \u00e8 portare a casa in automobile gli ubriachi dai bar.\nDopo aver perduto il suo posto in fabbrica per divergenze con i superiori, finisce per accettare di lavorare in un host-club (in cui giovani maschi si prostituiscono per soldi): inizialmente il gestore si dimostra riluttante ad assumerlo, in quanto sa per esperienza che ragazzi apertamente gay (com'\u00e8 Su-min) si lasciano spesso molto inopportunamente coinvolgere in relazioni sentimentali non richieste coi clienti.\nSu-min ha gi\u00e0 da tempo rinunciato a trovare il vero grande amore ed \u00e8 sicuro pertanto che quest'inconveniente di certo a lui non potr\u00e0 accadere: finch\u00e9 un giorno un uomo proveniente direttamente dal suo passato non entra nell'Host-club. Quest'uomo si chiama Jae-min ed \u00e8 uno degli ubriachi trasportati a casa da Su-min a suo tempo: egli s'innamora immediatamente del bel ragazzo.\nSu-min sembra inizialmente rifiutare le sue avances, e lo accetta come cliente una sola volta, minacciando di ucciderlo se ha il coraggio di farsi ancora vedere. Jae-min per\u00f2 non demorde n\u00e9 si scoraggia; passano diverse settimane e Su-min continua a fare affari d'oro vendendo il suo corpo ad uomini adulti e vecchi facoltosi della citt\u00e0.\nFinalmente Jae-min riesce a portare fuori Su-min dal bordello in cui era relegato ed iniziano a vivere la loro storia felicemente: questo fino a quando la madre di Jae-min non li scopre assieme. La donna ordina a questo punto al figlio di sposare immediatamente la donna che la famiglia gli ha assegnato e ha scelto per lui.\nSu-min, ferocemente irritato, medita vendetta: con un suo ex collega all'host-club una notte rapisce Jae-min: lo conducono davanti ad una fossa poco profonda dentro la foresta. Lo buttano dentro e si apprestano a seppellirlo vivo; all'ultimo momento per\u00f2 Su-min decide di desistere dal suo piano criminoso.\n\u00c8 spuntata l'alba, in auto si dirigono verso casa, la stanchezza gioca per\u00f2 loro un brutto scherzo e vanno a schiantarsi contro un albero ai bordi della strada: mentre polizia ed ambulanze a sirene spiegate giungono per prestare i primi soccorsi, i due si risvegliano feriti e malconci, si guardano e sorridono. Silenziosamente riconciliati, sanno oramai perfettamente che nessuno riuscir\u00e0 pi\u00f9 a separarli.\nProduzione.\n\u00c8 il primo film coreano a presentare scene di nudi frontali maschili e uno dei pochi ad affrontare esplicitamente relazioni sentimentali omosessuali. Rappresenta l'esordio alla regia per Leesong Hee-il, artista gay dichiarato.\nDistribuzione.\n\u00c8 stato proiettato al Festival di Berlino nel 2007."}
{"id": "4108002", "revid": "305108", "url": "https://it.wikipedia.org/wiki?curid=4108002", "title": "Chiesa di San Giuseppe artigiano", "text": ""}
{"id": "4108003", "revid": "228587", "url": "https://it.wikipedia.org/wiki?curid=4108003", "title": "Chiesa di San Giuseppe Artigiano", "text": ""}
{"id": "4108004", "revid": "767487", "url": "https://it.wikipedia.org/wiki?curid=4108004", "title": "Marisa Caciolli", "text": "Carriera.\nHa giocato gli Europei Ungheria 1950 e Russia 1952 con la Nazionale."}
{"id": "4108007", "revid": "746470", "url": "https://it.wikipedia.org/wiki?curid=4108007", "title": "Chiostro della Psalette", "text": ""}
{"id": "4108010", "revid": "228587", "url": "https://it.wikipedia.org/wiki?curid=4108010", "title": "24 Ore di Spa 2012", "text": "La 24 Ore di Spa 2012 \u00e8 stata la 65\u00aa edizione della 24 Ore di Spa tenutasi tra il 28 e il 29 luglio 2012. \u00c8 stato il quarto round del Blancpain Endurance Series 2012.\nLa gara \u00e8 stata vinta da Andrea Piccini, Ren\u00e9 Rast e Frank Stippler al volante di un Audi R8 LMS Ultra.\nIscritti.\nIl 4 luglio, SRO ha pubblicato l'elenco iscritti provvisorio.\nRisultati.\nI vincitori di classe sono in grassetto. Le auto che non hanno completato almeno il 70% della distanza del vincitore sono indicate come NC, quelle ritirate come DNF."}
{"id": "4108011", "revid": "746470", "url": "https://it.wikipedia.org/wiki?curid=4108011", "title": "Palazzo Go\u00fcin", "text": ""}
{"id": "4108014", "revid": "746470", "url": "https://it.wikipedia.org/wiki?curid=4108014", "title": "Palazzo Beaune-Semblan\u00e7ay", "text": ""}
{"id": "4108015", "revid": "1123126", "url": "https://it.wikipedia.org/wiki?curid=4108015", "title": "Ordine della Stella e della Chiave dell'Oceano Indiano", "text": "Il Molto illustre ordine della Stella e della chiave dell'Oceano Indiano \u00e8 un ordine cavalleresco di Mauritius.\nStoria.\nL'ordine \u00e8 stato fondato nel 1992 per decorare le persone che hanno dato un contributo al progresso sociale nei paesi dell'Oceano Indiano. Pu\u00f2 essere assegnato anche a cittadini stranieri. L'ordine viene assegnato il giorno dell'Indipendenza (12 marzo) dal presidente della Repubblica su raccomandazione del primo ministro.\nI grand'ufficiali dell'ordine hanno diritto ai prefissi \"The Hon\", \"Hons\" o \"The Honourable\". I commendatori e gli ufficiali devono ricevere il permesso dal presidente per usare i prefissi. Gli insigniti stranieri non possono utilizzare i prefissi e i post nominali senza il permesso del presidente.\nClassi.\nL'ordine dispone delle seguenti classi di benemerenza che danno diritto a dei post nominali qui indicati tra parentesi:"}
{"id": "4108018", "revid": "287204", "url": "https://it.wikipedia.org/wiki?curid=4108018", "title": "Castello di Tours", "text": ""}
{"id": "4108021", "revid": "50881988", "url": "https://it.wikipedia.org/wiki?curid=4108021", "title": "Uguaglianza di opportunit\u00e0", "text": ""}
{"id": "4108026", "revid": "1869172", "url": "https://it.wikipedia.org/wiki?curid=4108026", "title": "Kham Tam", "text": "Divenne re nel 1432 dopo la morte del suo predecessore, il fratellastro Kon Kham, vittima di un complotto di corte. Regn\u00f2 solo 5 mesi, fino a quando si accorse che si stava tramando per ucciderlo e si mise in salvo fuggendo da Mueang Sua, dove non torn\u00f2 mai pi\u00f9.\nLe cronache che lo menzionano provengono dagli antichi annali di Lan Xang, di Lanna, di Ayutthaya e di Birmania, che differiscono tra loro. Gli annali di Lan Xang furono tradotti in altre lingue ed interpretati in diversi modi, dando luogo a controversie sull'attendibilit\u00e0 dei riferimenti storici. La principale tra le critiche che determinarono il cambiamento del testo originale, fu dettata dalla convinzione che molti degli avvenimenti storici fossero stati omessi o distorti nell'edizione originale a maggior gloria del regno. Gli avvenimenti e le date relative alla vita di Kham Tam non sono quindi pienamente attendibili, anche per la difficolt\u00e0 che ebbero gli storiografi a registrare l'incalzante susseguirsi degli avvenimenti di questo periodo oscuro di Lan Xang.\nBiografia.\nEra figlio di re Samsenthai e della regina Nang Keo Sida, figlia del re di Chiang Hung. Prima di divenire sovrano di Lan Xang, fu governatore del Principato di Pak Huei Luang. Sal\u00ec al trono nel 1432, ereditando dal fratellastro Kon Kham (figlio di Samsenthai e della regina Noi On Sor) uno stato in gravi condizioni di instabilit\u00e0, al cui interno fazioni dell'aristocrazia si disputavano il potere. Il suo regno fu dominato dalla cortigiana Maha Devi (letteralmente: \"Grande dea\"), un membro della famiglia reale che aveva acquisito crescente importanza durante il regno di Lan Kham Deng (1417-1428) ed era stata la mandante degli assassinii dei re Phommathat, Yukhon e Kon Kham tra il 1429 ed il 1432.\nPrima di salire al trono, Kham Tam era stato governatore di Pak Huei Luang e fu scelto come sovrano dall'aristocrazia di corte, al contrario dei tre predecessori che lo furono per volere di Maha Devi. Questa intendeva farne dei fantocci di cui disporre a piacimento, ma li fece tutti eliminare quando si rese conto che erano diventati un ostacolo ai suoi piani. Anche Kham Tam stava per seguire la stessa sorte, ma riusc\u00ec a smascherare il complotto ai suoi danni ordito dalla stessa Maha Devi e a fuggire dalla capitale. Subito dopo la sua fuga, la cortigiana fece eleggere re un fratellastro di Kham Tam, il principe Lue Sai.\nKham Tam trov\u00f2 rifugio a Pak Huei Luang, dove visse il resto dei suoi giorni. Nel breve periodo in cui aveva regnato a Mueang Sua, non si erano registrati altri eventi rilevanti. Mor\u00ec l'anno dopo, nel 1433, ed i suoi concittadini portarono le sue ceneri in un tempio eretto in suo onore lungo il fiume Huei Luang. Qualche anno dopo, il figlio Mui Ton-Kham fu nominato governatore di Vientiane e fu a capo di una rivolta nel tentativo di affrancare la citt\u00e0 dal dominio di Lan Xang e farne uno stato indipendente, ma fu sconfitto e fatto giustiziare dal re Sai Tia Kaphut.\nCrisi del regno.\nI gravi episodi che insanguinarono Mueang Sua in quegli anni erano frutto della sfrenata ambizione di Maha Devi. Aveva destabilizzato la pace e l'armonia che avevano contraddistinto la corte di Lan Xang fino al regno di Lan Kham Deng, ed avrebbe in seguito provocato altri eventi luttuosi. Sarebbe riuscita a diventare la prima donna sovrano di Lan Xang quando ormai aveva pi\u00f9 di 90 anni, attorno al 1440, ma il suo regno dur\u00f2 poco. Decisi a porre fine ai suoi soprusi, membri della nobilt\u00e0 fecero uccidere lei ed il giovane marito, per poi mettere a capo dello stato un consiglio formato da alti prelati.\nUn altro elemento che contribu\u00ec ai luttuosi eventi, fu la frattura che avvenne a corte fra la fazione alleata ai siamesi del Regno di Ayutthaya, l'odierna Thailandia, e quella alleata all'Impero Khmer, l'odierna Cambogia. La prima fazione si era creata quando il re di Ayutthaya Ramathibodi I aveva fatto sposare negli anni 60 del secolo precedente la figlia Nang Keo Lot Fa a Fa Ngum, il fondatore di Lan Xang. Tale fazione era costituita dagli aristocratici fedeli alla tradizione della corte del Regno di Mueang Sua, che erano stati messi in secondo piano da Fa Ngum.\nLa seconda fazione era legata alla corte khmer, che era stata fondamentale nell'unificazione del paese con l'appoggio militare ed economico fornito per la campagna militare che port\u00f2 alla fondazione di Lan Xang. Alcuni storiografi ipotizzano che l'adesione di Fa Ngum alla causa khmer ed il conflitto tra le due fazioni avesse influito sulla destituzione e l'esilio dello stesso sovrano, incapace di gestire la situazione nei suoi ultimi anni di vita. Nel 1431, il gi\u00e0 declinante Impero Khmer aveva subito la distruzione della capitale Angkor Thom da parte delle armate di Ayutthaya e la corte si era spostata a sud-est nella zona dell'odierna Phnom Penh. Tale evento aveva posto fine all'influenza dei khmer nel sudest asiatico."}
{"id": "4108044", "revid": "110157", "url": "https://it.wikipedia.org/wiki?curid=4108044", "title": "Puchar Polski 2012-2013", "text": "Il Puchar Polski 2012-13 fu la 59\u00aa Coppa di Polonia di calcio e si tenne tra il 18 luglio 2012 e l'8 maggio 2013.\nIl ha vinto il trofeo per la sedicesima volta, la terza consecutiva.\nPrimo turno preliminare.\nHanno partecipato a questo turno le 35 squadre di II liga e le 16 vincitrici delle coppe provinciali. Il Pelikan \u0141owicz \u00e8 stato ammesso direttamente al secondo turno preliminare.\nSecondo turno preliminare.\nHanno partecipato a questo turno le vincenti del primo turno preliminare. Stomil Olsztyn e Sok\u00f3\u0142 Aleksandr\u00f3w \u0141\u00f3dzki sono passate automaticamente al primo turno."}
{"id": "4108045", "revid": "124736504", "url": "https://it.wikipedia.org/wiki?curid=4108045", "title": "Palestina ai Giochi della XXVI Olimpiade", "text": "La Palestina ha partecipato alle Giochi della XXVI Olimpiade di Atlanta, svoltisi nel 1996, con una delegazione di 2 atleti. Per lo Stato palestinese \u00e8 la prima partecipazione olimpica. I primi due olimpionici palestinesi furono Majdi Abu Marahil, originario di un campo profughi della Striscia di Gaza che fu portabandiere e gareggi\u00f2 nei 10\u00a0000 metri arrivando ultimo nelle qualifiche e Ihab Salama, calciatore che gareggio nei 1500 metri di corsa."}
{"id": "4108046", "revid": "26630", "url": "https://it.wikipedia.org/wiki?curid=4108046", "title": "Sheryl Rubio", "text": "Biografia.\nSheryl Rubio nasce a Caracas il 28 dicembre 1992, da Damaris Rojas e \u00d3scar Rubio. Rubio rivel\u00f2 in un\u2019intervista che aveva avuto una sorella, ma non accenn\u00f2 nulla riguardo alla sua morte. Nel 2018, anni dopo, rivel\u00f2 attraverso un video nel suo canale YouTube, i dettagli riguardo alla morte della sorella, assassinata a 19 anni dal suo compagno, molto possessivo e geloso. Rubio rivel\u00f3 anche che il crimine della sorella rimase impunito e non fu fatta giustizia.\nRubio ha confessato che a scuola non era popolare, e ha anche sofferto di atti di bullismo. Parla correttamente inglese e spagnolo.\nVita privata.\nNel 2019 si \u00e8 fidanzata con Shaps Wade, un odontoiatra statunitense. Il loro matrimonio \u00e8 stato celebrato il 27 ottobre 2020 ed entrambi lo hanno comunicato tramite i rispettivi profili su Instagram.\nCarriera.\nSheryl Rubio cominci\u00f2 la sua carriera d'attrice all'et\u00e0 di sette anni, interpretando \u00c1ngela Rigores nella telenovela, \"Amantes de luna llena\". Successivamente partecipa alla telenovela, \"La soberana\", prodotta e creata da RCTV, nel ruolo di Ana Ozores, ruoli che riprender\u00e0 anche negli adattamenti teatrali delle due telenovelas, rispettivamente nel 2003 e nel 2004-2005.\nNel 2003, partecipa come Renata Antoni D\u00edaz in, \"La ni\u00f1a de mis ojos\", una telenovela per bambini famosissima in America latina. L'anno successivo, ad 11 anni ha iniziato a lavorare come presentatrice del programma televisivo \"Atomico\".\nNel 2007 ottiene il ruolo della protagonista nella serie \"Somos t\u00fa y yo\", co-produzione televisiva tra America latina, Europa, Medio Oriente e Africa, dove interpreta il personaggio di Sheryl S\u00e1nchez. La serie diventa in poco tempo, un vero fenomeno mediatico, una delle serie preferite dagli adolescenti di America Latina, Israele, Uruguay, Messico, Grecia, Macedonia del Nord, Ucraina, Per\u00f9, Venezuela, Ecuador, Italia, Bolivia e Colombia. La serie viene trasmessa dal 2007 al 2010. In Italia viene trasmessa dall'8 marzo del 2015 su Rai Gulp, con episodi trasmessi della durata di 25 minuti ciascuno.\nSuccessivamente viene scelta per interpretare il ruolo di protagonista nella serie \"\", ispirato al film del 1978 \"Grease - Brillantina\".\nNel 2010 torna ad interpretare Sheryl S\u00e1nchez nella serie \"Non pu\u00f2 essere!\". La serie in realt\u00e0 \u00e8 una sitcom e ha ottenuto un buon successo, debuttando per la prima volta 25 luglio 2010 sulla rete Venevisi\u00f3n. Mentre in America Latina ha debuttato l'8 novembre 2010 dal canale tematico per bambini, Boomerang, mentre viene trasmesso per la prima volta in Italia il 26 settembre 2011 dalla rete televisiva, Frisbee.\nNello stesso anno, dopo aver recitato in \"Non pu\u00f2 essere!\", interpreta il ruolo di Sofia Carlota nella telenovela \"La vuida joven\", scritto da Martin Hahn, telenovela ispirata alla vita della baronessa spagnola, Carmen Cervera.\nNel 2012 entra a far parte del cast di \"Mi ex me tiene ganas\", scritto da Martin Hahn e prodotto da Sandra Rioboo, dove interpreta il personaggio di Stefany Miller. La serie viene trasmessa in prima visione il 16 maggio 2012 ottenendo un grande successo in tutta l'America Latina. Rubio ha ricevuto un'accoglienza positiva sui media dell'America Latina.\nNel 2013 \u00e8 co-protagonista della serie \"Coraz\u00f3n Esmeralda\", dove interpreta Rocio Salvatierra. Oltre all'attivit\u00e0 di attrice, la Rubio inizi\u00f2 a cimentarsi anche nel canto durante la partecipazione in \"Coraz\u00f3n Esmeralda\" eseguendo alcune colonne sonore.\nNell'agosto del 2015, entra a far parte della commedia prodotta da TC Televisi\u00f3n, \"Los Hijos de Don Juan\", dove interpreta Malib\u00fa, per questo ruolo, l'attrice si trasferisce per sei mesi a Ecuador, per compiere le riprese. durante il 2015 l'attrice appar\u00ec nel'episodio, \"Addio alle bambine\", nella serie \"Esc\u00e1ndalos\", vicenda basata su un fatto accaduto realmente a Cleveland, quando un uomo sequestr\u00f2 3 bambine. Per questa interpretazione l\u2019attrice ha ricevuto critiche positive.\nNel 2015 la Rubio si rec\u00f2 in Israele per partecipare alla campagna, \"Upload Project\" di \"Stand With Us\", organizzazione senza fini di lucro.\nNel 2016 si trasferisce a Citt\u00e0 del Messico e Los Angeles. Nel novembre del 2016, venne scelta come protagonista della serie \"Guerra de \u00eddolos\", dove interpreta il ruolo di Julia Matamoros, una ballerina e cantante professionista. La serie viene trasmessa in prima visione il 24 aprile 2017 e ottiene un grande successo in tutta l'America Latina.\nNel 2017 prende parte alla campagna di scarpe \"Nike Air Vapormax\" di Nike Women. Successivamente diventa il nuovo volto di \"Guess\" insieme al cantante Joe Jonas.\nNel 2018 viene annunciata la sua partecipazione in \"La casa de las flores\", dove interpreta la protagonista, Luc\u00eda D\u00e1vila, insieme alle attrici Aislinn Derbez, Cecilia Suarez e Ver\u00f3nica Castro.\nDal 2020, si trasferisce a New York, Stati Uniti, per continuare la sua carriera.\nModa.\nNell'ottobre 2014, Sheryl lanci\u00f2 una linea di abbigliamento disegnata da lei stessa, \"Moda Melao\". La linea fu messa in vendita in diversi negozi dell'America Latina, su Amazon a livello internazionale.\nNel luglio nel 2016 fu l'immagine dell'edizione estiva di \"Flamingo Glasses\". Fu anche immagine di \"Forever 21\" nella sue collezioni: \"Back to School\" e \"Holiday\".\nDoppiatrici italiane.\nNelle versioni in italiano dei suoi film, Sheryl Rubio \u00e8 stata doppiata da:"}
{"id": "4108050", "revid": "2197462", "url": "https://it.wikipedia.org/wiki?curid=4108050", "title": "Una voce per Padre Pio", "text": "Una voce per Padre Pio \u00e8 un concerto a scopo benefico nato da un'idea di Enzo Palumbo che si svolge a partire dal 2000 ogni anno nel mese di luglio nella piazza Santissima Annunziata a Pietrelcina, in provincia di Benevento e che viene mandato in onda su Rai 1 in prima serata.\nIl programma.\nGli ospiti che prendono parte all'evento (cantanti, attori, politici, figli spirituali etc.) sono selezionati tra coloro che si dimostrano pi\u00f9 legati alla figura del santo. Nel corso dello special si realizzano collegamenti con il borgo antico del paese, testimone di grandi avvenimenti legati alla nascita, alla fanciullezza ed alla giovinezza di Francesco Forgione, il futuro Padre Pio da Pietrelcina. La serata evento \u00e8 trasmessa in diretta prima serata su Rai 1 ed in differita su Rai Italia, ottenendo buoni ascolti sia sul territorio nazionale che su quello internazionale. Al progetto televisivo \u00e8 legata una campagna di raccolta fondi a favore dei paesi del terzo mondo, interamente gestita dall'Associazione Una voce per Padre Pio Onlus, con sede in Italia, Costa d'Avorio, Togo, Canada.\nLa prima edizione dell'evento venne tenuta a battesimo da Tiberio Timperi, al quale l'anno successivo subentr\u00f2 Pippo Baudo. Volto storico della manifestazione \u00e8 per\u00f2 Massimo Giletti, padrone di casa per ben 14 edizioni consecutive. Successivamente il programma \u00e8 stato condotto da Alessandro Greco, nuovamente da Tiberio Timperi,da Flavio Insinna e da Mara Venier.\nNel 2018 il programma \u00e8 andato in onda eccezionalmente in seconda serata, mentre dall'edizione 2019 la serata \u00e8 tornata a essere trasmettere nella fascia del prime time. Nel 2020 a causa delle misure restrittive per l'emergenza Covid-19, la serata per la prima volta viene realizzata a Roma presso gli studi della Rai. Nel 2021 la trasmissione torna in onda da Pietrelcina con la conduzione di Mara Venier (registrazione avvenuta il 23 giugno 2021).\nSpin-off.\nUna voce per Padre Pio... Nel mondo.\nNel settembre del 2012 e 2013 venne realizzato uno spin off dell'evento intitolato Una voce per Padre Pio... Nel mondo, registrato a Toronto (Canada) e trasmesso in fascia pomeridiana su Rai 1."}
{"id": "4108061", "revid": "196390", "url": "https://it.wikipedia.org/wiki?curid=4108061", "title": "Moleno (torrente)", "text": ""}
{"id": "4108067", "revid": "834", "url": "https://it.wikipedia.org/wiki?curid=4108067", "title": "Lie Down with Lions (film)", "text": ""}
{"id": "4108068", "revid": "33751", "url": "https://it.wikipedia.org/wiki?curid=4108068", "title": "Stadio 19 maggio (Samsun)", "text": "Lo Stadio 19 maggio () \u00e8 uno stadio ad uso polivalente sito a Samsun, in Turchia. Il nome dello stadio richiama la data d'inizio della guerra d'indipendenza turca.\nSituato nel distretto di Canik, \u00e8 stato inaugurato nel 1965. Nel 2006 ha subito una profonda opera di rinnovamento: tutti i posti a sedere sono stati dotati di copertura ed \u00e8 stato aggiunto un nuovo anello, che ha portato la capienza a 19 720 posti."}
{"id": "4108069", "revid": "486946", "url": "https://it.wikipedia.org/wiki?curid=4108069", "title": "Samsun 19 Mayis", "text": ""}
{"id": "4108070", "revid": "486946", "url": "https://it.wikipedia.org/wiki?curid=4108070", "title": "Stadio Samsun 19 May\u0131s", "text": ""}
{"id": "4108071", "revid": "112858963", "url": "https://it.wikipedia.org/wiki?curid=4108071", "title": "Marco Boffo", "text": "Biografia.\nDapprima buon tennista, ha poi scoperto anche la passione per la corsa a piedi fino a diventare uno dei migliori specialisti italiani della 100 km. Si \u00e8 diplomato all'ISEF e lavora come istruttore presso una palestra nel veneziano. Ha anche conseguito il patentino di maestro nazionale di tennis.\nCampionati nazionali.\n2005\nAltre competizioni internazionali.\n2004\n2005\n2007\n2008\n2009\n2010"}
{"id": "4108072", "revid": "1543377", "url": "https://it.wikipedia.org/wiki?curid=4108072", "title": "Beauchamp (famiglia)", "text": "Beauchamp \u00e8 una famiglia inglese avente origini normanne.\nIl nome deriva dal latino \"Bello Campo\" e nacque da una delle pi\u00f9 antiche famiglie anglo-normanne.\nBaroni di Bedford.\nIl titolo venne creato da Guglielmo II d'Inghilterra per Paine de Beauchamp.\nEbbe tale titolo anche William de Beauchamp, High Sheriff di Bedfordshire e Buckinghamshire che prese parte alla Prima guerra dei baroni.\nIl titolo si fuse nel 1138, 1366 e 1414 con quello di duca di Bedford.\nConti di Warwick.\nNel 1268 divennero conti di Warwick: William de Beauchamp eredit\u00f2 il titolo alla morte senza figli dello zio materno William Maudit, VIII conte di Warwick.\nSarebbe rimasto alla famiglia fino al 1492 con la morte di Anne de Beauchamp, XVI contessa di Warwick, figlia di Richard de Beauchamp, XIII conte di Warwick e moglie di Richard Neville.\nBaroni Beaucham.\nDal 1299 vennero creati i baroni Beauchamp. Il titolo venne in realt\u00e0 creato diverse volte nella storia dell'Inghilterra e del Regno Unito. Appartenne comunque alla famiglia Beauchamp fino al 1503 per poi passare alla famiglia Seymour.\nBaroni Beauchamp di Bletso.\nBarone Beauchamp di Bletso fu un titolo nobiliare creato quando Roger de Beauchamp (?- 1379/1380), figlio di Giles de Beauchamp e Catherine de Bures, fece parte del Parlamento come primo Barone Beauchamp di Bletso dal 1363 al 1379.\nSuo figlio Roger (died 1373/1374), nato dal primo matrimonio con Sybil de Patshull, non fu invece convocato in Parlamento. Egli fu il padre di Sir Roger Beauchamp (1362-13 maggio 1406), proprietario di terre a Bletsoe, Bedfordshire, Spelsbury, Oxfordshire e Lydiard Tregoze, Wiltshire e rappresentante nel parlamento del Bedfordshire nel 1399.\nIl figlio di Sir Roger Beauchamp (1362\u20131406) e di sua moglie Mary fu John Beauchamp di Bletso (1396-1412). Egli spos\u00f2 prima Margaret Holand, figlia di Sir John Holand, e poi Edith Stourton, figlia di Sir John Stourton, sceriffo di Dorset e Somerset, e di Catherine Beaumont, figlia di Henry Beaumont, III Barone Beaumont.\nDa Edith Stourton John Beauchamp ebbe due figli:\nBaroni Bergavenny.\nNel 1392 William de Beauchamp, figlio di Thomas de Beauchamp, XI conte di Warwick, venne creato barone Bergavenny titolo che sarebbe passato ai suoi discendenti fino ad Elizabeth de Beauchamp, moglie di Edward Neville e morta nel 1448. Il padre di Elizabeth, Richard de Beauchamp, ottenne nel 1420 anche il titolo di conte di Worcester.\nConti Beauchamp.\nIl titolo venne creato nel 1815 per William Lygon e si estinse con la morte nel 1979 di William Lygon, VIII conte Beauchamp.\nBaronetti Beauchamp.\nVennero creati due titoli di baronetto Beauchamp nel Regno Unito ed entrambi sono estinti.\nIl baronetto Beauchamp di Grosvenor Place, nella contea di Londra, fu creato il 27 giugno 1911 per Edward Beauchamp, deputato del parlamento per Lowestoft. Egli fu il secondo figlio del reverendo William Henry Beauchamp, secondo figlio a sua volta di William Beauchamp-Proctor, III Baronetto di Proctor-Beauchamp. Il titolo si estinse con la morte nel 1976 del secondo baronetto Brograve Campbell Beauchamp.\nIl baronetto Beauchamp di Woodborough, nella contea di Somerset, fu creato il 4 ottobre 1918 per Frank Beauchamp. Il titolo si estinse con la morte del secondo baronetto Douglas Clifford Beauchamp nel 1983."}
{"id": "4108075", "revid": "254401", "url": "https://it.wikipedia.org/wiki?curid=4108075", "title": "Francesco Cesare Fera", "text": ""}
{"id": "4108076", "revid": "76963", "url": "https://it.wikipedia.org/wiki?curid=4108076", "title": "Tsuyoshi Abe", "text": "Nato come Li Zhendong Abe (\u674e\u632f\u51ac), si trasferisce in Giappone all'et\u00e0 di nove anni, e da allora ha cambiato nome utilizzando quello che porta attualmente. Ha frequentato l'accademia cinematografica e nel 2000 ha iniziato la sua carriera nel mondo dello spettacolo."}
{"id": "4108086", "revid": "729019", "url": "https://it.wikipedia.org/wiki?curid=4108086", "title": "UFC 148", "text": "UFC 148: Silva vs. Sonnen II \u00e8 stato un evento di arti marziali miste organizzato dalla Ultimate Fighting Championship che si \u00e8 tenuto il 7 luglio 2012 all'MGM Grand Garden Arena di Las Vegas, Stati Uniti.\nRetroscena.\nUFC 148 batt\u00e9 il record di evento UFC con il pi\u00f9 alto incasso della storia grazie ad un totale di 6.901.655 dollari; precedentemente il record lo deteneva l'evento UFC 66 con un totale di 5.397.300 dollari.\nIl main match della serata tra Anderson Silva e Chael Sonnen per il titolo dei pesi medi avrebbe dovuto svolgersi in Brasile con l'evento UFC 147, ma a causa del sovrapporsi delle date con la Conferenza delle Nazioni Unite sullo sviluppo sostenibile il rematch tra i due contendenti venne spostato; si tratta sicuramente del match pi\u00f9 atteso dell'anno grazie anche alla molta pubblicit\u00e0 generata dal trash-talking di Sonnen nei confronti dell'avversario sudamericano.\nL'evento vide anche l'ultimo incontro in carriera della leggenda Tito Ortiz, che venne immediatamente inserito nella \"Hall of Fame\" dell'UFC.\nL'evento avrebbe dovuto ospitare anche l'incontro per il titolo dei pesi gallo tra Dominick Cruz e Urijah Faber, ma a seguito dell'infortunio capitato a Cruz l'abbinamento del match venne cambiato e l'incontro stesso venne spostato a UFC 149.\nIvan Menjivar avrebbe dovuto affrontare Renan Bar\u00e3o per un posto come primo contendente al titolo dei pesi gallo, ma con l'infortunio di Dominick Cruz Bar\u00e3o venne scelto come contendente alla nuova cintura ad interim di categoria, e Menjivar venne quindi opposto a Mike Easton.\nCung Le se la doveva vedere con Rich Franklin, ma a causa dell'infortunio capitato a V\u00edtor Belfort Franklin venne chiamato a sostituire il brasiliano nel main event di UFC 147; Le affront\u00f2 Patrick C\u00f4t\u00e9, di ritorno in UFC.\nPremi.\nI seguenti lottatori sono stati premiati con un bonus di 75.000 dollari:"}
{"id": "4108087", "revid": "55935", "url": "https://it.wikipedia.org/wiki?curid=4108087", "title": "Sant'Anastasia detta la Maggiore", "text": ""}
{"id": "4108095", "revid": "33751", "url": "https://it.wikipedia.org/wiki?curid=4108095", "title": "Stadio 19 maggio (Ankara)", "text": "Lo Stadio 19 maggio (in turco: \"19 May\u0131s Stadyumu\") \u00e8 stato uno stadio di calcio di Ankara, in Turchia. Il nome dello stadio richiamava la data d'inizio della guerra d'indipendenza turca.\nEra lo stadio di casa del , ma ha ospitato anche partite dell' e dell'. \nEra uno degli impianti proposti dalla Turchia in vista della scelta della nazione organizzatrice della fase finale del Campionato europeo di calcio 2016.\nNell'agosto 2018 sono iniziati i lavori di demolizione dello stadio, per far spazio ad un nuovo impianto che sorger\u00e0 sul medesimo sito."}
{"id": "4108096", "revid": "767487", "url": "https://it.wikipedia.org/wiki?curid=4108096", "title": "Sibi", "text": "Sibi \u00e8 una citt\u00e0 del Pakistan, nella regione del Belucistan. \u00c8 il capoluogo del Distretto di Sibi. Nel 2001 possedeva una popolazione di 52.100 abitanti. \u00c8 la citt\u00e0 pi\u00f9 calda dell'Asia, con 53,0 \u00b0C registrati come record assoluto all'ombra."}
{"id": "4108097", "revid": "339392", "url": "https://it.wikipedia.org/wiki?curid=4108097", "title": "Stadio 19 May\u0131s di Ankara", "text": ""}
{"id": "4108098", "revid": "33751", "url": "https://it.wikipedia.org/wiki?curid=4108098", "title": "19 May\u0131s Stadyumu", "text": ""}
{"id": "4108099", "revid": "76963", "url": "https://it.wikipedia.org/wiki?curid=4108099", "title": "Juan Riedinger", "text": "Biografia.\nAttore televisivo e cinematografico canadese, emigrato negli Stati Uniti, inizia a recitare dopo essersi laureato in Arte e Scienze alla University of Calgary. Muove i suoi primi passi nel mondo del cinema partecipando come attore ad alcuni cortometraggi: \"Do You Mind If I Tell You a Story?\" (2006) di Terry Miles, \"I, Stalker\" (2006) di Katrin Bowen, \"Future Language of Slaves\" (2006) di Bryan Nykon e \"Balloon and the Beast\" (2006) di Kyle Welton.\nSuccessivamente, viene ingaggiato in alcuni telefilm, quali \"Godiva\u2019s\" (2006) di Scott Smith e Anne Wheeler, \"The L Word\" (2007), \"Fallen - Angeli caduti\" (2007), \"Bionic Woman\" (2007), \"Smallville\" (2007-2009) e \"Supernatural\" (2010). Da segnalare la sua partecipazione alla fiction trasmessa anche in Italia, \"Luna \u2013 Il grande spirito\" (2007). Nel 2015 si fa notare al grande pubblico grazie alla sua partecipazione alla prima stagione di \"Narcos\", serie televisiva prodotta da Netflix, in cui interpreta il narcotrafficante Carlos Lehder."}
{"id": "4108108", "revid": "1543377", "url": "https://it.wikipedia.org/wiki?curid=4108108", "title": "Mikako Tabe", "text": "Si \u00e8 fatta apprezzare nel ruolo svolto nel musical dedicato a Sailor Moon. \u00c8 impegnata sia nel teatro che nel cinema e nella televisione dove ha partecipato a numerosi dorama di successo."}
{"id": "4108114", "revid": "84184", "url": "https://it.wikipedia.org/wiki?curid=4108114", "title": "Delta Force (serie di film)", "text": "La saga di Delta Force \u00e8 una serie cinematografica d'azione/guerra, diretta da Menahem Golan e Aaron Norris ed interpretata da Chuck Norris e Lee Marvin. \nFilm.\n\"Delta Force\" (1986).\nIl capitano Scott McCoy (Norris) ed il colonnello Nick Alexander (Marvin) sono i capi della squadra d'\u00e8lite delle forze speciali di nome Delta Force, un corpo utilizzato soprattutto per missioni anti-terrorismo. Un giorno un gruppo di terroristi guidati da Abdul Reweih (Robert Forster), prende in ostaggio un aereo con pi\u00f9 di 500 passeggeri e man mano il gruppo aumenta. La Delta Force viene mandata a risolvere la situazione, man non sar\u00e0 per niente facile e uno di loro morir\u00e0 in uno scontro a fuoco. I terroristi inoltre catturano tutti i passeggeri ebrei e li rinchiudono in una fortezza. Sta ora a McCoy, promosso maggiore appena prima di decollare per la missione, e Alexander risolvere la situazione. Fra violenti corpo a corpo e scontri a fuoco la squadra riuscir\u00e0 a risolvere la situazione.\n\"Colombia Connection - Il massacro\" (1990).\nIl colonnello Alexander \u00e8 morto ormai da molto tempo e l'ora colonnello McCoy ha al suo fianco il maggiore Chavez. La missione della Delta Force stavolta sar\u00e0 di catturare il boss mondiale della mafia e signore della droga, Ramon Cota. Sar\u00e0 una missione ancora pi\u00f9 dura di quella precedente e McCoy dovr\u00e0 affrontare sia gli uomini di Cota che quelli del generale Olmedo, suo protettore.\nDelta Force 3 - Missione nel deserto (1991).\nUn gruppo scelto di marines deve catturare un dittatore arabo che minaccia gli Stati Uniti con un ordigno nucleare. All'operazione per\u00f2 partecipa un gruppo di soldati russi ed ovviamente fra i due gruppi inizialmente le cose non vanno come dovrebbero. \nSam Firstenberg, regista di film d'azione come \"Guerriero Americano\", cerca zoppicando fin dall'inizio di utilizzare il titolo \"Delta Force\" per portare a casa qualche soldino, ma manca il bersaglio... Il film \u00e8 pieno di scene di \"Delta Force\" (tutte le volte o quasi che si vede l'Hercules C-130 del commando, ad esempio) e le poche scene nuove sono recitate da attori che sono l\u00ec perch\u00e9 figli o fratelli di attori ben pi\u00f9 famosi, uno su tutti Nick Cassavetes."}
{"id": "4108120", "revid": "393899", "url": "https://it.wikipedia.org/wiki?curid=4108120", "title": "ONAV", "text": "L'Organizzazione Nazionale Assaggiatori di Vino (ONAV) \u00e8 un'Organizzazione non a scopo di lucro italiana. Fondata il 28 ottobre 1951, ha ottenuto formale riconoscimento giuridico da parte dello Stato l'8 luglio 1981, con Decreto n. 563 del Presidente della Repubblica. La sede centrale \u00e8 ad Asti (ma con delegazioni su tutto il territorio nazionale e all'estero).\nScopi primari dell'associazione sono sia la formazione e la valorizzazione della figura dell'assaggiatore di vino, sia la promozione di un consumo informato e consapevole del vino in generale e del vino italiano in particolare (art. 2 dello Statuto ONAV). Da notare che, all'atto della fondazione (su iniziativa della Camera di commercio di Asti), l'ONAV fu inizialmente riconosciuta come ordine (la \"O\" della sigla indicava appunto tale natura); in seguito si trasform\u00f2 in un'associazione.\nEletto nel novembre 2014, l'attuale presidente di ONAV \u00e8 Vito Intini, milanese, dirigente d'impresa, da lungo tempo protagonista nel mondo della degustazione professionale di vino (proveniente da AIS, \u00e8 onavista dal 1998). Succede al prof. Giorgio Calabrese, anch'egli onavista da tempo, oltre che famoso dietologo e presenzialista TV.\nI corsi di qualifica che ONAV propone sono di due tipi:\nGli enologi, gli enotecnici e i laureati specializzati in viticoltura ed enologia, con due anni d'esperienza degustativa, che facciano domanda d'iscrizione all'ONAV, accedono direttamente alla classe degli Assaggiatori con la qualifica di Tecnici Assaggiatori.\nModello della scheda di valutazione ONAV \u00e8 la scheda di valutazione dei vini elaborata dall\"'Union International Des Oenologues\" (UIOE).\nPresidenti.\nSegue l'elenco dei persone che si sono succedute alla carica:"}
{"id": "4108121", "revid": "5585", "url": "https://it.wikipedia.org/wiki?curid=4108121", "title": "Giuseppe Folchi", "text": "Biografia.\nArtista poliedrico, il Folchi nacque pittore, allievo di Romeo Musa. Agli inizi del '900 aderisce al Futurblocco e partecipa alla \"Prima Mostra Nazionale di Arte Futurista\" organizzata dal Marinetti, a Roma nel 1933. Fu promotore di numerose esposizioni cui parteciparono importanti artisti molisani e nazionali, tra cui Trivisonno e Guttuso.\nAbbracciata la fotografia, e scoperta la passione per il cinema, il Folchi, \u00e8 stato autore di numerosi cortometraggi e documentari girati in Molise, oggi testimonianza, dal valore inestimabile, della storia della sua terra e dei paesaggi rurali a lui cari. Tra i documentari pi\u00f9 conosciuti spiccano quelli dedicati alle tradizioni e festivit\u00e0 molisane: \"I Misteri\", dedicato al Corpus Domini e alla parata dei 12 ingegni di Paolo Saverio Di Zinno; \"San Basso\" documentario sulla festivit\u00e0 celebrata a Termoli; \"La Carrese\", corsa dei cari tipica di Ururi; e \"San Pardo\" festa in onore del Santo patrono di Larino.\nAttraverso il \"Cinegruppo\" fondato da Edmondo Pasquale e Ennio De Felice, il poliedrico artista entra in contatto con esponenti del Cinema italiano dell'epoca e si trasferisce a Roma dove per anni frequenta assiduamente gli ambienti di Cinecitt\u00e0, stringendo amicizia, tra gli altri, con Gillo Pontecorvo, Pietro Germi e Ettore Scola. Nel 1952 \u00e8 sceneggiatore ed assistente alla regia del film \"Il prezzo dell'onore\" diretto da Ferdinando Baldi, con Maria Frau e Vincenzo Musolino, primo film girato interamente in Molise.\nIl film segna anche il precoce addio alla cinepresa del Folchi, per dedicarsi alla famiglia e ai suoi 4 figli. Tuttavia gli anni successivi non sono meno ricchi di ispirazione artistica che trova espressione nella xilografia, a ulteriore testimonianza della versatilit\u00e0 dell'artista, oltre chiaramente che nella pittura.\nUna banale caduta sulla neve fu causa dell'ictus emorragico che lo port\u00f2 alla morte nell'inverno del 1962."}
{"id": "4108125", "revid": "1039155", "url": "https://it.wikipedia.org/wiki?curid=4108125", "title": "Episodi de Il Tulipano Nero - La Stella della Senna", "text": "Di seguito vengono elencati gli episodi della serie televisiva anime \"Il Tulipano Nero - La Stella della Senna\", creata nel 1975.\nQuesto anime \u00e8 composto da trentanove episodi. Nell'edizione giapponese \u00e8 stato diviso in tre parti, da tredici episodi ciascuna. In quella italiana, invece, in tredici DVD, da tre episodi ciascuno."}
{"id": "4108128", "revid": "637734", "url": "https://it.wikipedia.org/wiki?curid=4108128", "title": "Gerbillus campestris", "text": ""}
{"id": "4108130", "revid": "637734", "url": "https://it.wikipedia.org/wiki?curid=4108130", "title": "Gerbillus diminutus", "text": ""}
{"id": "4108134", "revid": "637734", "url": "https://it.wikipedia.org/wiki?curid=4108134", "title": "Gerbillus harwoodi", "text": ""}
{"id": "4108136", "revid": "2192915", "url": "https://it.wikipedia.org/wiki?curid=4108136", "title": "Associazione italiana sommelier", "text": "L'Associazione italiana sommelier (in acronimo AIS) \u00e8 una organizzazione senza scopo di lucro fondata a Milano il 7 luglio 1965. Successivamente, il 6 aprile 1973, con decreto n. 539 del presidente della Repubblica, ha ottenuto il riconoscimento giuridico da parte dello stato italiano.\nObiettivo.\nL'Associazione italiana sommelier si prefigge lo scopo di qualificare la figura professionale del sommelier e di valorizzare la cultura del vino, svolgendo prevalentemente attivit\u00e0 di carattere didattico ed editoriale per diffondere la conoscenza e l'apprezzamento delle bevande alcoliche, dei prodotti alimentari tradizionali e tipici e della tecnica di abbinamento cibo-vino.\nStoria e sviluppo.\nI soci fondatori dell'Associazione italiana sommelier furono Gianfranco Botti, Jean Valenti, Leonardo Gerra ed Ernesto Rossi. La prima presidenza fu affidata a Gianfranco Botti\nLa scelta del termine sommelier, invece di \"coppiere\" o \"bottigliere\" fu motivata dall'internazionalit\u00e0 ormai acquisita dell'appellativo. Tale scelta si trovava in sintonia con la politica europeista che lo Stato Italiano stava delineando in quegli anni ed alla facilit\u00e0 di riconoscere in quel nome la figura del professionista del servizio del vino.\nDa quel momento inizi\u00f2 la storia e la crescita dell'AIS: l'obiettivo dei fondatori era infatti quello di qualificare i dipendenti che operavano nella ristorazione italiana e quindi, nei primi tempi, si accettarono iscrizioni da parte di persone facenti parte del solo personale di sala. Dopo pochi anni, visto il crescente interesse verso la nuova associazione, la politica di adesione fu aperta ad altre categorie, purch\u00e9 operanti nel settore della ristorazione e della mescita Per diffondere ulteriormente le proprie finalit\u00e0, il consiglio nazionale ebbe l'idea di organizzare un congresso su scala nazionale e di istituire il concorso per il Miglior sommelier d'Italia.\nNel 1968 a Milano, presso il Politecnico del commercio, si tenne il primo corso di qualificazione professionale per sommelier, con la collaborazione dell'Associazione degli enotecnici italiani: ne scatur\u00ec la nascita di una prima dispensa e dei primi esami. Nacque da qui l'idea di Franco Tommaso Marchi, colui che diede il decisivo impulso alla crescita dell'AIS, di creare una \"didattica\" che in pochi anni mise a punto un secondo corso sulla \"Enografia Nazionale e Tecnica della Degustazione\". Successivamente, nel 1979, con il contributo di Nerio Raccagni, Pietro Mercadini, Angelo Solci, Antonio Picciardini e molti altri, fu realizzato il terzo corso sulla \"Tematica dell'abbinamento cibo-vino\", fondato sulle caratteristiche degli alimenti in funzione dell'accordo del vino con il cibo.\nL'Associazione italiana sommelier promuoveva a quei tempi le proprie iniziative ed attivit\u00e0 su tutto il territorio nazionale attraverso la pubblicazione periodica di articoli su diverse riviste (Shaker Club, Gourmet Club, Il Vino, Vini e Liquori, Il Sommelier) che si rendevano disponibili alla divulgazione di tutto ci\u00f2 che riguardava il settore della Sommellerie. \nSolo a partire dall'Aprile 1994 l'AIS pubblica in proprio la rivista \"Il Sommelier Italiano\". Successivamente, nel 2007, la rivista cambia nome e diventa \"DeVinis\" che nel 2011 passa infine dal formato cartaceo alla versione on-line. Dal 2014, con la scissione FIS, la rivista \"Bibenda\" (ora espressione di questa fondazione, insieme alla omonima guida) \u00e8 stata sostituita da \"Vitae\" che d\u00e0 il nome anche alla nuova guida vini AIS.\nAIS ha avuto anche due scissioni (o spin-off come si usa dire):\nLa didattica.\nL'Associazione italiana sommelier organizza il corso di \"qualificazione professionale per sommelier\" AIS, il cui programma formativo \u00e8 articolato su tre livelli. Alla fine del terzo livello \u00e8 previsto un esame scritto, pratico ed orale, al superamento del quale viene rilasciato il diploma di sommelier (sul quale \u00e8 rappresentato il logo ufficiale AIS in color argento), la spilla da bavero in color argento ed il tradizionale tastevin con catena.\nDiversamente da chi consegue la qualifica di sommelier ai soli fini amatoriali, per coloro i quali svolgono una comprovata attivir\u00e0 lavorativa nei settori di categoria (Ristorazione, Enoteche, Wine Bar etc) \u00e8 previsto invece il diploma di \"Sommelier Professionista\", sul quale il logo ufficiale AIS appare in color oro, cos\u00ec come la relativa spilla da bavero della giacca, sempre di color oro.\nOltre a alla qualifica di sommelier, AIS prevede, dopo aver superato un apposito seminario seguito da uno specifico esame, altre qualifiche:\nDa alcuni anni, infine, l'Associazione italiana sommelier prevede la realizzazione di un corso, in collaborazione con ALMA, chiamato \"Master Sommelier ALMA-AIS\". Viene considerato, sia formalmente che informalmente, il \"quarto livello\" dell'offerta formativa dell'AIS. L'obiettivo del corso \u00e8 quello di \"completare la formazione del sommelier con una preparazione specifica dedicata alla gestione e alla comunicazione del vino\".\nL'abbinamento.\nLa metodica AIS sull'abbinamento del vino pi\u00f9 corretto ad una specifica preparazione culinaria (piatto) \u00e8 oggetto, come sopra descritto, di uno specifico corso (III livello), dato che rappresenta uno degli scopi statutari dell'associazione. Il metodo Mercadini, caratteristica distintiva di AIS rispetto alle altre associazioni simili, \u00e8 stato il primo approccio tecnico-scientifico in Italia per accompagnare un cibo specifico al tipo di vino corretto.\nIl concetto su cui si basa la tecnica \u00e8 quello dell'abbinamento per \"contrasto\" o per \"concordanza\". In estrema sintesi:\nDa un punto di vista operativo il procedimento \u00e8 supportato da una apposita scheda di abbinamento."}
{"id": "4108140", "revid": "599013", "url": "https://it.wikipedia.org/wiki?curid=4108140", "title": "George Armitage", "text": ""}
{"id": "4108145", "revid": "76963", "url": "https://it.wikipedia.org/wiki?curid=4108145", "title": "Sh\u016bgo Oshinari", "text": "Apparso anche in alcuni video musicali della cantante Koda Kumi, ha poi partecipato a vari dorama popolari a fianco di vari attori della scuderia Johnny &amp; Associates."}
{"id": "4108146", "revid": "637734", "url": "https://it.wikipedia.org/wiki?curid=4108146", "title": "Gerbillus lowei", "text": ""}
{"id": "4108151", "revid": "196390", "url": "https://it.wikipedia.org/wiki?curid=4108151", "title": "Locomotiva FMSME 31-32", "text": ""}
{"id": "4108153", "revid": "764555", "url": "https://it.wikipedia.org/wiki?curid=4108153", "title": "Locomotiva FNM 251-262", "text": ""}
{"id": "4108155", "revid": "765341", "url": "https://it.wikipedia.org/wiki?curid=4108155", "title": "Toro loco", "text": "Toro loco \u00e8 un brano del cantante Piero Pel\u00f9, secondo singolo estratto, nel 2000, dall'album N\u00e9 buoni n\u00e9 cattivi.\nEsistono due versioni del singolo, quella standard ed una remixata dagli Eiffel 65. Grazie alla versione remixata, il singolo \u00e8 arrivato primo in tutte le charts dance pi\u00f9 importanti d'Italia.\nVideoclip.\nPer il singolo fu diretto anche un videoclip, che mostra alcune sequenze dell\"'encierro\" di Pamplona, alternate a quelle che mostrano Pel\u00f9 cantare travestito da torero.\nLe scene finali del video sono state registrate nel vecchio Lunapark all'Idroscalo di Milano."}
{"id": "4108156", "revid": "764555", "url": "https://it.wikipedia.org/wiki?curid=4108156", "title": "Locomotiva FMSME 10-14", "text": ""}
{"id": "4108157", "revid": "599013", "url": "https://it.wikipedia.org/wiki?curid=4108157", "title": "David Armstrong", "text": ""}
{"id": "4108158", "revid": "764555", "url": "https://it.wikipedia.org/wiki?curid=4108158", "title": "Locomotiva FNM 41-44", "text": ""}
{"id": "4108160", "revid": "764555", "url": "https://it.wikipedia.org/wiki?curid=4108160", "title": "Locomotiva SFAI 250-258", "text": ""}
{"id": "4108161", "revid": "1543377", "url": "https://it.wikipedia.org/wiki?curid=4108161", "title": "Motala str\u00f6m", "text": "Il Motala str\u00f6m (traducibile come \"fiume Motala\") \u00e8 un corso d'acqua della Svezia centrale, nella contea di \u00d6sterg\u00f6tland, emissario del lago V\u00e4ttern a 88 metri s.l.m., che raggiunge il mare nei pressi di Norrk\u00f6ping. Il nome deriva dalla citt\u00e0 di Motala, sul lago V\u00e4ttern, dove il fiume ha origine.\nParallelamente al fiume, nel XIX secolo \u00e8 stato costruito il canale di G\u00f6ta, che collega i laghi V\u00e4nern e V\u00e4ttern al mar Baltico."}
{"id": "4108166", "revid": "764555", "url": "https://it.wikipedia.org/wiki?curid=4108166", "title": "Locomotiva SFAI 301-311", "text": ""}
{"id": "4108167", "revid": "254059", "url": "https://it.wikipedia.org/wiki?curid=4108167", "title": "Grazie (Curtatone)", "text": "La frazione di Grazie \u00e8 situata nel territorio del comune di Curtatone a circa 7\u00a0km dal centro della citt\u00e0 di Mantova, capoluogo dell'omonima provincia.\nInfrastrutture e trasporti.\nNel 1886 fu inaugurata la tranvia Mantova-Asola, esercita con trazione a vapore dalla societ\u00e0 Valentini e Mazzorin, che aveva una stazione a Grazie. Rilevata dall'Amministrazione provinciale, tale linea fu soppressa nel 1933 ad eccezione del tratto Mantova-Grazie, elettrificato nel 1926 e integrato nella rete tranviaria di Mantova, rimanendo in esercizio fino al 1953 sotto la gestione delle Tranvie Elettriche Mantovane."}
{"id": "4108168", "revid": "115531680", "url": "https://it.wikipedia.org/wiki?curid=4108168", "title": "Aquila rossa", "text": "Aquila rossa (\"Lie Down with Lions\") \u00e8 una miniserie televisiva co-prodotta da Stati Uniti, Regno Unito, Lussemburgo e Germania nel 1994 e diretta da Jim Goddard. Tratta dal romanzo \"Un letto di leoni\" scritto da Ken Follett nel 1986, \u00e8 ambientata nell'Hindu Kush, zona dove ebbe luogo la guerriglia contro l'invasione sovietica dell'Afghanistan nel 1979.\nTrama.\nJack Carver \u00e8 un agente della CIA in incognito. Conosce e si innamora, ricambiato, di Kate Nessen, medico, a lui presentata dal comune amico, il dottor Peter Husak. La coppia convive in Lussemburgo, ma quando Kate scopre la verit\u00e0 sul reale lavoro di Jack, decide di lasciarlo e parte insieme a Peter per il Nagorny-Karabach, una delle ex repubbliche sovietiche pi\u00f9 instabili, come medico volontario. Ma Peter viene ricattato dal KGB e costretto a fare la spia e quando Kate lo scopre decide di rivolgersi a Jack, presente anche lui nella regione per portare a termine una pericolosa missione: proteggere Safar Khan, capo dei guerriglieri indipendentisti.\nJack, Kate e Safar fuggono, riuscendo a neutralizzare i mercenari russi al soldo del KGB che vogliono la testa di Safar, ma Jack non porta a termine la sua missione: sa che la CIA non \u00e8 realmente interessata alla causa dei guerriglieri, ma se ne serve per contrastare il KGB. Cos\u00ec Safar resta fra la sua gente, mentre Kate e Jack si fanno portavoce nel mondo del suo messaggio di pace e libert\u00e0.\nDistribuzione.\nTrasmessa negli Stati Uniti il 12 giugno 1994 in un'unica serata sulla rete Lifetime, \u00e8 andata in onda per la prima volta in Italia il 7 e 8 febbraio 1995 in prima serata su Rai 2."}
{"id": "4108169", "revid": "599013", "url": "https://it.wikipedia.org/wiki?curid=4108169", "title": "George Ashmore", "text": "Durante la sua carriera ha militato quasi esclusivamente nel West Bromwich Albion.\nIl 24 maggio 1926 ha indossato per l'unica volta la maglia della Nazionale di calcio dell'Inghilterra, in un'amichevole giocata ad Anversa contro il Belgio e vinta dai britannici per 5-3."}
{"id": "4108172", "revid": "1647404", "url": "https://it.wikipedia.org/wiki?curid=4108172", "title": "Frank Ocean", "text": "Ocean ha iniziato la propria carriera come scrittore fantasma per artisti del calibro di Justin Bieber, Bridget Kelly, Aramide Makinde e John Legend; \u00e8 stato anche un membro del collettivo OFWGKTA, esordendo nella traccia di Domo Genesis \"SteamRoller\". Nel febbraio 2011 ha pubblicato il suo mixtape di debutto, \"Nostalgia, Ultra\", acclamato dalla critica, dal quale vennero estratti e pubblicati i singoli di successo commerciale \"Novacane\" e \"Swim Good\". Il progetto ha catturato l'interesse di Kanye West, Beyonc\u00e9 e Jay-Z e Ocean \u00e8 stato scelto per contribuire a due tracce di \"Watch the Throne\", l'album di Kanye West e Jay Z. Il 5 gennaio 2012, si classifica secondo nell'ambito dell'annuale sondaggio \"Sound of...\" indetto dalla BBC. Il suo album di debutto, \"Channel Orange\" (2012), ha ottenuto immediati riscontri da parte di critica e pubblico ed \u00e8 stato premiato con un Grammy Award. Ad esso ha fatto seguito il parimenti acclamato \"Blonde\", auto-pubblicato dopo quattro anni di assenza dalle scene musicali in seguito alla scadenza del contratto con la Def Jam Recordings.\nBiografia.\n2005-2010: Esordi.\nDopo l'uragano Katrina che colp\u00ec la sua citt\u00e0 natale (ne fa riferimento all'inizio di \"Thinkin About You\"), New Orleans, Frank Ocean si trasfer\u00ec a Los Angeles nel 2005 per perseguire una carriera discografica. Iniziando a lavorare con il duo di produttori The MIDI Mafia. Inoltre, entr\u00f2 nel collettivo hip hop di Los Angeles Odd Future, che conobbe grazie ai suoi amici, alla fine del 2009. Sempre alla fine del 2009, incontr\u00f2 Tricky Stewart, che lo aiut\u00f2 a firmare un contratto con la Def Jam Recordings come artista solista, anche se, inizialmente era incapace ad instaurare un rapporto con l'etichetta. Nel 2010, cambi\u00f2 il suo nome da Christopher Breaux a Christopher Francis William Ocean attraverso un sito web legale.\n2011-2013: \"Nostalgia\", \"Ultra\" e \"Channel Orange\".\nOcean ha scritto canzoni per Justin Bieber, John Legend, Brandy e Beyonc\u00e9. Ha inoltre lavorato con Nas (nel decimo album in studio dell'artista era prevista la sua collaborazione insieme ai suoi compagni dell'Odd Future Tyler, The Creator e Hodgy Beats) e Pharrell Williams. Il 18 febbraio 2011, Ocean pubblic\u00f2 il suo primo mixtape, \"Nostalgia, Ultra\", che fu acclamato dalla critica. La sua musica si concentr\u00f2 principalmente sulle relazioni interpersonali, sulla riflessione personale e sulla critica sociale. Andrew Noz della NPR defin\u00ec la composizione dell'artista \"intelligente e sottile\". Jonah Weiner del \"Rolling Stone\" defin\u00ec Ocean \"un talento dell'avanguardia-R&amp;B\". In un'intervista dell'aprile 2011, Ocean dichiar\u00f2 che il suo rapporto con la Def Jam si rafforz\u00f2 dopo la pubblicazione del mixtape.\nOcean apparve nel video musicale di Tyler, The Creator del singolo \"She\", estratto dal secondo album in studio di Tyler, \"Goblin\". Ocean si esib\u00ec per la prima volta con gli Odd Future al Coachella Music &amp; Arts Festival nell'aprile 2011, mentre and\u00f2 per la prima volta in tour con loro dal 12 maggio al 19 maggio 2011. Fecero il tour lungo tutta la costa orientale degli Stati Uniti. Il 19 maggio 2011 l'etichetta di Ocean, la Def Jam annunci\u00f2 la propria intenzione di ri-stampare \"Nostalgia, Ultra\" in formato EP. Il singolo \"Novacane\" fu pubblicato su iTunes il 31 maggio 2011, e l'EP fu fissato per essere pubblicato il 26 luglio 2011, ma attraverso il proprio Tumblr il 24 luglio, dichiar\u00f2 che non sarebbe pi\u00f9 stato ripubblicato in quella data. Nel giugno 2011, Ocean rivel\u00f2 attraverso il proprio account Tumblr che avrebbe lavorato sul prossimo album collaborativo di Kanye West e Jay-Z, \"Watch the Throne\". Infine, Ocean partecip\u00f2 come coautore ed artista partecipante nelle tracce \"No Church in the Wild\" e \"Made in America\".\nIl 28 luglio 2011, una canzone dal titolo \"Thinking About You\" scritta dal cantante trapel\u00f2 su internet. In seguito si scopr\u00ec che la canzone era una demo scritta per Bridget Kelly della Roc Nation, per il suo album di debutto. Kelly esegu\u00ec una versione acustica della canzone rinominandola \"Thinking About Forever\". Tuttavia, il 15 settembre 2011, un video musicale diretto da High5Collective per la versione di Ocean fu pubblicato, anche se la canzone apparve nell'EP di debutto di Bridget Kelly, \"Every Girl\". L'album di debutto del rapper \u00e8 previsto nella primavera del 2012 sotto l'etichetta Def Jam Records. L'8 marzo 2012, una nuova versione rimasterizzata di \"Thinking About You\" cantata dal cantante trapel\u00f2, ma questa volta \u00e8 la versione che poi sarebbe diventata singolo. Il 5 aprile, Ocean pubblic\u00f2 la copertina del primo singolo del suo album di debutto \"Thinkin About You\", rivelando che la canzone sarebbe stata venduta nei rivenditori digitali il 10 aprile. \"Esso definisce sinteticamente me come artista per dove sono adesso e che cosa voglio,\" disse sull'album successivo a \"Nostalgia, Ultra\". \"Parler\u00e0 di storie. Se scrivo 14 storie che amo, allora il passo successivo \u00e8 quello di ottenere l'ambiente musicale attorno al quale avvolgere al meglio la storia con tutti i tipi di musica ottimali.\"\nNel marzo del 2012, i Coldplay annunciarono che Ocean avrebbe fatto l'artista d'apertura per una serie di concerti nel loro tour europeo in luglio e agosto 2012. L'8 giugno 2012, la canzone \"Pyramids\" \u00e8 stato resa disponibile per il download attraverso il blog di Ocean. Il brano fa parte del suo primo album, \"Channel Orange\".\nNel 2013 intraprende un tour con date anche in Canada e Europa. Appare nell'album \"Paradise Valley\" di John Mayer (2013).\n2016-presente: \"Blonde\".\nNonostante si fosse affermato come uno dei cantanti pi\u00f9 interessanti della scena R&amp;B e hip hop americana, Ocean non ha registrato nuove canzoni per quattro anni (tranne una nel 2014, \"Hero\"). Fin dal 2013, per\u00f2, ha cominciato a parlare del suo secondo disco, che nel 2014 sembrava praticamente finito. Non era cos\u00ec, e prima dell\u2019uscita sono passati ancora due anni. In mezzo, Ocean ha lavorato con Kanye West per \"Wolves\", una canzone di \"The Life of Pablo\". Nei mesi successivi ha diffuso \u2013 come fanno ormai molti artisti \u2013 diversi indizi sulla prossima uscita del nuovo disco, che a un certo punto sembrava dovesse chiamarsi \"Boys Don\u2019t Cry\". Il 19 agosto \u00e8 uscito su Apple Music un visual album \u2013 cio\u00e8 un lungo videoclip \u2013 chiamato \"Endless\", e pochi giorni dopo pubblic\u00f2 indipendentemente \"Blonde\", il vero secondo disco di Ocean (stilizzato \"blond\"). Sembra che Ocean abbia fatto uscire \"Endless\" \u2013 che \u00e8 accompagnato da canzoni abbastanza scollegate tra loro \u2013 per rispettare un impegno contrattuale con la sua casa discografica, la Def Jam, e poter cos\u00ec pubblicare indipendentemente \"Blonde\". La cosa fece guadagnare notevolmente all'artista, e la casa discografica per questo decise di sciogliere il contratto con il cantante. Poco dopo aver rilasciato \"Blonde\", Ocean ha pubblicato il \"Boys Don't Cry Magazine\". A contribuire alla creazione di questo magazine troviamo grandi artisti come Kanye West, ASAP Rocky e Tyler, The Creator.\nIl 29 ottobre 2019 pubblica il singolo inedito \"DHL\", presentato in anteprima durante il suo programma radiofonico \"Blonded Radio\" trasmesso su Apple Music 1. Ad esso ha fatto seguito \"In My Room\", messo in commercio il successivo 2 novembre.\nIl 3 agosto 2020 suo fratello minore Ryan Breaux rimane ucciso in un incidente stradale all'et\u00e0 di diciott'anni.\nVita privata.\nFrank Ocean \u00e8 stato uno dei primi artisti di genere hip-hop ed R&amp;B a fare coming out ed annunciare pubblicamente di avere una relazione omosessuale."}
{"id": "4108174", "revid": "764555", "url": "https://it.wikipedia.org/wiki?curid=4108174", "title": "Locomotiva SFM 101-106", "text": ""}
{"id": "4108178", "revid": "1892390", "url": "https://it.wikipedia.org/wiki?curid=4108178", "title": "Presidenti del Consiglio regionale dell'Alvernia", "text": "Questa lista raccoglie l'elenco dei presidenti del Consiglio regionale dell'Alvernia dall'istituzione effettiva della regione nel 1974."}
{"id": "4108179", "revid": "767487", "url": "https://it.wikipedia.org/wiki?curid=4108179", "title": "Claude Ashton", "text": ""}
{"id": "4108180", "revid": "115447442", "url": "https://it.wikipedia.org/wiki?curid=4108180", "title": "Samsung Galaxy Tab 2", "text": "Il Galaxy Tab 2 \u00e8 una linea di Tablet della casa coreana Samsung, facente parte della serie Samsung Galaxy, immesso nel mercato italiano nel giugno 2012, in quattro versioni dalle diverse caratteristiche tecniche.\nEssi appartengono alla seconda generazione della serie Samsung Galaxy Tab e montano di base, come sistema operativo, Android in versione 4.0.3 (\"Ice Cream Sandwich\").\nVersioni.\nVersioni principali.\nIn Italia e in altri paesi \u00e8 disponibile in quattro versioni:\nVersioni per particolari paesi.\nPer gli Stati Uniti sono disponibili delle varianti del GT-P5110 e del GT-P3110:\nPer la Thailandia \u00e8 disponibile una variante del GT-P3100:\nPer la Turchia \u00e8 disponibile una variante del GT-P3100:\nPer la Cina \u00e8 disponibile una variante del GT-P3100:\nVersione Student Edition.\nIl 23 luglio 2013 \u00e8 stata annunciata una speciale versione denominata Student Edition per il Galaxy Tab 2 10.1. Questa versione per studenti include una \"dock station\", per mantenere il tablet in posizione verticale, e una tastiera bluetooth. Il prodotto \u00e8 disponibile solo per gli Stati Uniti.\nCaratteristiche tecniche principali.\nLa serie Galaxy Tab 2 monta l'interfaccia utente proprietaria Samsung, denominata TouchWiz Nature UX. Il processore utilizzato per tutte e quattro le versioni \u00e8 un dual core da 1.0\u00a0GHz (ARM Cortex A9 per le versioni da 10.1\", TI OMAP 4430 per le versioni da 7.0\") al quale \u00e8 abbinato 1 GB di RAM. La memoria integrata \u00e8 di 8 GB per i modelli da 7.0\" mentre raggiunge i 16 GB per le varianti da 10.1\".\nLo schermo \u00e8 di tipo LCD con risoluzione di 1024 x 600 pixels per il modello da 7.0\" (170 dpi), mentre di 1280 x 800 pixels per il 10.1\" (149 dpi).\nEntrambi i dispositivi supportano la compatibilit\u00e0 con schede di memoria microSD e microSDHC fino a 32GB. Entrambi sono dotati di schermo Corning Gorilla Glass, di Wi-Fi 802.11 b/g/n e Bluetooth 3.0, nonch\u00e9 della tecnologia DLNA per la condivisione di contenuti su altri dispositivi, ma non supportano le tecnologie NFC e HDMI. La versione da 7.0\" \u00e8 dotato di una batteria da 4000 mAh mentre la versione da 10.1\" \u00e8 di 7000 mAh: in entrambi i casi, essa non \u00e8 rimovibile.\nTutte le versioni dispongono della tipologia di ingresso USB proprietario della Samsung.\nNovit\u00e0 introdotte con Android Jelly Bean 4.1.2 e 4.2.2.\nLa nuova versione del software, introduce numerose novit\u00e0 tra cui:\nAggiornamenti ufficiali del sistema operativo.\n(GT-P5110) Versione da 10.1\" Wi-Fi.\nAd oggi non \u00e8 stato distribuito nessun aggiornamento da parte di Samsung Italia alle versioni di Android 4.3 Jelly Bean e 4.4 KitKat.\nMolte lamentele sono state effettuate dai clienti italiani, su internet, sui forum dedicati ad Android e sulle pagine Facebook di Samsung Mobile Italia, circa i ritardi degli aggiornamenti del sistema operativo Android a Jelly Bean per questo modello (GT-P5110) annunciati il 16 ottobre 2012, e distribuiti a inizio 2013 in quasi tutti i mercati Europei e non, ad eccezione dell'Italia.\n(GT-P5100) Versione da 10.1\" 3G + Wi-Fi.\nAd oggi non \u00e8 stato distribuito nessun aggiornamento da parte di Samsung Italia, ne di altri operatori telefonici italiani, alle versioni di Android 4.3 Jelly Bean e 4.4 KitKat.\nAnche per questo modello (GT-P5100), sono state molte le lamentele riguardanti la mancanza e i ritardi degli aggiornamenti del sistema operativo Android a Jelly Bean rivolte a Samsung Italia.\n(GT-P3110) Versione da 7.0\" Wi-Fi.\nAd oggi non \u00e8 stato distribuito nessun aggiornamento da parte di Samsung Italia alle versioni di Android 4.2 o 4.3 Jelly Bean e 4.4 KitKat.\nAnche per questo modello (GT-P3110), sono state molte le lamentele riguardanti la mancanza e i ritardi degli aggiornamenti del sistema operativo Android a Jelly Bean rivolte a Samsung Italia.\n(GT-P3100) Versione da 7.0\" 3G + Wi-Fi.\nAd oggi non \u00e8 stato pubblicato nessun aggiornamento da parte di Samsung Italia, ne di altri operatori telefonici italiani, alle versioni di Android 4.3 Jelly Bean e 4.4 KitKat.\nAnche per questo modello (GT-P3100), sono state molte le lamentele riguardanti la mancanza e i ritardi degli aggiornamenti del sistema operativo Android a Jelly Bean rivolte a Samsung Italia.\nSuccessori.\nIl 29 aprile 2013 Samsung ha annunciato l'uscita della nuova famiglia di tablet, i Samsung Galaxy Tab 3, nei mesi di maggio e giugno 2013, per i soli modelli da 7\" (rispettivamente Wi-Fi e 3G + Wi-Fi).\nIl 7 maggio 2013, \u00e8 stata invece annunciata l'uscita, nei mesi di giugno e luglio 2013, dei modelli da 10.1\" e dei nuovi modelli da 8\" (entrambi nelle versioni Wi-Fi e 3G + Wi-Fi)."}
{"id": "4108183", "revid": "2036644", "url": "https://it.wikipedia.org/wiki?curid=4108183", "title": "Super League 2012 (Cina)", "text": "La Chinese Super League 2012 \u00e8 stata la 53\u00aa edizione della massima competizione calcistica nazionale della Cina, la squadra campione in carica \u00e8 il Guangzhou Evergrande.\nAlla competizione partecipano 16 squadre, tra cui le due neopromosse Dalian Aerbin e Guangzhou R&amp;F.\nClassifica.\nLegenda:\n\u00a0\u00a0\u00a0\u00a0\u00a0 Campione di Cina e ammesso alla fase a gironi della AFC Champions League 2013\n\u00a0\u00a0\u00a0\u00a0\u00a0 Ammessi alla fase a gironi della AFC Champions League 2013\n\u00a0\u00a0\u00a0\u00a0\u00a0 Retrocesse in China League One 2013\nNote:"}
{"id": "4108184", "revid": "1573940", "url": "https://it.wikipedia.org/wiki?curid=4108184", "title": "Drymodes", "text": "Drymodes \u00e8 un genere di uccelli della famiglia dei Petroicidi.\nTassonomia.\nIl genere \"Drymodes\" comprende tre specie:\nLa prima specie \u00e8 endemica della Nuova Guinea, le altre due dell'Australia, dove occupano rispettivamente la parte nord-orientale e meridionale del continente."}
{"id": "4108193", "revid": "599013", "url": "https://it.wikipedia.org/wiki?curid=4108193", "title": "William Ashurst", "text": "Carriera.\nClub.\nHa giocato nella prima e nella seconda divisione inglese.\nNazionale.\nHa esordito in nazionale nel 1923, giocandovi poi in totale 5 partite, l'ultima delle quali nel 1925."}
{"id": "4108196", "revid": "332094", "url": "https://it.wikipedia.org/wiki?curid=4108196", "title": "Breguet Taon", "text": ""}
{"id": "4108198", "revid": "599013", "url": "https://it.wikipedia.org/wiki?curid=4108198", "title": "Gordon Astall", "text": ""}
{"id": "4108201", "revid": "2143869", "url": "https://it.wikipedia.org/wiki?curid=4108201", "title": "Shadowhunters - Le origini", "text": "Shadowhunters - Le origini (\"The Infernal Devices\"), dal 6 settembre 2016 in Italia divenuta The Infernal Devices - Shadowhunters, \u00e8 una saga di romanzi urban fantasy, scritta da Cassandra Clare e ambientata nella Londra vittoriana. La storia racconta le vicende della sedicenne orfana Tessa Gray, arrivata da New York per cercare suo fratello.\nI libri.\n\"Shadowhunters - Le origini. L'angelo\".\nMaggio 1878. Dopo la morte della zia Harriet, l'orfana sedicenne Tessa Gray si trasferisce da New York a Londra per vivere con il fratello maggiore Nate, trasferitosi qualche anno prima l\u00ec per lavoro. Una volta sbarcata, la ragazza viene prelevata dalla signorina Dark e dalla signorina Black, le Sorelle Oscure, che la rinchiudono e minacciano di uccidere Nate se Tessa non far\u00e0 quello che vogliono loro.\nDurante la prigionia, la ragazza scopre di avere il potere di trasformarsi in chiunque voglia solo toccando un oggetto appartenuto a quella persona.\nSei settimane dopo, la sera in cui Tessa dovrebbe essere consegnata come sposa al misterioso Magister, il capo delle Sorelle Oscure, un ragazzo di nome William Herondale irrompe nella casa-prigione e la libera: Will \u00e8 uno Shadowhunter, un Nephilim che si occupa di proteggere gli esseri umani (mondani) dai demoni e dai Nascosti (ovvero esseri parzialmente soprannaturali come streghe, vampiri, lupi mannari e fate) e che ha trovato per caso Tessa mentre indagava sulla morte di una ragazza.\nWill porta Tessa alla sede degli Shadowhunter, l'Istituto di Londra diretto da Charlotte Branwell e da suo marito Henry. Qui, la ragazza conosce Jem Carstairs (Cacciatore), con il quale instaura una bella amicizia, Jessamine Lovelace (altra Cacciatrice) e Sophie Collins (cameriera dell'Istituto), inoltre offre le informazioni in suo possesso riguardo alle Sorelle Oscure in cambio di aiuto nel ritrovare il fratello Nate.\nAxel Mortmain, datore di lavoro di Nate a conoscenza dell'esistenza degli Shadowhunter e dei Nascosti, confessa a Charlotte ed Henry che il ragazzo si \u00e8 licenziato per andare a lavorare per De Quincey, capo di un potente clan di vampiri e alto membro del Pandemonium Club, un'organizzazione di mondani interessati alle arti magiche, e che lo stesso De Quincey \u00e8 il Magister.\nDurante una festa a casa del vampiro, alla quale Tessa si presenta sotto mentite spoglie insieme a Will, i Cacciatori scoprono che De Quincey sta costruendo degli automi (congegni meccanici dalle fattezze umane) ai quali legare energia demoniaca, per creare un suo personale esercito. Nel massacro che segue, il vampiro De Quincey riesce a scappare, ma Tessa ritrova Nate e lo porta all'Istituto per curarlo. La stessa sera, Tessa e Will, in soffitta, si baciano, ma subito dopo lui la respinge malamente.\nAlcuni giorni dopo, ripresosi dalla brutta esperienza, Nate informa i Cacciatori che le Sorelle Oscure, scopritesi essere due streghe, hanno trovato l'incantesimo per legare i demoni agli automi e che il rito verr\u00e0 compiuto quella sera stessa con la luna piena. L'informazione si rivela essere un diversivo quando, approfittando dell'assenza di tutti i Cacciatori, Axel Mortmain si presenta all'Istituto per rapire Tessa, svelando di essere lui il vero Magister. Tessa rimane sconvolta dal tradimento del fratello, che ha anche ucciso la zia Harriet, ma riesce a sfuggire a Mortmain fingendo il suicidio. Il Magister, tuttavia, ruba dall\u2019Istituto la \"Pyxis\", una scatola che racchiude le energie demoniache.\nDopo quella tragica notte, a Tessa viene concesso di rimanere all'Istituto ma, quando lo comunica a Will, il ragazzo si mostra indifferente alla notizia e la tratta in malo modo.\n\"Shadowhunters - Le origini. Il principe\".\nDopo il fallimento con De Quincey e Mortmain viene convocata una riunione del Consiglio per tutti i cacciatori di Londra e, durante questo incontro, Benedict Lightwood sfida Charlotte a trovare Mortmain entro due settimane, altrimenti prender\u00e0 il suo posto come direttore dell'Istituto.\nPer riuscire a rintracciare il Magister, i Cacciatori dell\u2019Istituto cominciano ad indagare sul suo passato, scoprendo che anni prima l\u2019uomo aveva presentato al Consiglio una richiesta di risarcimento per l'ingiusta uccisione dei suoi genitori adottivi, due stregoni, ad opera di alcuni membri dell\u2019Istituto di York. Tessa, Jem e Will si recano quindi all'Istituto di York per incontrare Aloysius Starkweather, direttore dell'Istituto e vecchio amico del padre di Charlotte. Una volta l\u00ec, i tre scoprono poco e niente anche se la ragazza si trasforma nell'uomo per ottenere i suoi ricordi.\nNel frattempo, Jem confessa a Tessa i suoi sentimenti per lei e la ragazza inizia a rendersi conto che lo considera pi\u00f9 di un amico.\nUna notte, Tessa partecipa a un ricevimento a casa dei Lightwood con le sembianze di Jessamine e scopre che quest'ultima stava per incontrarsi con Nate (Sophie l'aveva stordita e legata dopo averla scoperta a uscire di nascosto) e che Benedict, oltre a intrattenersi illecitamente con demoni donne, lavora per Mortmain. Durante la serata del ricevimento, Tessa e Will si baciano e lui si dichiara alla ragazza. Successivamente, Will mette a conoscenza Magnus Bane della sua maledizione che uccide tutti coloro che lo amano, spiegandogli che \u00e8 per questo motivo che ha respinto e che continua a respingere Tessa. Magnus lo aiuta allora a rintracciare il demone che gli ha lanciato la maledizione e Will scopre con sgomento che in realt\u00e0 essa non \u00e8 mai esistita. Quando per\u00f2 il ragazzo finalmente decide di farsi avanti, Tessa gli comunica a malincuore che si \u00e8 fidanzata con Jem.\nI Fratelli Silenti, usando la Spada mortale su Jessamine (la Spada obbliga a raccontare tutta la verit\u00e0), scoprono che la Cacciatrice \u00e8 diventata una spia del Magister, del suo matrimonio segreto con Nate e anche del suo prossimo incontro con quest'ultimo. Alla fine, Jessamine viene portata nella Citt\u00e0 Silente, non prima di aver rivelato a Tessa che \u00e8 nata dall'unione di un demone e una Cacciatrice, lasciando la ragazza sgomenta.\nIl gruppo tenta di catturare Nate, ma questi muore per sbaglio durante uno scontro con degli automi.\nGideon Lightwood, figlio maggiore di Benedict, decide di tradire il padre perch\u00e9 non approva il suo comportamento e rivela agli altri Cacciatori che l'uomo \u00e8 affetto da sifilide demoniaca, causata da rapporti illeciti con i demoni. Charlotte ricatta quindi Benedict, dicendogli che metter\u00e0 il Consiglio a conoscenza di tutti i suoi segreti se non rinuncer\u00e0 alle sue mire nei confronti dell'Istituto.\nQuella sera, durante i festeggiamenti per la riconferma di Charlotte come direttrice, si presenta all'Istituto Cecily Herondale, sorella minore di Will, mentre Tessa e Jem comunicano a tutti di essersi fidanzati, spezzando il cuore di William.\n\"Shadowhunters - Le origini. La principessa\".\nWill, Jem e gli altri Shadowhunters dell'Istituto accorrono in aiuto di Gabriel Lightwood, figlio minore di Benedict, quando scoprono che suo padre si \u00e8 trasformato in un enorme verme a causa della sifilide demoniaca. Durante il combattimento, Benedict viene ucciso, mentre Jem si sente male.\nTornati all'Istituto, Will scopre che il compagno sta facendo maggiore uso di \"yin fen\", la droga che lo tiene in vita a causa della sua malattia, da quando si \u00e8 fidanzato con Tessa, ma la scorta si \u00e8 quasi del tutto esaurita ed \u00e8 sparita anche dal mercato perch\u00e9 Mortmain l'ha acquistata tutta.\nPoco tempo dopo, Mortmain offre un quantitativo di \"yin fen\" in cambio di Tessa, ma Jem, non volendo che lei si sacrifichi, distrugge la lettera con le istruzioni. Poich\u00e9 il tempo rimasto al ragazzo \u00e8 sempre meno, Jem e Tessa decidono di sposarsi nel giro di due giorni ma, prima che possano farlo, gli automi attaccano l'Istituto, rapiscono Tessa e uccidono Jessamine mentre i Fratelli Silenti la stavano riportando da loro: quest'ultima per\u00f2 riesce, prima di morire, a informare i Nephilim che Mortmain si nasconde sul Cadair Idris, un monte gallese.\nPoco prima che Will parta per andare a salvare Tessa, Jem scopre i sentimenti che l'amico prova per lei, ma non ne rimane ferito. Inoltre, Aloysius Starkweather, arrivato da York per far visita a Charlotte, racconta alla donna che sua nipote Adele fu scambiata con una bambina mondana dalle fate quando ancora era molto piccola e che quindi crebbe da mondana come Elizabeth Gray, madre di Tessa: la ragazza gli ha infatti ricordato in modo incredibile la figlia deceduta, inoltre la sua falsa nipote mor\u00ec non appena ricevette la sua prima runa.\nDurante il viaggio verso il Galles, Will sente il legame magico da \"Parabatai\" che lo lega a Jem spezzarsi, segno che il suo amico \u00e8 morto, mentre Tessa, prigioniera del Magister, apprende che il ciondolo a forma di angelo meccanico che la protegge quando \u00e8 in pericolo \u00e8 stato costruito dal padre di Mortmain, lo stregone John Shade, e che contiene parte dell'anima dell'angelo Ithuriel. Mortmain rivela inoltre alla ragazza che lei \u00e8 figlia di una Nephilim che non ha ricevuto i marchi da Cacciatrice e di un demone che aveva assunto le sembianze di Richard Gray, suo padre. Alla fine, Mortmain costringe Tessa a trasformarsi in suo padre, John Shade, dal quale apprende la formula per legare l'anima dei demoni agli automi, riuscendo cos\u00ec a mettere in funzione il suo esercito e rendendolo quasi umano e immune alle armi dei Cacciatori.\nQuando Will trova finalmente Tessa, i due parlano dei loro reciproci sentimenti e fanno l'amore. Il giorno dopo vengono raggiunti anche dagli altri membri dell'Istituto e da tre Fratelli Silenti grazie al portale da poco inventato da Henry e Magnus; Charlotte rivela loro che non hanno ricevuto alcun aiuto dal Console, che non si fida di lei.\nDurante la battaglia contro gli automi, Tessa scopre che Jem non \u00e8 morto, ma \u00e8 diventato un Fratello Silente, fermando cos\u00ec l'avanzare della morte. Poi, la ragazza si trasforma in Ithuriel e uccide Mortmain, distruggendo contemporaneamente tutti i suoi automi e i demoni contenuti al loro interno (essendo Mortmain legato a loro).\nTornati all'Istituto, con un Fratello Silente morto e con Henry che, in seguito alla battaglia, ha perso l'uso delle gambe, i Cacciatori scoprono che il Consiglio \u00e8 sopravvissuto a un attacco da parte degli automi, ma tra le vittime ci sono il Console e Aloysius.\nPrima di ritirarsi definitivamente nella Citt\u00e0 Silente, Jem saluta Will e Tessa, promettendo alla ragazza che la incontrer\u00e0 ogni anno per un'ora al Blackfriars Bridge.\nNon molto tempo dopo, Charlotte viene nominata nuovo Console, Sophie ascende Diventando una Cacciatrice e potendo finalmente sposare Gideon, Cecily e Gabriel si mettono insieme e Will e Tessa si sposano: nel corso degli anni avranno due figli, James e Lucie, e vivranno una vita felice, finch\u00e9 Will non morir\u00e0, nel 1937. Tessa, invece, rimasta giovane per via della sua immortalit\u00e0, si allontana dalla propria famiglia, non sopportando di sopravvivere a tutti.\nUn giorno di molti anni dopo, Jem e Tessa s'incontrano sul Blackfriars Bridge, dove la ragazza scopre che Jem, non essendo pi\u00f9 in pericolo di vita perch\u00e9 ha trovato una cura, ha lasciato i Fratelli Silenti ed \u00e8 tornato umano: i due si rendono conto che i sentimenti che provavano l'uno per l'altra sono ancora vivi e si baciano, decidendo di girare il mondo per passare del tempo insieme.\nAdattamenti.\nDella serie \u00e8 stato realizzato un graphic novel in lingua inglese, edito negli Stati Uniti da Yen Press e illustrato dall'artista coreana Baek Hye-kyung. Il primo volume \u00e8 uscito il 30 ottobre 2012, il secondo il 3 settembre 2013 e il terzo il 22 luglio 2014.\nAd aprile 2013 i diritti cinematografici della serie sono stati acquistati dalla Constantin Film."}
{"id": "4108206", "revid": "200568", "url": "https://it.wikipedia.org/wiki?curid=4108206", "title": "Coppa Davis 2012 Zona Americana Gruppo III", "text": "Il Gruppo III della Zona Americana (\"Americas Zone\") \u00e8 il terzo e penultimo livello di competizione della zona Americana, una delle tre divisioni zonali della Coppa Davis 2012.\nFormula.\nLe dieci nazioni partecipanti vengono suddivise in due gironi 5 squadre ciascuno, in cui ciascuna squadra affronta le altre incluse nel proprio girone (\"Pool\"). Le prime due in classifica di ciascun girone si qualificano alle semifinali, dove la prima di un girone affronta la seconda dell'altro. Le due nazioni vincenti vengono promosse al Gruppo II, pertanto non si disputa alcuna finale.\nA partire dall'edizione 2012, il Gruppo IV viene fuso con il Gruppo III che diventa cos\u00ec l'ultimo livello di competizione, cosicch\u00e9 non vi sono retrocessioni.\nTurno preliminare.\nPool A.\n18 giugno 2012\n19 giugno 2012\n20 giugno 2012\n21 giugno 2012\n22 giugno 2012\nPool B.\n18 giugno 2012\n19 giugno 2012\n20 giugno 2012\n21 giugno 2012\n22 giugno 2012"}
{"id": "4108207", "revid": "767487", "url": "https://it.wikipedia.org/wiki?curid=4108207", "title": "Bagni Sz\u00e9chenyi", "text": "I Bagni Sz\u00e9chenyi (in ungherese: \"Sz\u00e9chenyi gy\u00f3gyf\u00fcrd\u0151\") sono dei bagni termali di Budapest che si trovano nel parco V\u00e1rosliget nella XIV Circoscrizione.\nL'edificio pi\u00f9 antico del complesso risale al 1881 ma, a causa della forte popolarit\u00e0, prima della Prima guerra mondiale vennero costruiti altri edifici che hanno reso i Bagni Sz\u00e9chenyi il pi\u00f9 grande centro termale d'Europa. \nIl complesso venne ultimato nel 1913 ed \u00e8 stato intitolato al conte Istv\u00e1n Sz\u00e9chenyi."}
{"id": "4108209", "revid": "767487", "url": "https://it.wikipedia.org/wiki?curid=4108209", "title": "Maria Dazzi", "text": " \nBiografia.\nNacque in una famiglia benestante, e comp\u00ec gli studi all'Universit\u00e0 di Padova, dove si laure\u00f2. Spos\u00f2 poi Rosario Vasta, notaio e segretario comunale: ebbero due figli, Paolo (1929) e Maria Teresa (1930). Maria Dazzi inizi\u00f2 a lavorare a Lucca come insegnante; si trasfer\u00ec poi a Montagnana, dal fratello Carlo. Durante la seconda guerra mondiale partecip\u00f2 alla Resistenza, scrivendo manifesti che incitano i cittadini a sostenere la lotta partigiana. Nel 1958 smise di lavorare come insegnante, e si dedic\u00f2 alla scrittura e specialmente alla traduzione, in virt\u00f9 della sua conoscenza di 4 lingue straniere (francese, inglese, spagnolo e portoghese); lavor\u00f2 lungamente per Longanesi. Nel 1985 le \u00e8 stato assegnato il Premio San Gerolamo per la traduzione letteraria."}
{"id": "4108214", "revid": "363629", "url": "https://it.wikipedia.org/wiki?curid=4108214", "title": "Isotonico", "text": ""}
{"id": "4108216", "revid": "179980", "url": "https://it.wikipedia.org/wiki?curid=4108216", "title": "Maria Dazzi Vasta", "text": ""}
{"id": "4108217", "revid": "179980", "url": "https://it.wikipedia.org/wiki?curid=4108217", "title": "Maria Vasta Dazzi", "text": ""}
{"id": "4108218", "revid": "697352", "url": "https://it.wikipedia.org/wiki?curid=4108218", "title": "Bordo d'entrata", "text": ""}
{"id": "4108219", "revid": "22475", "url": "https://it.wikipedia.org/wiki?curid=4108219", "title": "The History of The Hobbit", "text": "The History of The Hobbit (\"La storia de Lo Hobbit\") \u00e8 uno studio in due volumi su \"Lo Hobbit\" di J. R. R. Tolkien a cura di John D. Rateliff. La HarperCollins lo ha pubblicato nell'estate del 2007 nel Regno Unito e la Houghton Mifflin negli Stati Uniti d'America.\nStruttura.\nI due volumi contengono bozze inedite de \"Lo Hobbit\", annotate da John D. Rateliff, oltre alle varie revisioni che Tolkien fece alla sua opera, incluse quelle revisioni scartate per la terza edizione del libro, nel 1960. Infine, contiene anche mappe e illustrazioni inedite disegnate dallo stesso autore.\nIl primo volume \u00e8 intitolato \"The History of The Hobbit: Volume I: Mr. Baggins\" e contiene la prima met\u00e0 delle bozze di Tolkien su \"Lo Hobbit\", commentate. Questo volume \u00e8 stato pubblicato nel Regno Unito il 4 maggio 2007.\nIl secondo volume, intitolato \"The History of The Hobbit: Volume II: Return to Bag-End\", contiene invece la seconda met\u00e0 delle bozze originali manoscritte da Tolkien, oltre a bozze successivamente e le appendici. Questo volume \u00e8 stato pubblicato nel Regno Unito nel luglio 2007.\nLegame con \"The History of Middle-earth\".\nQuando Christopher Tolkien inizi\u00f2 la pubblicazione di \"The History of Middle-earth\" (una serie di volumi che documentano tutto il lavoro di J.R.R. Tolkien nella creazione della Terra di Mezzo) scelse di non inserire anche dei testi che trattavano de \"Lo Hobbit\". Secondo lui, infatti, \"Lo Hobbit\" originariamente non faceva parte dell'universo dei racconti sulla Terra di Mezzo, e solo successivamente suo padre lo incorporer\u00e0, andando ad alterare il \"Legendarium\". Il tono de \"Lo Hobbit\" \u00e8 molto pi\u00f9 leggero e pi\u00f9 vicino a un racconto per bambini rispetto alle altre opere di Tolkien.\nDato che Christopher Tolkien non aveva intenzione di intraprendere uno studio su \"Lo Hobbit\", il compito fu affidato a Taum Santoski negli anni 1980, Santoski ha avuto accesso ai manoscritti originali di Tolkien conservati nella Marquette University. Morendo nel 1991, il lavoro pass\u00f2 definitivamente a John Rateliff che lo porter\u00e0 a termine. Anche se Christopher Tolkien non ha lavorato direttamente a \"The History of The Hobbit\", quest'ultimo \u00e8 molto simile alla sua opera di \"archeologia letteraria\", \"The History of Middle-earth\". Rateliff present\u00f2 poi il lavoro finito al giudizio di Christopher Tolkien, che, approvando l'opera, gli ha dato la sua personale benedizione per la pubblicazione."}
{"id": "4108221", "revid": "306856", "url": "https://it.wikipedia.org/wiki?curid=4108221", "title": "Philippe Collas", "text": "Biografia.\nNato in una vecchia famiglia aristocratica di militari, magistrati e industriali francesi, si laure\u00f2 in scienze politiche all'Istituto di studi politici di Parigi, in giurisprudenza e in diritto commerciale alla Sorbona.\nHa lavorato poi presso il Senato francese per il Presidente della Commissione Finanze e per Pierre Cardin, occupandosi fra l'altro delle pubbliche relazioni dell'Espace Cardin e anche del famoso ristorante parigino Maxim's. Dopo \u00e8 stato inviato dai Ministeri francesi della Cultura e degli Affari Stranieri negli Stati Uniti per studiarne la televisione e farne un rapporto per preparare l'apertura del mercato alle catene private.\nCollas \u00e8 noto soprattutto come scrittore di libri storici e di thriller. \u00c8 stato tradotto in una decina di lingue (italiano, inglese, spagnolo, tedesco, portoghese, greco, bulgaro, coreano). Ha scritto per il rotocalco semestrale italiano Ex.Es, creato da un'idea del celebre fotografo Marino Parisotto, il rotocalco pi\u00f9 caro del mondo, offerto a tutti i famosi del pianeta.\nIn quanto bisnipote dell'uomo che ha fatto arrestare Mata Hari, Pierre Bouchardon, ha scritto un libro, la sceneggiatura di un film e un'opera per il teatro ispirati alla vita della donna e che sono oggi delle opere di consultazione.\nPremi.\nHa vinto il \"Prix de Rome Villa Medicis Hors les murs\" per il suo lavoro sul re Ludovico II di Baviera nel 1989. Ha anche ricevuto il Premio Anne Philipe, dal nome della vedova del famoso attore G\u00e9rard Philipe, che premeva il migliore giovane autore francese per il teatro."}
{"id": "4108222", "revid": "1543377", "url": "https://it.wikipedia.org/wiki?curid=4108222", "title": "Buongiorno mattina", "text": "Buongiorno mattina \u00e8 un brano di Piero Pel\u00f9, terzo singolo estratto, nel 2000, dall'album \"N\u00e9 buoni n\u00e9 cattivi\".\nIl videoclip del brano fu realizzato con la tecnica del cartone animato dalla casa di produzione toscana Stranemani, ed \u00e8 un palese omaggio al disegnatore Hugo Pratt."}
{"id": "4108223", "revid": "599013", "url": "https://it.wikipedia.org/wiki?curid=4108223", "title": "Luis Ch\u00e9rrez", "text": ""}
{"id": "4108234", "revid": "463686", "url": "https://it.wikipedia.org/wiki?curid=4108234", "title": "ANAG", "text": ""}
{"id": "4108242", "revid": "2057018", "url": "https://it.wikipedia.org/wiki?curid=4108242", "title": "Lawrie Sanchez", "text": "Carriera.\n\u00c8 ricordato soprattutto per aver segnato il gol vittoria nella finale di FA Cup 1987-1988 per il , ai danni del favoritissimo ."}
{"id": "4108243", "revid": "2128848", "url": "https://it.wikipedia.org/wiki?curid=4108243", "title": "Stampella", "text": "Una stampella \u00e8 un ausilio per la mobilit\u00e0 utilizzato per contrastare una difficolt\u00e0 motorie o di un infortunio che limita la capacit\u00e0 di camminare.\nTipi.\nCi sono diversi tipi di stampelle:\nAvambraccio: Stampelle con un bracciale alto per deambulare, conosciute anche come stampelle Lofstrand. Sono stati il tipo pi\u00f9 comunemente usato in Europa, negli Stati Uniti e in Canada, sono stati quasi esclusivamente utilizzati da persone con permanenti o permanente disabilit\u00e0. Tuttavia, i chirurghi ortopedici americani stanno cominciando a prescrivere stampelle avambraccio per i pazienti con pi\u00f9 breve termine esigenze. Stampelle avambraccio vengono utilizzate facendo scivolare il braccio in un bracciale e tenendo premuto il grip. Il bracciale, tipicamente realizzato in plastica o metallo, pu\u00f2 essere un semicerchio o un cerchio completo con uno a V apertura anteriore permettendo l'avambraccio di scivolare fuori in caso di caduta.\nAscellare: Negli Stati Uniti e in Canada, le stampelle sotto le braccia vengono utilizzate pi\u00f9 spesso da persone con temporanea disabilit\u00e0 o lesioni. Questi sono usati ponendo le pastiglie contro la cassa toracica sotto le ascelle e tenendo la presa, che \u00e8 sotto e parallelamente al pad. Queste sono talvolta noti come stampelle ascellari.\nStrutters: Si tratta di una variante con le stampelle ascellari, incorporando suole grandi che rimangono sul pavimento o terra, mentre l'utente cammina. Essi consentono un'andatura migliore a piedi, e distribuire il peso corporeo per ridurre il rischio di danni ai nervi causati da stampelle ascellari.\nPiattaforma: Questi sono meno comuni e utilizzati da quelli con impugnatura poveri a causa di artrite, paralisi cerebrale, o di altra condizione. Il braccio poggia su una piattaforma orizzontale, ed \u00e8 legato al suo posto. La mano poggia su una impugnatura che, se opportunamente progettata, pu\u00f2 essere inclinato opportunamente a seconda della disabilit\u00e0 dell'utente.\nLeg Support: Questi non tradizionali stampelle sono utili per gli utenti con un infortunio o una disabilit\u00e0 che colpisce una gamba inferiore. Essi operano da reggette la gamba interessata in un telaio di supporto che contiene contemporaneamente la gamba dal suolo durante il trasferimento del carico da terra al ginocchio dell'utente o coscia. Questo stile di stampella ha il vantaggio di non utilizzare le mani o le braccia mentre si cammina. Un vantaggio \u00e8 che ha sostenuto parte superiore della coscia atrofia si riduce anche perch\u00e9 la gamba colpita rimane in uso. A differenza di altri stampella questi disegni sono inutilizzabili per il bacino, anca o lesioni coscia e in alcuni casi anche per infortuni al ginocchio. Bastoni da passeggio o bastoni servono a uno scopo identico a stampelle, ma sono tenute solo in mano e hanno una limitata capacit\u00e0 di carico a causa di questo.\nA Zeta\nNel momento del passo, nell'istante in cui tutto il peso del corpo si concentra sulla stampella la posizione della stampella a zeta \u00e8 perfettamente perpendicolare al terreno. Il peso si scarica a terra con un angolo di 90\u00b0, con meno rischi di caduta e pi\u00f9 sicurezza anche su pavimenti scivolosi e terreni insidiosi. La naturale impostazione della camminata grava molto meno sulle spalle e sulla schiena rispetto alle altre stampelle ed obbliga gli utilizzatori a tenere una postura eretta: camminare \u00e8 meno faticoso.\nInformazioni sull'uso.\nAltre andature vengono utilizzate quando entrambe le gambe sono ugualmente colpiti da qualche disabilit\u00e0.\nCon le stampelle sotto le ascelle, a volte un asciugamano o un qualche tipo di copertina morbida \u00e8 necessaria per prevenire o ridurre gli infortuni sotto al braccio. Una condizione nota come paralisi stampella, o paralisi stampella possono derivare dalla pressione sui nervi sotto l'ascella, o ascellare. In particolare, \"il plesso brachiale nel cavo ascellare \u00e8 spesso danneggiata dalla pressione di una stampella. In questi casi la radiale \u00e8 il nervo pi\u00f9 frequentemente implicato; il nervo ulnare soffre successivo frequenza \".\nDispositivi alternativi.\nLa sedia a rotelle \u00e8 un'alternativa possibile per i pazienti che non possono usare o a cui non piace usare le stampelle. Questo dispositivo a ruote ha un'ulteriore limitazione, poich\u00e9 non pu\u00f2 essere usato per salire le scale.\nBrevetti e invenzioni.\nEmile Schlick, un ingegnere francese, ha brevettato un bastone da passeggio che ha fornito un supporto obliquo al limite superiore per riposare l'avambraccio. Questa invenzione \u00e8 stata brevettata nel primo Nancy (Francia) il 7 maggio 1915. Philipp Cederstom ha brevettato un simile dall'aspetto stampella canna. Infine, l'invenzione di AR Lofstrand, Jr., che ha depositato il brevetto nel 1945, consiste in una regolazione di lunghezza della stampella. Negli Stati Uniti, stampelle avambraccio sono anche a volte chiamate \"Lofstrands\", stampelle canadesi (in quanto sono comunemente utilizzati in Canada), stampelle gomito o anche a piedi Easies (Easy Walk \u00e8 un marchio).\nDiverse varianti di dispositivi per la mobilit\u00e0 a piedi e sono apparsi sul mercato, in particolare uno chiamato la stampella avambraccio Strongarm, che \u00e8 una combinazione tra una tradizionale e bastone da passeggio stampelle avambraccio. L'inventore della Stampella avambraccio Strongarm, Michael E. Adams di questo dispositivo brevettato.\nUn altro brevetto \u00e8 quello descritto sulla A1 da Cappiello et altri, una stampella regolabile, costruita in un unico pezzo su cui si muove avambraccio \u00e8 manopola. La novit\u00e0 risiede nella sezione ovale e forma curva dell'asta che permette una fabbricazione in fibra di carbonio senza elementi meccanici di unione."}
{"id": "4108244", "revid": "15756", "url": "https://it.wikipedia.org/wiki?curid=4108244", "title": "Chiesa di San Rocco (Potenza)", "text": "La chiesa di San Rocco si trova a Potenza, nell'antico borgo di San Rocco, sorto nel passato a sud del nucleo originario del centro storico di Potenza. La chiesa si trova in un crocevia fra varie strade, fra cui l'antica via Appia. Queste strade instaurano un veloce collegamento con la periferia della citt\u00e0 e il cimitero di Potenza.\nNome.\nLa chiesa di San Rocco \u00e8 dedicata all'omonimo santo da sempre. Il santo \u00e8 molto diffuso nel meridione d'Italia e molto venerato. Anche a Potenza, nella chiesa di San Rocco, \u00e8 celebrata una festa per il santo, il 16 agosto di ogni anno.\nStoria.\nAntica cappella.\nL'attuale edificio sorge sui resti di un'antica cappella che venne edificata fra il 1400 e il 1500. Con la costruzione della cappella si istitu\u00ec anche una confraternita.\nEssa venne ufficializzata con la sua istituzione solamente nel 1789, ad opera di re Ferdinando IV. Col corso dei secoli la cappella venne lasciata all'incuria e lentamente degrad\u00f2 sempre di pi\u00f9. Infine nel 1832 essa croll\u00f2 totalmente, facendo nascere l'esigenza di costruire un nuovo luogo di culto.\nChiesa di San Rocco.\nLa confraternita diede inizio ai lavori per costruire un nuovo edificio di culto solamente nel 1860. I lavori vennero coordinati e organizzati dall'ingegnere Vincenzo Marocco.\nSuccessivamente la chiesa venne lungamente chiusa per vari lavori di restauro dovuti anche ai vari terremoti che colpirono la Basilicata e infine, in soli due anni, grazie al sostegno economico di molti cittadini, essa venne totalmente restaurata e riaperta al culto.\nArchitettura e beni artistici.\nEsterno.\nLa facciata principale dell'edificio \u00e8 caratterizzata da un portale affiancato da due grosse lesene, che convergono fin al cornicione. Sopra l'architrave del portali si pu\u00f2 invece ben notare una formella in marmo che reca l'effigie di san Rocco del 1857. Anche quest'opera, come tantissime statue e sculture presenti in tutta Potenza \u00e8 opera dello scultore potentino Michele Busciolano.\nIl cornicione sostiene un timpano dove si apre un oculo centrale. Invece l'architrave \u00e8 sovrastato da un'apertura semi-circolare che fa penetrare all'interno dell'edificio di culto la luce. Questa tipologia di apertura si ripete varie volte sulle pareti laterali e quindi rende la chiesa di San Rocco molto luminosa.\nDall'esterno si possono ben osservare le forme e le dimensioni delle varie cappelle che si trovano internamente. \nAlla sinistra della facciata anteriore si trova anche il campanile della chiesa. Il campanile si innalza per tre livelli che terminano con una cuspide tronco-piramidale che accoglie un'antica campana ormai non pi\u00f9 funzionante. Essa risale al 1556 ed era dedicata a san Lorenzo da Padula.\nLa chiesa presenta esternamente varie statue, fra cui una che raffigura san Pio da Pietrelcina.\nAlla destra della facciata principale si trova un'altra statua in bronzo, fatta realizzare nel 1969 dal parroco Salvatore vigilante, che raffigura san Rocco. Alla sinistra della statua, conservata in una piccola nicchia, si trova una stele funeraria d'origine romana, datata I secolo d.C. Altri elementi che sembrano risalire all'epoca romana sono due formelle incassate esternamente nella pietra dei due cappelloni semi-cilindrici. Una sola risulta essere leggibile e pare rappresentare una scena che ha alcune vaghe affinit\u00e0 con la deposizione.\nInterno.\nL'interno \u00e8 caratterizzato dalla struttura a croce latina, con tre diverse navate.\nLa chiesa \u00e8 ricoperta da un soffitto a calotta emisferica decorata da alcuni riquadri ottagonali al cui centro si trova un motivo floreale. Internamente abbondano gli stucchi dorati.\nLa chiesa ha due grosse cappelle laterali e l'abside, di uguali dimensioni. Nella cappella di destra, in un'edicola si trova una statua in legno che raffigura San Rocco del 1859, realizzata da Michele Busciolano. Qui il santo \u00e8 rappresentato come un giovane vestito da pellegrino e con un bastone, che va a indicare i bubboni della peste sulla gamba sinistra.\nElemento di rilievo dei beni artistici della chiesa \u00e8 anche un crocifisso ligneo del 1400."}
{"id": "4108245", "revid": "1543377", "url": "https://it.wikipedia.org/wiki?curid=4108245", "title": "P\u00e4rnu (fiume)", "text": "Il P\u00e4rnu (in estone \"P\u00e4rnu j\u00f5gi\") \u00e8 il fiume pi\u00f9 lungo dell'Estonia. Il fiume nasce sulle colline centrali dell'Estonia e sfocia nei pressi dalla citt\u00e0 di P\u00e4rnu, da cui il nome, sulle coste del Golfo di Riga. Il bacino idrografico costituisce il 16% del territorio estone.\nI maggiori affluenti sono Reopalu, Lintsi, M\u00e4dara, K\u00e4ru, V\u00e4ndra e Sauga dalla destra, Vodja, Esna, Prandi, Aruk\u00fcla, Navesti, Kurina e Reiu dalla sinistra.\nAll'interno del bacino idrografico del fiume si trova il Parco Nazionale Soomaa."}
{"id": "4108252", "revid": "129019", "url": "https://it.wikipedia.org/wiki?curid=4108252", "title": "Piazza di Spagna (Siviglia)", "text": ""}
{"id": "4108254", "revid": "2184720", "url": "https://it.wikipedia.org/wiki?curid=4108254", "title": "Bomba boomerang", "text": "Bomba boomerang \u00e8 un brano di Piero Pel\u00f9, quarto ed ultimo singolo estratto, nel febbraio 2001, dall'album N\u00e9 buoni n\u00e9 cattivi.\nCanzone pacifista, di cui il testo \u00e8 stato scritto a quattro mani con Alessandro Bergonzoni e si basa su continui giochi di parole e ossimori. Il brano tratta l'argomento delle bombe intelligenti e nasce dall'idea di come possa essere assurdo usare l'aggettivo \"intelligente\" per un congegno che porta morte e distruzione. Pel\u00f9 ha sempre considerato la bomba in s\u00e9 una cosa ottusa e cieca, che dove viene lanciata esplode. Da qui l'idea che, l'unica bomba davvero intelligente dovrebbe essere quella che, piuttosto che fare milioni di morti, decide di tornare indietro ed esplodere tra le mani di chi l'ha inventata e lanciata.\nVideoclip.\nIl video, diretto da Piero e Paolo Bianchini, vede il cantante e la sua band suonare in un'ambientazione post-nucleare. Il cantante interpreta il brano lanciando e tenendo sempre in primo piano dei boomerang, metafora della bomba che torna indietro. Le riprese sono state effettuate il 13 e il 14 febbraio presso le ex cave di lignite di Cavriglia, cittadina del Valdarno e presso le cave di travertino di Rapolano Terme, in provincia di Siena.\nLa prima trasmissione del video risale al 10 marzo su Italia 1 alle 14,55."}
{"id": "4108255", "revid": "920621", "url": "https://it.wikipedia.org/wiki?curid=4108255", "title": "Architettura Neo-Moresca", "text": ""}
{"id": "4108256", "revid": "339392", "url": "https://it.wikipedia.org/wiki?curid=4108256", "title": "Plaza de toros Monumental", "text": ""}
{"id": "4108257", "revid": "486946", "url": "https://it.wikipedia.org/wiki?curid=4108257", "title": "Specialit\u00e0 di atletica leggera non ratificate dalla IAAF", "text": ""}
{"id": "4108260", "revid": "1613450", "url": "https://it.wikipedia.org/wiki?curid=4108260", "title": "Thomas Mann (attore)", "text": "Ha raggiunto la fama grazie alla commedia \"Project X - Una festa che spacca\", al dramma \"Quel fantastico peggior anno della mia vita\", e al monster movie \"\".\nBiografia.\nMann \u00e8 nato a Portland, nell'Oregon ed \u00e8 cresciuto a Dallas, in Texas. Ha frequentato per un breve periodo la Plano East Senior High School, prima di trasferirsi in California a 17 anni. La carriera di Mann ha inizio nel 2009, anno del suo debutto in televisione. L'attore \u00e8 apparso prima in un episodio della situation comedy \"iCarly\" e successivamente in un episodio della serie \"The Middle\". Nell'anno successivo ha fatto il suo debutto cinematografico al fianco di Emma Roberts e Zach Galifianakis nel film \"5 giorni fuori\", presentato in anteprima mondiale al Toronto International Film Festival.\nNel 2012 \u00e8 stato il protagonista di \"Project X - Una festa che spacca\", film che gli ha fatto acquisire una discreta popolarit\u00e0. Alle selezioni per la parte, gli fu detto che non avrebbe potuto fare il provino, i produttori infatti desideravano che i protagonisti fossero interpretati da persone senza esperienze attoriali, cos\u00ec da essere coerenti con lo stile falso documentario del film; tuttavia Mann ottenne comunque il ruolo dopo aver ripetuto l'audizione per sette volte. Considerato il successo della pellicola al botteghino, nello stesso anno \u00e8 stato annunciato che verr\u00e0 girato un sequel. Sempre nel 2012, inoltre, \u00e8 apparso nel film \"Fun Size\" accanto a Victoria Justice.\nNel 2013 ha preso parte ai film \"Hansel &amp; Gretel - Cacciatori di streghe\", lungometraggio ispirato alla fiaba di \"H\u00e4nsel e Gretel; Beautiful Creatures - La sedicesima luna\", adattamento cinematografico dell'omonimo romanzo; e \"As Cool as I Am\". Nell'anno successivo ha recitato in \"Welcome to Me,\" commedia con protagonista Kristen Wiig. Nel 2015 ha preso parte ai film drammatici \"Quel fantastico peggior anno della mia vita\" e \"Effetto Lucifero\", entrambi presentati al Sundance Film Festival 2015. Sempre nel 2015 \u00e8 apparso nella pellicola d'azione \"Barely Lethal - 16 anni e spia.\" Nell'agosto dello stesso anno la rivista \"Variety\" lo ha incluso tra i 10 attori da tenere d'occhio del 2015, una lista che annualmente cita gli attori emergenti pi\u00f9 promettenti dell'anno."}
{"id": "4108262", "revid": "117784434", "url": "https://it.wikipedia.org/wiki?curid=4108262", "title": "Architettura neomoresca", "text": "L'architettura neomoresca \u00e8 stata una tendenza artistica, all'interno di una pi\u00f9 vasta tendenza delle arti verso l'Orientalismo e il Revivalismo in voga tra Ottocento e primo Novecento in Europa e negli Stati Uniti, ispirata all'architettura islamica.\nStoria.\nL'Orientalismo come corrente artistica ha inizio soprattutto in Francia, a seguito della spedizione di Napoleone in Egitto del 1798, e si sviluppa poi con crescente interesse anche in Inghilterra e in altri paesi europei e quindi negli Stati Uniti, anche a seguito dell'estendersi del colonialismo europeo in Nordafrica e nel Medio Oriente.\nL'attrazione verso forme espressive \"esotiche\" \u00e8 all'origine dei primi esempi di architettura neomoresca, in un contesto generale dominato da forme di Revivalismo, spesso tra loro combinate in maniere eclettiche.\nLe strutture \"indo-moresche\" costruite a Brighton dall'architetto John Nash per il Royal Pavilion tra il 1815 e il 1822 potevano ancora essere intese come una curiosit\u00e0, una visione da sogno di fantasia esotica e stravagante, da non prendere troppo sul serio, come da tempo lo erano le cosiddette cineserie, predominanti negli interni. Tuttavia, gi\u00e0 nel 1826, l'architetto inglese Edward Blore usava archi islamici, cupole di varie dimensioni e forme e altri dettagli dell'architettura islamica del Vicino Oriente con grande effetto nel suo progetto per il Palazzo Voroncov ad Alupka (in Crimea), soprattutto per la sua facciata meridionale. \nUno degli elementi pi\u00f9 distintivi dell'architettura moresca \u00e8 l'arco a ferro di cavallo, che si gonfia verso l'esterno dalla base. Altri elementi tipici sono la presenza di cupole circolari o a forma di cipolla (generalmente sormontate da una guglia appuntita), l'uso di colori vivaci e una quantit\u00e0 elevata di motivi decorativi intricati e ornati.\nNell'immaginazione europea l'Oriente evocava fantasie di fuga verso una vita intensa e voluttuosa, piena di mistero. Verso la met\u00e0 del XIX secolo, lo stile fu adottato con successo per la costruzione di ville e dimore signorili in Europa da proprietari che volevano stupire i loro ospiti con una evasione \"esotica\" alle porte di casa. Il Castello di Sammezzano in Italia \u00e8 il pi\u00f9 splendido esempio di queste architetture.\nIn alcuni paesi, tuttavia, l'architettura neomoresca ebbe degli sviluppi che la radicarono pi\u00f9 profondamente nella cultura locale.\nLo stile neomoresco fu anzitutto adottato dagli ebrei d'Europa in cerca di un elemento visivo distintivo per le loro sinagoghe monumentali, nell'era dell'emancipazione. Lo stile ricordava agli ebrei le loro radici mediorientali e al tempo stesso permetteva di riprendere la struttura familiare delle chiese cristiane distinguendosene per\u00f2 immediatamente per quella sensazione di \"distanza\" generata da uno stile inusuale ed \"esotico\". Quando nel 1858 il Leopoldst\u00e4dter Tempel fu inaugurato a Vienna su progetto dell'architetto Ludwig F\u00f6rster, l'edificio fu esaltato come un capolavoro della nuova arte ebraica e divenne modello di numerose repliche e varianti, alcune delle quali sono sopravvissute alle distruzioni dell'epoca nazista, dalla Sinagoga grande di Budapest, alla Sinagoga Tempel di Cracovia, alla Sinagoga grande di Plze\u0148, fino alle sinagoghe italiane di Vercelli, Firenze e Torino.\nIn alcuni paesi europei, per i quali la cultura islamica era (o era stata) parte della loro storia, lo stile fu percepito non come un esotismo ma come espressione della riscoperta della propria identit\u00e0 nazionale. \u00c8 il caso della Russia e in particolare della Spagna dove lo stile \"Neomud\u00e9jar\" venne associato all'et\u00e0 d'oro della Spagna medievale, divenendo stile \"spagnolo\" esportato anche in Sud America. Ed \u00e8 il caso della Bosnia, dove, nel periodo di annessione all'Impero austro-ungarico, le nuove autorit\u00e0 commissionarono una serie di strutture neomoresche. L'obiettivo era promuovere l'identit\u00e0 nazionale bosniaca evitando la sua associazione con le memorie ottomane o il crescente panslavismo creando una \"[architettura islamica] di fantasia europea\". La Biblioteca nazionale ed universitaria di Bosnia ed Erzegovina a Sarajevo \u00e8 l'esempio pi\u00f9 alto di questo \"revival\".\nAnche negli Stati Uniti lo stile neomoresco fu usato nell'Ottocento per dimore signorili di campagna e nell'architettura delle sinagoghe, da Cincinnati a New York. Rispetto all'Europa vi ebbe una fortuna ancora pi\u00f9 duratura nel primo Novecento come architettura di intrattenimento nei teatri e cinema degli anni venti e come stile preferito dei Templi massonici degli Shriners.\nPrincipali architetture neomoresche in Italia.\nIn Italia l'architettura neomoresca non ha avuto grandissima diffusione, ma vi ha lasciato alcuni degli esempi pi\u00f9 importanti e di maggior bellezza artistica a livello internazionale. Si tratta anzitutto di alcune ville signorili: la Rocchetta Mattei, il Castello di Sammezzano, Villa Crespi, e Villa Sticchi. In Italia sono presenti anche tre esempi illustri di sinagoghe monumentali neomoresche: la Sinagoga di Vercelli, la Sinagoga di Firenze e la Sinagoga di Torino. Nel primo Novecento elementi neomoreschi sono inglobati nello spazio di contesti eclettici, come nel caso del Palazzo Mazzone a Catania."}
{"id": "4108270", "revid": "290948", "url": "https://it.wikipedia.org/wiki?curid=4108270", "title": "Sistema colloidale", "text": ""}
{"id": "4108274", "revid": "1573940", "url": "https://it.wikipedia.org/wiki?curid=4108274", "title": "Drymodes superciliaris", "text": "L'usignolo di macchia settentrionale (Drymodes superciliaris ) \u00e8 un uccello della famiglia dei Petroicidi endemico dell'Australia nord-orientale.\nTassonomia.\nAttualmente, dopo che l'usignolo di macchia papua, con le sue due sottospecie, \u00e8 stato classificato come specie a parte, la specie risulta essere monotipica.\nUna sottospecie putativa, \"D. s. colcloughi\", nota come usignolo di macchia del fiume Roper, venne descritta da Gregory Mathews nel 1914 a partire da presunti esemplari catturati nel Territorio del Nord dell'Australia. Tuttavia, non vi sono pi\u00f9 stati avvistamenti di questo animale nell'area; inoltre, anche la provenienza degli esemplari descritti \u00e8 stata messa in discussione, e attualmente la validit\u00e0 di questo taxon \u00e8 controversa."}
{"id": "4108276", "revid": "574852", "url": "https://it.wikipedia.org/wiki?curid=4108276", "title": "Miglior registrazione di musica dance (Grammy)", "text": ""}
{"id": "4108284", "revid": "287204", "url": "https://it.wikipedia.org/wiki?curid=4108284", "title": "Camerano (disambigua)", "text": ""}
{"id": "4108285", "revid": "767487", "url": "https://it.wikipedia.org/wiki?curid=4108285", "title": "Serhij Kovalec'", "text": "Biografia.\nNasce il 5 settembre del 1968 a \u010cechove, in Crimea."}
{"id": "4108289", "revid": "111154575", "url": "https://it.wikipedia.org/wiki?curid=4108289", "title": "Aizukotetsu-kai", "text": "Il Quinto Aizukotetsu-kai (\u4e94\u4ee3\u76ee\u4f1a\u6d25\u5c0f\u9244\u4f1a), a volte scritto Aizu-Kotetsukai o Aizu Kotetsu-kai, con sede a Kyoto, \u00e8 la quarta pi\u00f9 grande organizzazione della yakuza in Giappone. Il suo nome \u00e8 formato da quello della regione di Aizu, da \"Kotetsu\", un tipo di spada giapponese, e dal suffisso \u4f1a \"-kai\", ossia \"societ\u00e0\".\nL'Aizukotetsu-kai fu fondata a Kyoto intorno al 1868, all'inizio del periodo Meiji. Gli affiliati all'Aizukotetsu-kai erano in origine i principali clienti del colosso dei giochi Nintendo, che ha cominciato la sua attivit\u00e0 producendo carte hanafuda. Alcuni affiliati sostengono addirittura che il nome Nintendo sia stato scelto per evocare i princ\u00ecpi della loro filosofia. Il primo carattere di ninkyo \u00e8 infatti lo stesso di Nintendo. Ancora negli anni sessanta, i dipendenti dell'azienda dovevano controllare le macchine che distribuivano i mazzi di carte hanafuda e ritirare quelli difettosi. Se avessero avuto anche il minimo difetto, la yakuza avrebbe protestato. \u00c8 una federazione di circa 100 gruppi della yakuza di Kyoto, che comprende all'incirca 7.000 membri.\nNel 1992 l'Aizukotetsu-kai \u00e8 stato uno dei primi gruppi yakuza accusati sotto la nuova legislatura contro le attivit\u00e0 illegali dei boryokudan, che dichiar\u00f2 illegali tutte quelle associazioni che ricorrono a violenza e intimidazione. L'allora capo Tokutaro Takayama partecip\u00f2 a una campagna pubblica contro le nuove leggi e il gruppo avvi\u00f2 una causa che venne rigettata dal Tribunale distrettuale di Kyoto, nel settembre 1995.\nNell'ottobre 2005 il gruppo ha formato un'alleanza con il Sesto Yamaguchi-gumi, il pi\u00f9 grande clan della yakuza giapponese."}
{"id": "4108290", "revid": "110157", "url": "https://it.wikipedia.org/wiki?curid=4108290", "title": "Chiesa di San Biagio (Buccinasco)", "text": "La chiesa di San Biagio, detta la \"chiesetta\", \u00e8 un luogo di culto cattolico che sorge in localit\u00e0 Grancino oggi nel comune di Buccinasco, ma storicamente appartenente alla parrocchia di Corsico.\nLa chiesa si trova nell'omonima piazza San Biagio, al centro della rotonda che sorge sulla principale via del paese, tra via Emilia e via Greppi. \u00c8 costituita da un'unica navata, con tetto spiovente in tegolato e un piccolo campanile a tre campane. Sulla facciata, sopra al portone campeggia l'insegna \"D O M S.Biagii Dicatvm\". Presenta all'interno un'interessante pala d'altare.\nStoria.\nLa chiesetta, di veste settecentesca, era gi\u00e0 citata nel \"Liber Notitiae Sanctorum Mediolani\", redatto da Goffredo da Bussero nel 1290 circa, nel quale sono contenuti i nomi delle chiese della diocesi di Milano dedicate ai diversi santi.. Nel 1796 faceva parte della pieve di Cesano Boscone.\nL'aspetto attuale si fa risalire al XVIII secolo. Attualmente la chiesa fa parte della nuova parrocchia Maria Madre della Chiesa, una delle tre in cui \u00e8 diviso il comune di Buccinasco.\nCuriosit\u00e0.\nLa chiesa e il suo giardinetto posteriore sono all'interno di una rotonda, quindi interamente circondati dalla strada."}
{"id": "4108291", "revid": "819238", "url": "https://it.wikipedia.org/wiki?curid=4108291", "title": "Stazione di Motta San Damiano", "text": "La stazione di Motta San Damiano \u00e8 una stazione ferroviaria posta lungo la linea Pavia-Cremona. Sita nel territorio comunale di Pavia, serve l'adiacente centro abitato di Motta San Damiano, frazione del comune di Valle Salimbene.\nStoria.\nLa stazione fu attivata nel 1866, all'apertura della linea Pavia\u2013Cremona\u2013Brescia.\nStrutture ed impianti.\nLa stazione \u00e8 fornita di un fabbricato viaggiatori, attualmente in stato di forte degrado, costruito nel classico stile delle Strade Ferrate Meridionali, che costruirono la linea e la esercirono fino al 1868.\nLa struttura si compone di tre corpi: uno centrale e due corpi minori, posti ai lati, che si sviluppano in modo simmetrico. Il corpo centrale si sviluppa su due livelli.\nL'impianto si compone di un binario di corsa e di un binario di precedenza, anche se quest'ultimo \u00e8 fuori servizio da alcuni anni, rendendo utile l'impianto ai soli fini di distanziamento dei treni non essendo possibile effettuarvi incroci come nelle altre stazioni della linea.\nMovimento.\nIl servizio passeggeri \u00e8 operato da servizi regionali svolti in esclusiva da parte di Trenord, a cadenza oraria dal 2012.\nServizi.\nLa gestione degli impianti \u00e8 affidata a Rete Ferroviaria Italiana controllata del Gruppo Ferrovie dello Stato Italiane."}
{"id": "4108295", "revid": "521302", "url": "https://it.wikipedia.org/wiki?curid=4108295", "title": "Friedhelm Konietzka", "text": ""}
{"id": "4108296", "revid": "1941276", "url": "https://it.wikipedia.org/wiki?curid=4108296", "title": "Power &amp; Control", "text": "Power &amp; Control \u00e8 un singolo della cantante greco-gallese Marina and the Diamonds pubblicato il 20 luglio 2012 dall'etichetta discografica 679 Artists/Atlantic Records, secondo estratto dall'album \"Electra Heart\".\nIl disco.\nIl singolo \u00e8 stato destinato solamente al Regno Unito e all'Irlanda. Il video ufficiale del singolo \u00e8 stato pubblicato su YouTube il 31 maggio 2012. \nLa Diamandis ha collaborato con Steve Angello (ex-membro di Swedish House Mafia) per la stesura dei testi, mentre Greg Kurstin ha supervisionato la produzione. Il brano electropop e power pop \"Power &amp; Control\" narra della lotta per la supremazia nella relazione di coppia di due amanti.\n\"Power &amp; Control\" ha ricevuto riscontri positivi dai critici, considerata una delle migliori tracce di \"Electra Heart\". Malgrado ci\u00f2, il pezzo \u00e8 arrivato al 193\u00ba posto nella UK Singles Chart del Regno Unito, senza riuscire a riscuotere successo negli altri paesi."}
{"id": "4108301", "revid": "235435", "url": "https://it.wikipedia.org/wiki?curid=4108301", "title": "Bene bene male male", "text": "Bene bene male male \u00e8 un brano di Piero Pel\u00f9, pubblicato come singolo il 6 settembre 2002, anticipando l'uscita dell'album \"U.D.S. - L'uomo della strada\".\nIl video della canzone \u00e8 uno dei pi\u00f9 ironici del cantante fiorentino. Mostra Pel\u00f9 e la sua band rapiti da alcuni alieni, che li costringono a suonare mentre li sottopongono ad alcuni esperimenti. Nella stessa location fu girato il video di \"Raga'n'roll bueno\", brano anch'esso deciso come singolo, ma che non fu pi\u00f9 pubblicato. Da segnalare la presenza nel videoclip del comico Franco Mari, meglio noto come Rupert Sciamenna."}
{"id": "4108304", "revid": "2036644", "url": "https://it.wikipedia.org/wiki?curid=4108304", "title": "Super League 2011 (Cina)", "text": "La Chinese Super League 2011 \u00e8 stata la 52\u00aa edizione della massima serie del campionato cinese di calcio, l'ottava della Chinese Super League. \nQuesta edizione \u00e8 stata vinta dal Guangzhou Evergrande, che era stata promossa nella Super League 2011 grazie alla vittoria dell'edizione 2010 della League One, la seconda serie del campionato cinese. Si sono giocate in totale 240 partite, con 564 gol complessivi, per una media di 2,35 reti a partita.\nIl migliore marcatore di questa edizione \u00e8 stato Muriqui del Guangzhou Evergrande, con 16 gol. La stessa squadra campione di Cina detiene anche il record della pi\u00f9 lunga striscia di vittorie consecutive (con sei successi di fila) e di risultati utili consecutivi (23 partite, di cui 16 vinte e 7 pareggiate). La striscia pi\u00f9 negativa (con solo sconfitte consecutive) \u00e8 stata stabilita, in questa edizione del campionato, dallo Shenzen Ruby e dallo Shanghai Shenhua, con 5 sconfitte consecutive a testa."}
{"id": "4108312", "revid": "1543377", "url": "https://it.wikipedia.org/wiki?curid=4108312", "title": "The Nerd Machine", "text": "The Nerd Machine, detta anche TNM, \u00e8 una compagnia statunitense fondata dall'attore Zachary Levi nel novembre 2010. Levi, insieme ai prop master di \"Chuck\" David Coleman e Courtney Coleman, decise di fondare la compagnia online per lanciare la \"cultura nerd\" nel mondo. Sul sito internet di The Nerd Machine \u00e8 possibile acquistare merchandise originale di vario tipo (abbigliamento, accessori, etc.). Il sito \u00e8 anche casa di una community di \"nerd\" e ospita un forum dove i fan da tutto il mondo possono interagire fra di loro.\nCol passare del tempo, The Nerd Machine ha iniziato ad acquistare sempre pi\u00f9 notoriet\u00e0 e successo, e ad organizzare vari eventi, tra cui il pi\u00f9 importante e famoso \u00e8 il Nerd HQ, che prende luogo una volta l'anno durante il San Diego Comic-Con.\nCommunity.\nLa community online ha una popolazione di oltre 50,000 membri che condividono e socializzano su tecnologia, cinema, televisione, convention e qualsiasi passione in generale. Il numero dei membri \u00e8 in continua crescita per la presenza di fan della serie televisiva Chuck (di cui Levi \u00e8 stato protagonista), nerd in generale e persone che scoprono The Nerd Machine grazie al Comic-Con.\nLa community, oltre al sito internet di TNM, si estende anche ai vari social network, in particolare Twitter.\nI membri della community hanno anche proposto e attuato idee per progetti a larga scala, uno dei quali \u00e8 la campagna \"Save Chuck\" per ottenere il rinnovo della serie per una nuova stagione dopo l'abbassamento degli ascolti. I fan hanno portato la campagna su Twitter utilizzando l'hashtag \"#NotANielsenFamily\" e twittando ai produttori dello show.\nI fan di TNM inoltre pubblicizzano il sito e diffondono la cultura nerd twittando e usando l'hashtag \"#vivalanerdolution\".\nNerd HQ.\nNel luglio del 2011, Zachary Levi e The Nerd Machine hanno collaborato con Break Media per creare una sorta di mini-evento al 2011 San Diego Comic-Con. Al \"Nerd HQ\", varie celebrit\u00e0 supporter di The Nerd Machine, come Nathan Fillion, Scott Bakula e Jared Padalecki, hanno parlato in piccoli \"panels\" rispondendo alle domande del pubblico. Inoltre, le persone hanno avuto la possibilit\u00e0 di incontrare e parlare personalmente con queste celebrit\u00e0 e di avere accesso ad anteprime esclusive di videogames non ancora in commercio. Nerd HQ \u00e8 stato creato come un'alternativa al Comic-Con \"per permettere ai fan e alle persone di cui sono fan di interagire in modo ancor pi\u00f9 intimo, mentre dispongono dello stesso tipo di merchandise, videogames e libri che avevano imparato a conoscere e amare grazie al Comic-Con\".\nL'idea di creare questo evento \u00e8 nata dal co-protagonista di Zachary Levi in \"Chuck\" Adam Baldwin (anche conosciuto per Firefly). Levi ha pensato che \"fosse un peccato che qualcosa come \"Firefly\" non avesse pi\u00f9 panel al Comic-Con o opportunit\u00e0 per i fan e si \u00e8 reso conto che queste idee intime sarebbero potute risultare in una grandissima esperienza per circa 200 persone\". Questo evento fu anche trasmesso in diretta streaming su Ustream in modo che i fan da tutto il mondo che fossero stati impossibilitati a partecipare avrebbero almeno potuto guardare l'evento. Questo evento ha anche lanciato il primo \"website film festival\" in assoluto, \"The Nerd Machine Shorties\", dove i membri e i fan inviarono piccoli cortometraggi della durata di massimo un minuto. I migliori 5 video inviati furono messi in primo piano su Break.com e mostrati e discussi al Nerd HQ. I biglietti per i panel furono venduti in precedenza a $20 l'uno. Tutto il ricavato da quest'evento and\u00f2 all'ente di beneficenza Operation Smile, a cui The Nerd Machine contribuisce sin dalla fondazione. Pi\u00f9 di $25,000 furono raccolti solo nei primi due giorni ed entro l'ultimo giorno furono raccolti pi\u00f9 di $40,000 che vennero donati in beneficenza ad Operation Smile.\nVisto il buon successo dell'evento al primo anno, un secondo Nerd HQ fu deciso ed ebbe luogo dal 12 al 15 luglio del 2012, con la presenza di molti pi\u00f9 panel e ancor pi\u00f9 celebrit\u00e0, tra cui Stan Lee, Joss Whedon, ed anche Adam Baldwin e Yvonne Strahovski per il panel di Chuck..\nL'evento si \u00e8 ripetuto anche l'anno successivo, nel 2013, con dimensioni ancora maggiori e partecipazioni ancora pi\u00f9 importanti, tra cui l'inizio di varie sponsorizzazioni da parte di societ\u00e0 importanti come Intel, Fiat e molti altri.\nVisto l'ormai consolidarsi del successo dell'evento, dell'ottima accoglienza annuale ricevuta e del continuo miglioramento apportato, Levi e Nerd Machine hanno intenzione di confermarlo ogni anno, sempre durante il Comic-Con di San Diego e sempre devolvendo l'intero ricavato annuale in beneficenza ad Operation Smile.\nL'evento \u00e8 inoltre da tre anni trasmesso in live streaming tramite il canale YouTube di The Nerd Machine.\nLa quarta edizione del Nerd HQ si \u00e8 tenuta dal 24 al 27 luglio 2014; a Petco Park, sede dell'evento."}
{"id": "4108316", "revid": "533647", "url": "https://it.wikipedia.org/wiki?curid=4108316", "title": "Taddeo Gaddi (cardinale)", "text": "Biografia.\nNacque il 22 gennaio 1520.\nPapa Paolo IV lo elev\u00f2 al rango di cardinale nel concistoro del 15 marzo 1557.\nMor\u00ec il 22 dicembre 1561 all'et\u00e0 di 41 anni e fu sepolto a Firenze nella Cappella Gaddi della chiesa di Santa Maria Novella, davanti a suo zio, il cardinale Niccol\u00f2 Gaddi."}
{"id": "4108318", "revid": "1456895", "url": "https://it.wikipedia.org/wiki?curid=4108318", "title": "Metodo OWAS", "text": "Il metodo OWAS (\"Ovako Working posture Analysing System\") \u00e8 stato messo a punto dal \"Finnish Institute of Occupational Health\" e dal \"Association of Finnish Steel and Metal Producers\" negli anni 1970, \u00e8 un sistema di analisi delle posture di lavoro sviluppato nell'industria metallurgica finlandese. \nIl metodo OWAS ha l'obiettivo di identificare le posture nelle quali gli sforzi possono risultare pericolosi e di valutare il livello di rischio in funzione dell'effetto combinato delle diverse posture e dei carichi di forza. La procedura consiste nell'osservare i lavoratori in esame a intervalli di 30-60 secondi registrando le posture e gli sforzi su un periodo rappresentativo. I dati vengono poi normalizzati e incrociati per valutare i livelli di rischio e definire la \"categorie di azione\" ossia gli interventi raccomandati in funzione del livello di rischio presentato dalla combinazione posturale (da nessuna necessit\u00e0 di intervento a necessit\u00e0 di intervento immediato)."}
{"id": "4108320", "revid": "767487", "url": "https://it.wikipedia.org/wiki?curid=4108320", "title": "G\u00fcnter Bittengel", "text": ""}
{"id": "4108322", "revid": "3115", "url": "https://it.wikipedia.org/wiki?curid=4108322", "title": "Gennarino Tarantella", "text": "Gennarino Tarantella \u00e8 un personaggio dei fumetti creato da Carlo Squillante e protagonista di storie a otto vignette raccontate con versi ottonari pubblicate sul \"Corriere dei Piccoli\" dal 1975 al 1977.\nStoria editoriale.\nAfredo Barberis, direttore del \"Corriere dei Piccoli\" dal 1974 al 1977, cos\u00ec ha scritto: \u00ab\"Tra i personaggi di carta che hanno contrassegnato la rinascita del Corrierino due sono soprattutto da ricordare: la Pimpa e Gennarino Tarantella. Gennarino Tarantella lo volli per una precisa ragione. Sfogliando, o meglio, studiando le vecchie annate del Corrierino mi ero fatto la convinzione che il giornale fosse sempre stato, diciamo, \u201cnordico\u201d; constatavo che tra i suoi personaggi pi\u00f9 famosi, da Bonaventura a Marmittone, da Pier Lambicchi a e Pio Languore, non c'era nessuno dichiaratamente del sud. Qualche scugnizzo poteva far capolino nei racconti, nei romanzi a puntate, ma i personaggi, le \u201cmaschere di carta\" non avevano una identit\u00e0 spiccatamente meridionale. Cos\u00ec chiesi a un outsider, cio\u00e8 a un non appartenente al mondo degli illustratori, ma al dirigente di una grande industria con l'hobby del disegno, Carlo Squillante, di inventarmi un \"eroe terrone\". Nacque cos\u00ec Gennarino Tarantella, un napoletano verace che, povero in canna e non trovando lavoro nel nostro meridione, si allontanava dalla citt\u00e0 natale, faceva fortuna all'estero grazie al suo estro tipicamente partenopeo e tornava ogni volta, ricco e felice, a mangiarsi un piattone di spaghetti all'ombra del Vesuvio.\"\u00bb\nIn realt\u00e0 Gennarino - anticipando di almeno dieci anni un gustoso tormentone di Massimo Troisi - non era un emigrato bens\u00ec un turista in paesi inventati come il Paese dei Talponi, Macchioni, Nasoni, Cappelloni, Spilungoni, Timidoni, Piedoni, Chiassoni e altro. Il soccorrevole Tarantella trovava questi vari poveracci in condizioni molto problematiche e apparentemente senza speranza, perch\u00e9 costretti a vivere sottoterra o sott'acqua o in un baccano infernale o condannati a inciampare ad ogni pi\u00e8 sospinto per via dei piedi troppo lunghi o a nascondersi perch\u00e9 afflitti da eccessiva timidezza. Insomma Tarantella li riportava tutti alla godibile normalit\u00e0 con soluzioni bizzarre, ma efficaci. Tipo lo spalmare marmellata su binari ferroviari pericolosamente arrugginiti, che poi venivano mandrie di mucche a leccarli e a farli tornare splendenti e sicuri all'uso. Per compenso, Tarantella riceveva dai benificati niente pi\u00f9 di un grande cono gelato o una t-shirt coi colori dell'arcobaleno (altra anticipazione ultra-decennale: cio\u00e8 la maglietta pacifista) o un concerto bandistico o una maxi-cartolina postale oppure un monumento, per\u00f2 a mezzo busto. Quindi non era scritto da nessuna parte che era povero in canna, n\u00e9 che tornava ricco sfondato. Nella prima storia partiva da Napoli suonando il mandolino, probabilmente per dare un contentino ai fans a tutti i costi degli stereotipi partenopei. Il tormentone finale di tutte le storie di Gennarino Tarantella era \"... torna a Napoli a mangiare gli spaghetti in riva al mare.\" Sar\u00e0 anche questo uno stereotipo, ma \u00e8 a tal punto gustoso e desiderabile, che farebbe concludere chiunque abbia trovato un dignitoso equilibrio esistenziale con un \"evviva gli stereotipi, se sono tutti cos\u00ec!\".\nLa prima storia di Gennarino Tarantella - intitolata \"Nel Paese dei Musoni\" - fu pubblicata il 25 maggio 1975 nel n. 21 del Corriere dei Piccoli. Si trattava di un formato classico del Corrierino di ogni tempo, cio\u00e8 una tavola a colori con 8 vignette senza fumetti, ma ciascuna recante al piede una didascalia narrativa in versi ottonari. Le storie di Tarantella furono le ultime nella storia della testata ad utilizzare questo formato e questa modalit\u00e0 narrativa. L'ultima storia di Tarantella - intitolata \"Il pittore Spolaor\" - fu pubblicata il 7 aprile 1977 nel Corriere dei Piccoli n.14, in coincidenza col cambio di direzione della testata, passata a Jos\u00e9 Pellegrini, che decise di dismettere i personaggi e le storie \"vecchia maniera\", in favore di personaggi e soluzioni narrative del tracimante stile nipponico o nipponizzante.\nNel 2008 la rivista \"The Artist\" rende omaggio a Osvaldo Cavandoli e alla sua Linea con \"Cavandoli!\", un fumetto disegnato da 30 autori umoristici italiani: Carlo Squillante partecipa all'omaggio ridando vita, dopo circa tre decenni, a Gennarino Tarantella.\nAltri media.\nIl personaggio Tarantella era stato utilizzato, fin dalla sua nascita anche per giochi da tavolo e giochi di manualit\u00e0 come la coloratura o il ritaglio. Il personaggio \u00e8 stato anche utilizzato per un soggetto de \"I Trasferelli\", giochi di carta a ricalco di gran moda alla fine degli anni '70. E negli stessi anni il trasferello di Gennarino Tarantella \u00e8 stato incluso nel libro antologico dei classici de \"I Trasferelli\"."}
{"id": "4108325", "revid": "1745361", "url": "https://it.wikipedia.org/wiki?curid=4108325", "title": "Dilemma corneliano", "text": "Un dilemma corneliano (in francese: \"dilemme corn\u00e9lien\" o \"choix corn\u00e9lien\") \u00e8 un dilemma in cui qualcuno \u00e8 obbligato a scegliere fra due corsi di azione entrambi inaccettabili in quanto ciascuno di essi avr\u00e0 un effetto dannoso sull'agente o su qualcuno a lui vicino. Nella drammaturgia classica, un tale dilemma si sostanzia in una situazione tipica in cui un protagonista si trovi a fare esperienza di un conflitto interiore che lo forza a scegliere fra due opzioni inconciliabili, come amore e onore, o desiderio e dovere.\nIl \"dilemma corneliano\" prende il nome dal drammaturgo francese Pierre Corneille, nella cui opera \"Le Cid\" (1636) il protagonista, Rodrigo, \u00e8 lacerato fra due inclinazioni: da una parte il voler essere meritevole dell'amore della sua sposa Chim\u00e8ne; dall'altra, il desiderio di vendicare il proprio padre dall'onta inflittagli dal padre di lei. Rodrigo pu\u00f2 ottenere la vendetta solo perdendo cos\u00ec l'amore della sua amata, oppure rinunciare alla vendetta e perdere l'onore di fronte alla sua famiglia e alla stessa amata.\nNei media e nella cultura di massa.\nIl dilemma corneliano \u00e8 una situazione che si incontra in vari film:"}
{"id": "4108327", "revid": "281901", "url": "https://it.wikipedia.org/wiki?curid=4108327", "title": "Trisopterus capelanus", "text": ""}
{"id": "4108330", "revid": "287204", "url": "https://it.wikipedia.org/wiki?curid=4108330", "title": "La villa dei ricordi cattivi", "text": "La villa dei ricordi cattivi (titolo originale \"The Brimstone Wedding\") \u00e8 un romanzo scritto da Ruth Rendell. La versione originale \u00e8 stata pubblicata nel 1996 con lo pseudonimo Barbara Vine; in Italia invece il libro \u00e8 attribuito, sin dalla prima edizione del 1997, direttamente a Ruth Rendell.\n\u00c8 uscito nella collana \"Il Giallo Mondadori\" nel 2000 con il n. 2682.\nTrama.\nJenny \u00e8 una giovane operatrice socio sanitaria. Tra gli anziani a cui dedica le sue cure vi \u00e8 anche Stella. La donna, di sett'anni e affetta da un tumore ai polmoni, \u00e8 ancora molto lucida e finisce con l'instaurare con Jenny un rapporto di amicizia e di stima reciproca. Stella comincer\u00e0 a raccontare la storia della sua vita e Jenny, soprattutto i fatti collegati a una villa che l'anziana possiede. "}
{"id": "4108335", "revid": "106456", "url": "https://it.wikipedia.org/wiki?curid=4108335", "title": "Alta (fiume)", "text": "Lo Alta o Altaelva (in sami settentrionale \"\u00c1ltt\u00e1eatnu\") \u00e8 un fiume della Norvegia, che scorre all'interno del canyon Sautso, il pi\u00f9 grande d'Europa.\nIl fiume nasce sull'Altopiano del Finnmark (\"Finnmarksvidda\"), nelle Alpi Scandinave, e sfocia nel fiordo Altafjord, scorrendo per tutta la sua lunghezza nella municipalit\u00e0 di Alta (contea di Troms og Finnmark).\nTra gli anni settanta e ottanta, il fiume \u00e8 stato al centro di una disputa per la costruzione di una centrale idroelettrica che prevedeva la costruzione di una diga sul corso del fiume. Nonostante le proteste, culminate con la creazione di una partito politico contrario al progetto, la diga venne costruita ugualmente.\nIl fiume \u00e8 anche rinomato per la qualit\u00e0 e la dimensione dei salmoni. Recentemente \u00e8 stato pescato un esemplare di 24\u00a0kg, mentre si ha notizia di salmoni fino a 33\u00a0kg di peso in anni passati."}
{"id": "4108336", "revid": "635893", "url": "https://it.wikipedia.org/wiki?curid=4108336", "title": "Altaelva", "text": ""}
{"id": "4108342", "revid": "599013", "url": "https://it.wikipedia.org/wiki?curid=4108342", "title": "Martin \u010c\u00ed\u017eek", "text": ""}
{"id": "4108347", "revid": "123080388", "url": "https://it.wikipedia.org/wiki?curid=4108347", "title": "Journal of the American Medical Association", "text": "Il Journal of the American Medical Association (JAMA) \u00e8 una rivista scientifica peer-reviewed di ambito medico pubblicata dalla American Medical Association.\nLa rivista viene pubblicata a partire dal 1883, ed \u00e8 ritenuta tra le pi\u00f9 autorevoli del settore.\nStoria.\nIl periodico venne pubblicato per la prima volta nel 1883 dal medico Nathan Davis, fondatore della American Medical Association. Nel 1960 la rivista viene rinominata \"JAMA - the Journal of the American Medical Association\".\nInfluenza.\nSecondo la \"Journal Citation Reports\" JAMA nel 2019 aveva un impact factor pari a 45,540, che poneva la rivista al terzo posto dopo il \"New England Journal of Medicine\" e \"Lancet\" nella categoria \"medicina generale e interna\".\n\"JAMA Network\".\nIl JAMA Network \u00e8 il network editoriale creato dall'AMA a partire dal JAMA, comprendente 12 periodici che trattano diverse specialit\u00e0 mediche e biomediche:\nJama Network Open.\n\"JAMA Network Open\" \u00e8 un mensile online peer-reviewed open access creato nel 2018 come parte del JAMA Network: similmente agli altri periodici del gruppo si occupa di pubblicare ricerche in ambito biomedico e sanitario, con licenza open access: i paper accettati per la pubblicazione richiedono il pagamento di una \"article processing charge\" di tremila dollari. Il report 2019 della JCR, il primo in cui \u00e8 comparsa la rivista, ha assegnato un impact factor di 5,032, ponendola al diciannovesimo posto nella classifica delle riviste del settore \"medicina generale e interna\", e al quarto tra le riviste puramente open access della stessa categoria."}
{"id": "4108349", "revid": "766408", "url": "https://it.wikipedia.org/wiki?curid=4108349", "title": "Sorridere, sempre!", "text": ""}
{"id": "4108350", "revid": "766490", "url": "https://it.wikipedia.org/wiki?curid=4108350", "title": "Cesare Fera", "text": "Fu tra i soci fondatori dell'ILVA ed ebbe un ruolo di primo piano nello sviluppo della siderurgia italiana.\nBiografia.\nFrancesco Cesare Fera nacque in una famiglia di possidenti terrieri; giovanissimo si trasfer\u00ec a Napoli dove condusse gli studi fino al conseguimento della laurea in ingegneria.\nSi distinse ben presto in campo siderurgico compiendo viaggi di studio ed esperienze lavorative in Germania, presso le acciaierie Krupp, allo scopo di apprendere le tecniche di fusione e di fabbricazione delle famose piastre d'acciaio impiegate nella costruzione delle corazzate da guerra.\nFu quindi molto attivo nella dirigenza della SAFFAT(Societ\u00e0 degli Alti Forni e Fonderie di Terni) avendo un ruolo di rilievo nella progettazione di varie attrezzature e impianti industriali tra cui il famoso Grande Maglio da 108 tonnellate (con sottoincudine da 1.000 tonn. fuso in un unico blocco) realizzato nel 1886 e, all'epoca, il pi\u00f9 grande del mondo.\nNel 1900 Cesare Fera fu tra i soci fondatori della Societ\u00e0 Siderurgica di Savona, di cui fu Amministratore delegato fin dall'inizio. Dal 1904 al 1920 fu anche Amministratore delegato dell'Elba-Societ\u00e0 Anonima di Miniere e di Alti Forni. In tale duplice veste, fu uno dei firmatari dell'atto di fondazione dell'ILVA, costituitasi a Genova il 1\u00ba febbraio 1905. Tra il 1905 e il 1919 fece, inoltre, parte del Consiglio di amministrazione della Societ\u00e0 Ferriere Italiane.\n Come ricorda Corrado Pallenberg, in un documentato articolo sulla siderurgia italiana, \u00ab\"Cesare Fera, aveva avuto, per primo in Italia, l'idea di creare uno stabilimento a ciclo integrale che, partendo dal minerale, arrivasse al prodotto finito e a un basso costo di produzione. Dopo un fallito tentativo a Portoferraio, Fera cre\u00f2 a Bagnoli un magnifico stabilimento che purtroppo, per mancanza di denari, non venne mai finito e che il suo creatore non vide mai in funzione. Ma l'ossatura di questo impianto era concepita in maniera cos\u00ec geniale che \u00e8 bastato, dopo l'ultima guerra, riparare qualche danno, fare degli ammodernamenti e ampliamenti per portare Bagnoli a una capacit\u00e0 produttiva di 700 mila tonnellate annue.\"\u00bb\n\u00ab\"L'apporto prezioso, d'una rara competenza e passione\"\u00bb dato da Cesare Fera ai primi anni di vita delle acciaierie di Bagnoli \u00e8 ricordato da una pubblicazione curata dall'Italsider per commemorare il cinquantesimo anno d'attivit\u00e0 dell'impianto. In essa sono riportate le cronache dell'epoca che, con colorita prosa umbertina, fanno rivivere la giornata inaugurale dello stabilimento, domenica 19 giugno 1910, alla presenza del Duca d'Aosta: \u00ab\"Incontro al Duca mossero subito il marchese Durazzo Pallavicini, il comm. Fera, il comm. Odero, l'on. Luzzatto, il comm. Cutolo e tutti gli altri componenti del Consiglio d'amministrazione dell'ILVA, ingraziando l'augusto principe della visita. Nel limpido e azzurro specchio d'acqua di Coroglio numerosi vaporetti imbandierati e barche e pontoni fecero squillar le loro sirene, giocondamente, mentre da un pontone una banda intonava la marcia reale e da un altro si sparavan fuochi di gioia.\"\u00bb\nA Cesare Fera \u00e8 intitolata una via di Napoli, tra Viale Cavalleggeri d'Aosta, Via Marco Polo e Via Daniele Manin."}
{"id": "4108351", "revid": "2184720", "url": "https://it.wikipedia.org/wiki?curid=4108351", "title": "Amore immaginato", "text": "Amore immaginato \u00e8 un brano di Piero Pel\u00f9 in duetto con l'indonesiana Anggun, secondo singolo estratto, il 7 gennaio 2003, dall'album \"U.D.S. - L'uomo della strada\".\nIl brano \u00e8 uno dei pi\u00f9 grandi successi commerciali della carriera solista del rocker fiorentino. \u00c8 stato frequentemente trasmesso in radio, raggiungendo la posizione numero 1 dell'airplay.\nIl videoclip mostra Pel\u00f9 e Anggun mentre cantano insieme in un appartamento vecchio e malridotto. Verso la fine del video, Anggun sparisce, come per evidenziare il messaggio della canzone."}
{"id": "4108354", "revid": "726373", "url": "https://it.wikipedia.org/wiki?curid=4108354", "title": "La donna, o la tigre?", "text": "La donna, o la tigre? (\"The Lady, or the Tiger?\") \u00e8 un breve racconto scritto da Frank Richard Stockton per la rivista \"The Century\" nel 1882. \nNella lingua inglese \u00e8 un'espressione allegorica per indicare un problema che non \u00e8 risolvibile poich\u00e9 qualunque scelta risulta inaccettabile, analogo al dilemma corneliano e parallelo al dilemma spesso affrontato dai partecipanti nei problemi predetti dalla teoria dei giochi.\nLa trama.\nUn antico re di una terra semi-barbarica era solito punire i crimini nel suo regno con un insolito metodo. Colui che doveva scontare la pena sarebbe stato posto in un'arena sulla quale si affacciavano due porte. Dietro una porta c'era una feroce tigre, dietro l'altra una bellissima donna. Il criminale doveva scegliere e aprire una porta senza sapere cosa ci fosse dietro. Se avesse scelto la porta con la tigre, sarebbe stato ritenuto colpevole e la tigre l'avrebbe immediatamente sbranato nell'arena. Se avesse scelto la porta con la donna, sarebbe stato dichiarato innocente, ma avrebbe dovuto anche sposare subito la donna, a prescindere da legami o matrimoni precedenti.\nUn giorno il re scopr\u00ec che sua figlia, la principessa, era stata sedotta e aveva condotto una relazione clandestina con il suo amante oltre il lecito. Il re non poteva permettere una tale offesa e cos\u00ec lo imprigion\u00f2 in attesa di decidere il giorno della prova nell'arena. La principessa tuttavia, grazie al suo potere e alla sua ricchezza, era venuta a sapere in anticipo ci\u00f2 che tutti ignoravano: quale fosse la porta che nascondeva la donna e quale la tigre. Si trov\u00f2 per\u00f2 di fronte a un dilemma: ovviamente se avesse indicato di nascosto al suo amante la porta con la tigre, questo sarebbe stato sbranato e il suo amore si sarebbe infranto; tuttavia, se avesse indicato la porta con la donna, lui avrebbe sposato quest'ultima, e lei sarebbe rimasta umiliata, perch\u00e9 non solo la donna era una sua nemica che odiava profondamente, ma la principessa era convinta che fra i due ci fosse gi\u00e0 un legame sentimentale.\nAlla fine la principessa indic\u00f2 una porta, che venne cos\u00ec aperta.\nA questo punto la domanda viene posta al lettore: \"dalla porta \u00e8 uscita la tigre, oppure \u00e8 uscita la dama?\". La questione viene lasciata in sospeso, come esperimento mentale per chi legge che deve cos\u00ec immaginare quale scelta \u00e8 stata effettuata."}
{"id": "4108355", "revid": "124808", "url": "https://it.wikipedia.org/wiki?curid=4108355", "title": "Kickin It", "text": ""}
{"id": "4108357", "revid": "599013", "url": "https://it.wikipedia.org/wiki?curid=4108357", "title": "Tom\u00e1\u0161 Votava", "text": ""}
{"id": "4108359", "revid": "287204", "url": "https://it.wikipedia.org/wiki?curid=4108359", "title": "Trisopterus", "text": "Trisopterus, comunemente noti come merluzzetti \u00e8 un genere di pesci ossei marini della famiglia Gadidae.\nDistribuzione e habitat.\nSono diffusi nell'Oceano Atlantico nordorientale dall'Islanda e il Mare di Barents al Marocco e nel mar Mediterraneo dove si trovano le specie \"T. capelanus\", \"T. luscus\" e \"T. minutus\".\nSono pesci demersali che popolano il piano infralitorale e il piano circalitorale.\nDescrizione.\nHanno un aspetto simile al merluzzo ma sono mediamente molto pi\u00f9 piccoli. Hanno tre pinne dorsali, due pinne anali e un barbiglio sul mento.\nAlimentazione.\nSi nutrono di pesciolini e invertebrati bentonici.\nPesca.\nAlcune specie sono oggetto di pesca commerciale con reti a strascico. Sono scarsamente usati per l'alimentazione umana e vengono usati nell'industria delle farine di pesce, soprattutto per usa zootecnico."}
{"id": "4108360", "revid": "599013", "url": "https://it.wikipedia.org/wiki?curid=4108360", "title": "Georgi Bratoev", "text": "Gioca nel ruolo di palleggiatore nell'."}
{"id": "4108362", "revid": "287204", "url": "https://it.wikipedia.org/wiki?curid=4108362", "title": "Panettone (disambigua)", "text": ""}
{"id": "4108363", "revid": "110157", "url": "https://it.wikipedia.org/wiki?curid=4108363", "title": "Il bacio (Smetana)", "text": "Il bacio (in ceco: \"Hubi\u010dka\") \u00e8 un'opera comica in due atti di Bed\u0159ich Smetana su libretto di Eli\u0161ka Kr\u00e1snohorsk\u00e1 tratta da un racconto di Karolina Sv\u011btl\u00e1 (1871). L'opera fu rappresentata per la prima volta al Teatro Provvisorio di Praga il 7 novembre 1876 con la direzione di Adolf \u010cech.\nTrama.\nLuk\u00e1\u0161, un giovane vedovo promesso sposo di Vendulka, vorrebbe baciare la fidanzata prima del matrimonio. La ragazza invece \u00e8 riluttante perch\u00e9 una superstizione locale afferma che un bacio prematrimoniale possa provocare l'ira della moglie defunta. Dopo molte peripezie che coinvolgono l'intero paese e che, con un capovolgimento dei ruoli, vede a un certo punto essere Vendulka a voler baciare Luk\u00e1\u0161 il quale per\u00f2 non vuole, alla fine i due promessi sposi riescono a baciarsi senza che si verifichino le temute conseguenze.\nCritica.\n\"Il bacio\" \u00e8 un'opera scritta in et\u00e0 matura da Smetana, composta quando il musicista era diventato ormai completamente sordo. Anche in questo libretto, come negli altri scritti da Eli\u0161ka Kr\u00e1snohorsk\u00e1, i personaggi non sono giovanissimi e hanno problemi di comunicazione. La partitura non \u00e8 divisa in numeri: la scrittura \u00e8 continua, senza soluzione di continuit\u00e0 del flusso musicale fra le diverse scene e senza divisione fra recitativi e arie. Sono molto rari i temi derivati dal repertorio tradizionale boemo; quasi tutte le melodie sono state infatti scritte \"ex nov\"o da Smetana, anche se nello stile dei canti popolari boemi."}
{"id": "4108365", "revid": "1494169", "url": "https://it.wikipedia.org/wiki?curid=4108365", "title": "Dissuasore", "text": ""}
{"id": "4108369", "revid": "253269", "url": "https://it.wikipedia.org/wiki?curid=4108369", "title": "Timothy Carey", "text": ""}
{"id": "4108370", "revid": "599013", "url": "https://it.wikipedia.org/wiki?curid=4108370", "title": "Karolina Svetl\u00e1", "text": ""}
{"id": "4108371", "revid": "599013", "url": "https://it.wikipedia.org/wiki?curid=4108371", "title": "Roman Von\u00e1\u0161ek", "text": ""}
{"id": "4108375", "revid": "235435", "url": "https://it.wikipedia.org/wiki?curid=4108375", "title": "Stesso futuro", "text": "Stesso futuro \u00e8 un brano di Piero Pel\u00f9, terzo ed ultimo singolo estratto, il 28 marzo 2003, dall'album \"U.D.S. - L'uomo della strada\".\nCome lato B del singolo \u00e8 stato pubblicato il videoclip del brano \"Raga'n'roll bueno\". Esso avrebbe dovuto essere il quarto singolo estratto da \"U.D.S. - L'uomo della strada\", ma alla fine si scelse di non pubblicarlo."}
{"id": "4108376", "revid": "599013", "url": "https://it.wikipedia.org/wiki?curid=4108376", "title": "Petr Vesel\u00fd", "text": ""}
{"id": "4108377", "revid": "1573940", "url": "https://it.wikipedia.org/wiki?curid=4108377", "title": "Drymodes brunneopygia", "text": "L'usignolo di macchia meridionale (Drymodes brunneopygia ) \u00e8 un uccello della famiglia dei Petroicidi originario dell'Australia meridionale.\nDescrizione.\n\u00c8 un Petroicide dai colori poco vistosi e abbastanza grande: gli adulti misurano circa 22\u00a0cm di lunghezza, un terzo della quale \u00e8 costituito dalle penne della coda. Il piumaggio \u00e8 quasi tutto grigio, a eccezione della coda, di colore rosso spento, e di alcuni disegni bianchi e neri sulle ali. Ha zampe insolitamente lunghe per un Passeriforme, che vengono usate di frequente per saltellare tra la fitta brughiera che costituisce l'habitat in cui vive, ove va alla ricerca di insetti e altri piccoli invertebrati.\nDistribuzione e habitat.\n\u00c8 endemico dell'Australia, e si incontra nel \"mallee\" e nelle brughiere delle regioni semiaride meridionali del continente, dal parco nazionale di Little Desert, a est, fino alle coste occidentali del continente, tra Kalbarri e il deserto dei Pinnacoli, attraverso tutta l'Australia Meridionale.\nBiologia.\nL'usignolo di macchia meridionale depone un unico uovo, cosa insolita per un Passeriforme, di colore grigio-verde, che si mimetizza alla perfezione tra le piante sclerofille circostanti. L'uovo viene deposto ogni anno, tra luglio e dicembre, in un nido di ramoscelli costruito sul terreno, e si schiude dopo un periodo di sedici giorni."}
{"id": "4108381", "revid": "287204", "url": "https://it.wikipedia.org/wiki?curid=4108381", "title": "Georgi", "text": ""}
{"id": "4108382", "revid": "767487", "url": "https://it.wikipedia.org/wiki?curid=4108382", "title": "Michail Arcyba\u0161ev", "text": "L'autore si contraddistinse all'epoca per il contenuto pessimistico, violento ed erotico delle sue opere. \nArcyba\u0161ev inizi\u00f2 a pubblicare racconti a partire dal 1895, ma fu solamente a partire dal 1903-04 che raggiunse una certa fama. La sua opera pi\u00f9 famosa \u00e8 senza dubbio \"Sanin\", iniziata nel 1901. Pubblicata a puntate dal 1907, venne pubblicata in forma completa l'anno successivo. In questo romanzo l'antieroe Sanin \u00e8 caratterizzato da uno stile di vita egoistico e di cinico edonismo, in risposta ai problemi della societ\u00e0 che lo circonda. In generale i personaggi principali ideati da Arcyba\u0161ev sono accomunati dalla negazione di tutto, con l'eccezione di quelli che l'autore chiama le realt\u00e0 primitive, ovvero il sesso e la morte. I critici pi\u00f9 conservatori condannarono l'opera per la sua immoralit\u00e0 mentre i critici pi\u00f9 progressisti la ritennero di scarso valore letterario; ciononostante il romanzo god\u00e8 di ampia popolarit\u00e0 all'epoca. \nIl resto dei lavori di Arcyba\u0161ev, tra i quali figura \"U posledney cherty\" (pubblicata a puntate tra il 1910\u201312), non ebbero il medesimo successo goduto da Sanin. Dopo il 1917 lo scrittore visse a Mosca, rimanendo tuttavia isolato dai circoli letterari. Nel 1923 immigr\u00f2 in Polonia, ottenendone la cittadinanza. Artsybashev divenne una delle figure pi\u00f9 prominenti del giornale varsaviano di lingua russa \"Za Svobodu!\", sul quale pubblic\u00f2 articoli anti-bolscevichi, in seguito raccolti in \"Zapiski pisatelya\", 2 vol. (1925\u201327)."}
{"id": "4108383", "revid": "287204", "url": "https://it.wikipedia.org/wiki?curid=4108383", "title": "Sportklub Rapid 2011-2012", "text": "Questa pagina raccoglie i dati riguardanti lo Sportklub Rapid nelle competizioni ufficiali della stagione 2011-2012.\nStagione.\nLa stagione vede la squadra classificarsi al 2\u00ba posto in Bundesliga, dietro al Salisburgo campione d'Austria.\nIn coppa, il Rapid viene eliminato per mano del Ried negli ottavi di finale.\nOrganigramma societario.\n\"Aggiornato al 1\u00ba maggio 2012\".\nOrganico.\nRosa.\n\"Aggiornato al 1\u00ba maggio 2012\".\nCalciomercato.\nTutti i movimenti di mercato della stagione 2011-2012."}
{"id": "4108385", "revid": "695564", "url": "https://it.wikipedia.org/wiki?curid=4108385", "title": "Official Downloads Chart", "text": "L'Official Download Chart \u00e8 la classifica ufficiale dei singoli e degli album pi\u00f9 venduti in formato digitale nel Regno Unito, attiva dal 26 giugno 2004. Le due classifiche sono stilate e pubblicate settimanalmente dalla Official Charts Company."}
{"id": "4108388", "revid": "287204", "url": "https://it.wikipedia.org/wiki?curid=4108388", "title": "Antrel Rolle", "text": "Carriera professionistica.\nArizona Cardinals.\nGli Arizona Cardinals selezionarno Rolle nel corso del primo giro (8\u00ba assoluto) del Draft 2005, facendone il secondo cornerback scelto pi\u00f9 in alto. La carriera professionistica di Rolle part\u00ec in salita, principalmente a causa di una rottura cartilaginea nel ginocchio sinistro, sofferta nella gara del 25 settembre contro i Seattle Seahawks. L'infortunio richiese un'operazione chirurgica, avvenuta il 3 ottobre 2005, che lo mise fuori dai giochi per quasi tutta la sua stagione da rookie.\nRolle ritorn\u00f2 in campo l'11 dicembre 2005 contro i Washington Redskins, dove fece registrare il suo primo intercetto, ritornandolo per 29 yard. Scese in campo anche nella settimana 14 e nella settimana 15 contro gli Houston Texans.\nNella seconda stagione in carriera riusc\u00ec a disputare tutte le 16 gare stagionali come titolare, terminando con 84 tackle, 10 passaggi deviati e un intercetto ritornato per 23 yard.\nLa stagione 2007 non inizi\u00f2 bene per Rolle che perse il suo posto come titolare nella pre-stagione. In seguito, il giocatore riusc\u00ec a riprendersi mettendo a segno il 18 dicembre il proprio primato personale di 3 passaggi intercettati ai danni di Carson Palmer dei Cincinnati Bengals, ritornando i primi due in altrettanti touchdown, rispettivamente per 55 e 54 yard. Anche il terzo intercetto venne ritornato nella end zone avversaria, ma gli arbitri chiamarono una penalit\u00e0 in suo sfavore. Rolle fu premiato per la tale prestazione col premio di miglior difensore della NFC della settimana. Rolle termin\u00f2 l'annata con 61 tackle, 5 intercetti (nono nella NFL), 3 dei quali ritornati in touchdown.\nIl capo-allenatore dei Cardinals Ken Whisenhunt annunci\u00f2 nel febbraio 2008 che Rolle sarebbe stato spostato nel ruolo di free safety per la stagione. Per diverse giocate nella stagione 2009, Rolle fu utilizzato come quarterback nell'attacco di tipo \"Wildcat\".\nIl 4 marzo 2010, i Cardinals, per evitare di dover pagargli un bonus da 4 milioni di dollari, svincolarono Rolle.\nNew York Giants.\nIl 5 marzo 2010, i New York Giants firmarono con Rolle un contratto quinquennale di 37 milioni di dollari. L'accordo rese il giocatore una della safety pi\u00f9 pagate della lega. Nella prima stagione con la nuova franchigia, Antrel gioc\u00f2 come titolare tutte le 16 partite, totalizzando 87 tackle e un intercetto.\nNella stagione regolare 2011, Rolle mise a segno il primato in carriera di 96 tackle. I Giants conclusero la stagione con un record di 9-7, qualificandosi per un soffio ai playoff grazie alla vittoria decisiva sui Cowboys. Nella \"post-season\" eliminarono, nell'ordine, gli Atlanta Falcons, i favoritissimi e campioni in carica Green Bay Packers e nella finale della NFC i San Francisco 49ers. Il 5 febbraio 2012, Antrel part\u00ec come titolare nel Super Bowl XLVI, vinto contro i New England Patriots 21-17, laureandosi per la prima volta campione NFL.\nIl 5 settembre 2012, nella prima gara della nuova stagione, i Dallas Cowboys si vendicarono dei New York Giants campioni in carica che li avevano esclusi dalla corsa ai playoff l'annata precedente, vincendo 24-17 in trasferta. Rolle guid\u00f2 la squadra con 9 tackle. Nella sesta settimana, i Giants ottennero un'importante vittoria contro i 49ers nella rivincita della finale della NFC dell'anno precedente con Rolle che mise a segno due intercetti su Alex Smith.\nNella settimana 8 della stagione 2013 contro i Philadelphia Eagles, Rolle mise a segno il primo sack stagionale e il terzo intercetto nella seconda vittoria consecutiva dei Giants. Nella settimana 15 fece registrare un altro intercetto su Russell Wilson in campo aperto ma i Giants furono sconfitti per 23-0 dai Seattle Seahawks. La sua stagione termin\u00f2 al secondo posto nella lega con 6 intercetti, oltre a 98 tackle, 2 sack e 12 passaggi deviati, tutti nuovi primati personali, venendo inserito nel Second-team All-Pro e convocato per il suo terzo Pro Bowl al posto di Kam Chancellor, impegnato coi Seattle Seahawks nel Super Bowl XLVIII. Fu inoltre votato al 72\u00ba posto nella NFL Top 100 dai suoi colleghi.\nIl primo intercetto del 2014, Rolle lo mise a segno nella vittoria della settimana 3 sui Texans e il secondo quattro giorni dopo contro i Redskins.\nChicago Bears.\nL'11 marzo 2015, Rolle firm\u00f2 un contratto triennale coi Chicago Bears."}
{"id": "4108390", "revid": "110157", "url": "https://it.wikipedia.org/wiki?curid=4108390", "title": "Prva hrvatska nogometna liga 2012-2013", "text": "La Prva hrvatska nogometna liga 2012-2013, conosciuta anche come MAXtv Prva HNL 2012-2013 per motivi di sponsorizzazione, \u00e8 stata la ventiduesima edizione della massima serie del campionato di calcio croato, disputata tra il 20 luglio 2012 e il 26 maggio 2013, e conclusa con la vittoria della Dinamo Zagabria, al suo quindicesimo titolo (diciannovesimo in totale).\nCapocannoniere del torneo fu Leon Benko (Rijeka), con 18 reti.\nNovit\u00e0.\nRispetto alla stagione 2011-2012, il numero di squadre partecipanti \u00e8 stato ridotto da 16 a 12.\nFormula.\nLe 12 squadre partecipanti si affrontarono in gironi di andata-ritorno-andata per un totale di 33 giornate.\nLa squadra campione di Croazia si qualific\u00f2 per il secondo turno della UEFA Champions League 2013-2014.\nLe squadre classificate al secondo e terzo posto furono ammesse al secondo turno di qualificazione della UEFA Europa League 2013-2014, competizione alla quale prese parte anche la squadra vincente della coppa nazionale.\nIn vista della riduzione dell'organico da 12 a 10 squadre per la stagione successiva, furono retrocesse in Druga HNL le ultime tre classificate, mentre dalla seconda divisione sal\u00ec soltanto una.\nClassifica.\nLegenda:\nNote:\nStatistiche.\nClassifica marcatori.\nFonte: hrnogomet.com e hns-cff.hr\nSquadra campione.\nFonte: worldfootball.net"}
{"id": "4108391", "revid": "110157", "url": "https://it.wikipedia.org/wiki?curid=4108391", "title": "Ktov\u00e1", "text": "Ktov\u00e1 \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4108392", "revid": "287204", "url": "https://it.wikipedia.org/wiki?curid=4108392", "title": "Ktova", "text": ""}
{"id": "4108394", "revid": "105244031", "url": "https://it.wikipedia.org/wiki?curid=4108394", "title": "Unifrance", "text": "Unifrance \u00e8 un'organizzazione cinematografica il quale intento \u00e8 promuovere il cinema francese al di fuori della Francia. \u00c8 gestita dal Centro Nazionale di Cinematografia. L'Unifrance \u00e8 rappresentata da pi\u00f9 di 600 membri, tra cui registi, produttori, sceneggiatori, attori e agenti.\nFondata nel 1949, l'Unifrance partecipa a circa 50 festival all'anno ed \u00e8 uno dei soci fondatori della European Film Promotion."}
{"id": "4108398", "revid": "767487", "url": "https://it.wikipedia.org/wiki?curid=4108398", "title": "John Arden", "text": "Esord\u00ec nel 1956 con il radiodramma \"The life of man\", che lo classific\u00f2 come un \"angry young man\" a causa della violenza dell'opera. Negli anni seguenti Arden tent\u00f2 di confezionare drammi intrisi di cultura popolare come \"The waters of Babylon\" (1957), che sfociarono presto in opere costituite da personaggi a tutto tondo con passati inconfessabili (\"The making of Muswell Hill\", 1979)."}
{"id": "4108399", "revid": "2034938", "url": "https://it.wikipedia.org/wiki?curid=4108399", "title": "Il giro del mondo in 79 giorni", "text": "Il giro del mondo in 79 giorni (\"Around the World in 79 Days\") \u00e8 una serie televisiva a cartoni animati prodotta dalla Hanna-Barbera nel 1969. Liberamente tratto dal romanzo \"Il giro del mondo in 80 giorni\" di Jules Verne, era uno dei segmenti del programma a cartoni animati I gatti di Cattanooga, assieme a Al lupo! Al lupo! e a Mototopo e Autogatto. A differenza degli altri segmenti, Il giro del mondo in 79 giorni era una serie con una storia continua, e non ad episodi autoconclusivi, anche se non ha un finale specifico. \nPersonaggi e trama.\nProtagonisti della serie sono Phinny Fogg, figlio di Phileas Fogg e i due reporter Jenny e Hoppy i quali, a bordo di una mongolfiera vogliono battere il record fissato dal padre di Phinny, compiendo il giro del mondo in soli 79 giorni. In competizione con loro, sia per il record che per un premio di un milione di dollari, sono Crumden, maggiordomo di Phileas, il suo autista Bumbler e la sua scimmia Smirky. "}
{"id": "4108408", "revid": "110157", "url": "https://it.wikipedia.org/wiki?curid=4108408", "title": "Lev\u00ednsk\u00e1 Ole\u0161nice", "text": "Lev\u00ednsk\u00e1 Ole\u0161nice \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4108409", "revid": "287204", "url": "https://it.wikipedia.org/wiki?curid=4108409", "title": "Levinska Olesnice", "text": ""}
{"id": "4108411", "revid": "2184720", "url": "https://it.wikipedia.org/wiki?curid=4108411", "title": "Prendimi cos\u00ec", "text": "Prendimi cos\u00ec \u00e8 un brano di Piero Pel\u00f9, pubblicato come singolo il 9 aprile 2004, anticipando l'uscita dell'album \"Soggetti smarriti\". Ha raggiunto la top 5 dei pi\u00f9 trasmessi in radio.\nIl videoclip della canzone si ispira ad \"Alice nel paese delle meraviglie\", con una Alice in versione punk."}
{"id": "4108412", "revid": "1543377", "url": "https://it.wikipedia.org/wiki?curid=4108412", "title": "Paris Saint-Germain Football Club 2012-2013", "text": "Questa voce raccoglie le informazioni riguardanti il Paris Saint-Germain Football Club nelle competizioni ufficiali della stagione 2012-2013.\nStagione.\nIl Paris Saint-Germain conferma la tendenza ad acquisti nel campionato italiano, assicurandosi dal Thiago Silva, gi\u00e0 capitano del e Zlatan Ibrahimovi\u0107, miglior marcatore dell'ultimo torneo. Inoltre, vengono acquistati anche Marco Verratti dal , Ezequiel Lavezzi dal Napoli e Gregory van der Wiel dall'Ajax.\nL'undici della capitale transalpina, al debutto in Champions League, vince il proprio girone. Buono anche il cammino in Ligue 1, con un'altra stagione di lotta per il titolo.\nL'avventura in coppa prosegue eliminando il negli ottavi, ma nei quarti \u00e8 il a fermare i parigini. Non sfugge comunque la vittoria del campionato, la prima dopo 19 anni.\nMaglie e sponsor.\nVengono confermati sia lo sponsor tecnico (Nike), in uso dal 1989, sia quello ufficiale (Fly Emirates), in uso dal 2006.\nRosa.\n\"La rosa e la numerazione sono aggiornate al 31 gennaio 2013\".\n \n "}
{"id": "4108416", "revid": "1272592", "url": "https://it.wikipedia.org/wiki?curid=4108416", "title": "Carol Ardeleanu", "text": "Realista, narr\u00f2 la vita dei bassifondi rumeni utilizzandola come denuncia contro la societ\u00e0 di inizio XX secolo. Tra le sue opere si ricordano \"La Russia rivoluzionaria\" (1918), \"La sottana bianca\" (1921), \"La casa con le ragazze\" (1931) e \"Vita da cane\" (1936)."}
{"id": "4108418", "revid": "599013", "url": "https://it.wikipedia.org/wiki?curid=4108418", "title": "Jan Velkoborsk\u00fd", "text": ""}
{"id": "4108425", "revid": "110157", "url": "https://it.wikipedia.org/wiki?curid=4108425", "title": "Lib\u0161t\u00e1t", "text": "Lib\u0161t\u00e1t \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4108427", "revid": "287204", "url": "https://it.wikipedia.org/wiki?curid=4108427", "title": "Libstat", "text": ""}
{"id": "4108429", "revid": "856937", "url": "https://it.wikipedia.org/wiki?curid=4108429", "title": "Andrej Dmitrievi\u010d Archangel'skij", "text": "Docente all'universit\u00e0 statale di Mosca, nel 1928 ottenne per i suoi lavori il premio Lenin. Un cratere su Marte prende nome da lui."}
{"id": "4108430", "revid": "287204", "url": "https://it.wikipedia.org/wiki?curid=4108430", "title": "Loucky", "text": ""}
{"id": "4108432", "revid": "254059", "url": "https://it.wikipedia.org/wiki?curid=4108432", "title": "Curzio Gonzaga", "text": "Biografia.\nEra figlio del marchese Luigi Gonzaga (m. 1549), appartenente alla linea cadetta dei Gonzaga di Palazzolo, e di Elisabetta Lampugnani, figlia di Ottaviano Lampugnani.\nNel 1543 venne nominato arciprete della cattedrale di San Pietro a Mantova. Anzich\u00e9 al sacerdozio, cui era destinato, si diede all'esercizio delle armi, agli studi e alla poesia. Tra il 1557 e il 1558 fu ambasciatore dei Gonzaga presso il duca di Parma Ottavio Farnese. Nell'aprile del 1559 il cardinale Ercole Gonzaga, reggente del Ducato di Mantova, lo invi\u00f2 come suo delegato presso Carlo V per la pace di Cateau-Cambr\u00e9sis, che sanc\u00ec il ritorno del Monferrato sotto il dominio dei Gonzaga. Pochi mesi dopo egli accompagn\u00f2 il cardinale a Roma, essendo vacante la sede pontificia per la morte di Paolo III, e a Roma rest\u00f2 a lungo, partecipando pi\u00f9 alla vita letteraria che a quella politica. \nFu ammesso all'Accademia delle Notti Vaticane, fondata da Carlo Borromeo, ed ebbe relazioni con Torquato Tasso. Tornato in patria, fu alla corte del principe Ferrante II a Guastalla, poi dimor\u00f2 a lungo anche a Venezia. Nel 1595 il duca Vincenzo lo invest\u00ec del castello di Palazzolo nel Monferrato, dandogli il titolo di marchese, ma Curzio non pot\u00e9 trasferirvisi a causa della sua salute malferma.\nMor\u00ec nel 1599 e domand\u00f2 di essere sepolto nella Chiesa dell'Annunziata che aveva fatto edificare a Boccadiganda, nel territorio di Borgoforte.\nOpere.\nL'opera principale di Curzio Gonzaga \u00e8 il poema cavalleresco \"Il Fidamante\" (Mantova, 1582 e Venezia, 1591) dove sono descritte le mirabili imprese compiute da un cavaliere per ottenere l'amore d'una donna bellissima, ma severa e insensibile. Le sue \"Rime\" furono edite a Vicenza nel 1585. Compose anche una commedia, \"Gli inganni\" (Venezia 1592)."}
{"id": "4108433", "revid": "599013", "url": "https://it.wikipedia.org/wiki?curid=4108433", "title": "Ji\u0159\u00ed V\u00e1vra", "text": "Collegamenti esterni.\nSegno gol del 3 - 1 ai supplementari nel 1996 nei quarti di finale di coppa UEFA contro la Roma"}
{"id": "4108437", "revid": "767487", "url": "https://it.wikipedia.org/wiki?curid=4108437", "title": "Aleksandr Grigor'evi\u010d Archangel'skij", "text": " \nDivenne celebre come imitatore degli scrittori a lui contemporanei. Fu redattore delle riviste satiriche \"Il coccodrillo\" e \"L'ippopotamo\"."}
{"id": "4108440", "revid": "1305772", "url": "https://it.wikipedia.org/wiki?curid=4108440", "title": "Great Teacher Onizuka (disambigua)", "text": ""}
{"id": "4108443", "revid": "1463842", "url": "https://it.wikipedia.org/wiki?curid=4108443", "title": "Ageo Arcangeli", "text": "Biografia.\nDal 1930 insegn\u00f2 diritto agrario all'universit\u00e0 di Roma. Deputato dal 1929 al 1939, fu inoltre, dal 1934 al 1935, sottosegretario alle Finanze e presidente del Consiglio Nazionale Forense. Nello stesso anno pubblic\u00f2 \"Scritti di diritto commerciale e agrario\". Risulta fra i firmatari del manifesto degli intellettuali fascisti."}
{"id": "4108444", "revid": "110157", "url": "https://it.wikipedia.org/wiki?curid=4108444", "title": "Lou\u010dky (Liberec)", "text": "Lou\u010dky \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4108445", "revid": "1543377", "url": "https://it.wikipedia.org/wiki?curid=4108445", "title": "El Tor", "text": "El Tor \u00e8 un biotipo di Vibrio cholerae del ceppo O1. Dei 155 tipi noti, infatti, soltanto due possono trasmettersi da uomo a uomo. Conosciuto anche come Vibrio cholerae O1 biovar El Tor, \u00e8 stato il ceppo dominante nella settima pandemia globale di colera. Si distingue dal ceppo classico a livello genetico, anche se entrambi si trovano nel sierogruppo O1 ed entrambi contengono i sierotipi Inaba, Ogawa e Hikojima. Si distingue dai biotipi classici anche per la produzione di emolisine.\nEl Tor \u00e8 considerato il ceppo, tra i due contagiosi, nettamente pi\u00f9 adattabile all'ambiente, perci\u00f2 pi\u00f9 virulento e dalla maggiore carica infettante. \n\u00c8 da secoli la causa di devastanti epidemie, tra le quali l'epidemia di colera in Italia del 1973 e l'epidemia di colera in Zimbabwe del 2008.\nStoria.\nFu identificato per la prima volta nel 1905 in un campo di quarantena di El-Tor, nella penisola del Sinai in Egitto, dal medico tedesco Felix Gotschlich. I vibrioni furono rinvenuti nelle viscere di sei pellegrini di ritorno dalla Mecca: seppure non avessero mostrato sintomi di colere n\u00e9 \"ante\" n\u00e9 \"post mortem\", i vibrioni isolati dagli intestini erano agglutinabili all'interno del siero anti-colera. Pi\u00f9 tardi, nel 1905, Kraus e Pribram scoprirono che i batteri, che producevano emolisina solubile, erano pi\u00f9 legati a vibrioni non colerici; pertanto, si riferivano a tutti i vibrioni emolitici come vibrioni di El Tor. \nNei primi anni 1930, i ricercatori A. Shousha, A. Gardner e K. Venkatraman suggerirono che solo i vibrioni emolitici agglutinati con siero anti-colera avrebbero dovuti essere indicati come vibrini di El Tor. \nNel 1959, R. Pollitzer indic\u00f2 El Tor come propria specie di \"V. eltor\" distinta dal \"V. cholera\", ma sei anni dopo, nel 1965, R. Hugh scopr\u00ec che \"V. cholerae\" e \"V. eltor\" erano simili in 30 caratteristiche positive e 20 negative, cosicch\u00e9 entrambi furono classificati come una singola specie di \"V. colera\". Tuttavia, R. Hugh ritenne che le caratteristiche diverse tra i due vibrioni potessero essere di importanza epidemiologica: pertanto, il vibione El Tor venne ulteriormente classificato come variante di \"V. colera\" biotipo El Tor (sierogruppo O1).\nEl Tor fu nuovamente identificato in un'epidemia nel 1937, ma la pandemia si manifest\u00f2 solo nel 1961 nell'isola di Sulawesi in Indonesia. El Tor si diffuse poi in Asia (nello specifico, in Bangladesh nel 1963 ed in India nel 1964) e poi in Medio Oriente, Africa ed Europa. Dal Nord Africa giunse poi in Italia nel 1973, in particolare con focolai a Napoli oltre che a Cagliari ed in Puglia. L'estensione della pandemia fu dovuta alla relativa mitezza (livello di espressione pi\u00f9 basso) di El Tor, la malattia ha molti pi\u00f9 portatori asintomatici del solito, superando di 50:1 i casi attivi. Si ritiene che le epidemie in questo lasso di tempo siano dovute al rapido sviluppo dei trasporti e delle comunicazioni a livello internazionale, nonch\u00e9 alla diminuzione dei livelli di igiene nelle aree con una popolazione in aumento. Alla fine degli anni 1970 si sono verificati piccoli focolai in Giappone e nell'area dell'Oceano Pacifico meridionale.\nL'evidenza molecolare, cio\u00e8 un profilo specifico di elettroforesi su gel a campo pulsato, suggerisce che il distinto genotipo del ceppo El Tor, apparso a Calcutta nel 1993, potrebbe essersi diffuso in Africa. Nella Guinea-Bissau, \u00e8 stato responsabile di un'epidemia iniziata nell'ottobre 1994 e proseguita nel 1996.\nEpidemiologia.\nL'infezione da El Tor \u00e8 relativamente lieve e raramente mortale, mentre i pazienti sono asintomatici per circa una settimana. El Tor \u00e8 in grado di sopravvivere nel corpo pi\u00f9 a lungo dei classici vibrioni del colera: questa caratteristica permette perci\u00f2 ai portatori di infettare una maggiore popolazione di persone. Infatti, il biotipo di colera \"V. eltor\" pu\u00f2 essere isolato dalle fonti d'acqua in assenza di un focolaio di casi. \nIn casi estremi, le persone possono diventare portatori a lungo termine: ad esempio, il \"colera Dolores\" \u00e8 risultato positivo al vibrione nove anni dopo la sua infezione primaria. \nEl Tor viene trasmesso per via fecale-orale. Questa via \u00e8 la conseguenza del fatto che le feci delle persone infette contaminano una fonte d'acqua, la quale viene consumata da persone non infette. Inoltre, i batteri possono essere trasmessi consumando cibo crudo, come ad esempio verdure o cozze, irrigato o allevato con acque contaminate oppure fertilizzato con feci umane infette. \nIl trattamento di un'infezione da colera consiste nel reintegrare il liquido e gli elettroliti persi con soluzioni endovenose o orali, e con antibiotici.\nLe epidemie di El Tor possono essere prevenute con migliori standard di igiene, filtraggio e bollitura dell'acqua, cucinando accuratamente i frutti di mare, e lavando bene la frutta e la verdura prima del consumo."}
{"id": "4108449", "revid": "110157", "url": "https://it.wikipedia.org/wiki?curid=4108449", "title": "Martinice v Krkono\u0161\u00edch", "text": "Martinice v Krkono\u0161\u00edch \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4108450", "revid": "767487", "url": "https://it.wikipedia.org/wiki?curid=4108450", "title": "Gaetano Arcangeli", "text": "Biografia.\nNacque da padre romagnolo e madre bolognese. Trascorse la sua infanzia in una vecchia casa del centro storico di Bologna assieme al fratello Francesco, futuro storico dell'arte, e alla sorella Bianca. I periodici soggiorni estivi con i suoi familiari sulla costa romagnola fecero affiorare la sua natura riflessiva con tendenza all'isolamento pensoso. Le condizioni di salute del padre ipovedente e le conseguenti difficolt\u00e0 economiche lo costrinsero a impartire lezioni private e ad assumere precoci responsabilit\u00e0 in ambito familiare.\nDopo gli studi secondari frequent\u00f2 la facolt\u00e0 di lettere all'universit\u00e0 di Bologna e si laure\u00f2 con una tesi su Giovanni Pascoli. Subito dopo insegn\u00f2 all'istituto magistrale \"Carlo Sigonio\" di Modena, dove conobbe e divent\u00f2 amico del poeta Vittorio Sereni. A partire dal 1944 insegn\u00f2 ininterrottamente, fino alla morte, al liceo classico \"Galvani\" di Bologna, come titolare di una cattedra di italiano e latino.\nPur avendo frequentato artisti, poeti e scrittori affermati come Giuseppe Ungaretti, Giorgio Morandi, Giuseppe Raimondi, la sua attivit\u00e0 letteraria si svolse in assoluta solitudine, lontano da gruppi e salotti e non senza difficolt\u00e0 in ambito editoriale e critico. \u00abUna interminabile vicenda di approcci e di rifiuti\u00bb egli confess\u00f2 in \"Ritratti su misura\" riferendosi al suo \"Passi notturni\" (1959) \u00abmi sembra solo in parte giustificabile con il carattere solitario e lirico, \"controcorrente\", dell'opera. Che risponde poi fedelmente al mio carattere e costume personale: non frequento \"ambienti\" (...). Non concepisco i \"gruppi\" e le conversazioni di caff\u00e8 e salotto letterario.\u00bb Citando questa confessione dello scrittore appartato e schivo, Renato Bertacchini osserva che tale atteggiamento non era da attribuirsi a \u00absuperbo e malinteso individualismo\u00bb, bens\u00ec ad una concezione della poesia intesa come \u00abattivit\u00e0 regolata sui ritmi della natura e della vita umana\u00bb.\nTra versi e prose.\nIl volume \"Dal vivere\" (1939) raccoglie le prose e poesie giovanili di Arcangeli, a partire dal 1927. Vi prevalgono le prose e i paesaggi romagnoli, San Marino e il \u00abmedievale paesano Appennino\u00bb. Il decennio successivo vede invece svilupparsi, con \"Solo se ombra\" (1951), la ricerca lirica con progressivo allontanamento dall'ermetismo. Vi si ritrovano i principali motivi ispiratori, che poi ricorreranno nelle raccolte successive con accenti pi\u00f9 maturi, ma anche pi\u00f9 aspri e risentiti. Cos\u00ec la dolorosa memoria del padre, i paesaggi dell'infanzia scomparsi assieme ai volti degli amici perduti, i disastri della seconda guerra mondiale e la \u00abblanda catastrofe\u00bb che lo fa sentire \u00abmorto alla rissa del mondo\u00bb.\nTra i leitmotiv ricorrenti in tutta la produzione poetica, la natura misteriosa e ostile: ora come \u00abpaura del mare\u00bb, l'Adriatico dell'infanzia e dell'adolescenza, che diventa una voce \u00abostile, misteriosa e perfida come quella di un mostro implacabile che ruba la vita agli uomini e poi getta le vittime sulla spiaggia, con noncuranza\u00bb; ora come perdita, desolazione e condanna alla inesistenza: la montagna disabitata e sconvolta dal turismo di massa, un senso di squallore e di perdita definitiva che riecheggia nel poemetto \"L'Appennino\" (1958).\nNegli ultimi anni predomina la polemica letteraria su periodici e quotidiani (\"La Fiera letteraria\", \"Il resto del Carlino\", \"Il Caff\u00e8\", con rubriche come \u00abCol\u00e8doco\u00bb e \u00abDiario dell'appartato\u00bb) e anche la poesia si carica di accenti satirici, come nella raccolta \"Canzonetta all'Italia\" (1969), dove il titolo ricalca ironicamente quello della famosa \"Canzone all'Italia\" del Petrarca. \u00c8 stato puntualizzato come queste insofferenze non sconfinassero nell'acredine, essendo \u00abscherzi, epigrammi e satire allo stato puro\u00bb Bersagli preferiti sono i finti letterati, le presunte avanguardie e i sedicenti \u00abnovissimi\u00bb che pullulano nel mondo della cultura e intorno ad esso. Questa tenace battaglia controcorrente si accompagna peraltro all'intenso amore per la poesia, che allevia la solitudine di questo poeta."}
{"id": "4108451", "revid": "287204", "url": "https://it.wikipedia.org/wiki?curid=4108451", "title": "Martinice v Krkonosich", "text": ""}
{"id": "4108452", "revid": "599013", "url": "https://it.wikipedia.org/wiki?curid=4108452", "title": "Patrik Gedeon", "text": "Caratteristiche tecniche.\nMediano, pu\u00f2 giocare anche come interno di centrocampo."}
{"id": "4108453", "revid": "36426", "url": "https://it.wikipedia.org/wiki?curid=4108453", "title": "Giuseppe Arcangeli", "text": "Biografia.\nGiuseppe Arcangeli nacque da Cristofano e Annunziata Rosi e fu avviato alla carriera ecclesiastica nel seminario di Pistoia diretto dal canonico Giuseppe Silvestri, di cui egli divenne allievo prediletto. Ordinato sacerdote nel 1831, nel 1832 Arcangeli venne chiamato al Collegio Cicognini di Prato da Silvestri, che ne era diventato rettore, e al Cicognini egli insegn\u00f2 prima il greco e poi \"umanit\u00e0\" fino al 1850. Durante questi anni, Arcangeli ebbe modo di approfondire i suoi studi storico-letterari, completare la sua educazione viaggiando fuori dalla Toscana e dall'Italia, e partecipare alla vita culturale pratese. Strinse rapporti di amicizia con colleghi e allievi del Cicognini, come Pietro Camici, Enrico Bindi, Atto Vannucci, Cesare Guasti, e con altri intellettuali del tempo come l'empolese Vincenzo Salvagnoli e l'avvocato pratese Giovacchino Benini, del quale educ\u00f2 le figlie Ebe e Ada.\nCultore della letteratura greca, latina e italiana, dopo alcuni scritti minori, tradusse opere di Virgilio, Cicerone, Callimaco fino ad arrivare al contemporaneo Fran\u00e7ois Ponsard . Arcangeli pubblic\u00f2 nel 1838 il \"Saggio di versioni poetiche dal greco e altri versi\" (Prato, Aldina), e partecip\u00f2 poi attivamente - con Bindi e Vannucci - al progetto editoriale ideato dall'avvocato Benini e fortemente voluto dal canonico Silvestri di una nuova collezione di classici latini commentati ad uso delle scuole che furono stampati dall'editore pratese Alberghetti: suoi sono \"Virgilio e le sue opere\" (Prato, Aldina, 1847) e due volumi dedicati alle opere di Cicerone \"De officiis\", \"De amicitia\", \"De senectute\" e \"De oratore\".\nDurante i moti del 1848 fu attivo sulle riviste politiche con lo pseudonimo di \"Lorenzo Selva\". Dal 1847, inizi\u00f2 a collaborare a \u00abLa Patria\u00bb, il giornale democratico di Vincenzo Salvagnoli, alla \u00abRivista di Firenze\u00bb, fondata da Atto Vannucci, e quindi a \u00abL'Alba\u00bb e a \u00abLo Statuto\u00bb, dove pubblic\u00f2 articoli politici e letterari.\nIscritto fra gli accademici residenti della Crusca, egli dal 1848 lavor\u00f2 insieme a Giuseppe Giusti alla compilazione di una parte della lettera 'A' del gran Vocabolario. Stipendiato dall'Accademia, ne divenne vice-segretario nel 1850 quando abbandon\u00f2 l'insegnamento al Cicognini. Fu inoltre membro dell'Accademia della Colombaria di Firenze, segretario dell'Ateneo Italiano e collabor\u00f2 con l'\"Archivio Storico Italiano\" del Gabinetto Vieusseux.\nArcangeli mor\u00ec a soli 48 anni, vittima del colera. Le sue opere vennero raccolte a cura degli amici Enrico Bindi e Cesare Guasti in due volumi dal titolo \"Poesie e prose di Giuseppe Arcangeli accademico della Crusca\" (Firenze, Barbera, 1857) pubblicazione che suscit\u00f2 aspre critiche ne \u00abLa Civilt\u00e0 Cattolica\u00bb (X, pp. 710-718 [6 settembre 1859]). Mentre non vide mai la luce il terzo volume gi\u00e0 previsto. Tra i suoi lavori di traduttore di testi moderni, \u00e8 da ricordare la versione italiana in versi (Pistoia 1844) della tragedia di F. Ponsard, \"Lucrece\" (Bruxelles 1843).\nArchivio.\nLe carte di Giuseppe Arcangeli sono pervenute alla Biblioteca Roncioniana tramite il lascito di Giovacchino Benini, il quale aveva accolto Arcangeli nella propria casa dopo che era stato istitutore delle figlie, fino al momento della sua morte e fu perci\u00f2 il naturale erede delle carte. Si tratta di una serie di volumi (le carte furono fatte rilegare forse dallo stesso Arcangeli o forse, poco dopo la sua morte, dal Benini) in buono stato di conservazione (ad eccezione del volume n. 624). L'archivista De Feo, alla fine degli anni Settanta del Novecento, inventari\u00f2 le carte di Arcangeli insieme agli altri manoscritti posseduti dalla biblioteca, inserendole nell'\"Inventario dei manoscritti Roncioniani\". Una copia dattiloscritta di tale inventario \u00e8 a disposizione degli studiosi nella sala lettura della biblioteca.\nSono riconducibili a Giuseppe Arcangeli due manoscritti: il primo oggi segnato C.XI.3 proviene dal legato testamentario stabilito da Pietro Stromboli (1840-1924) in favore della Biblioteca (v. archivio della Biblioteca XX.50); l'altro oggi segnato T.V.1 [5] fa parte di una raccolta di manoscritti provenienti dalla tipografia Alberghetti di Prato. L'archivio di Giuseppe Arcangeli si conserva presso la Biblioteca Roncioniana di Prato."}
{"id": "4108459", "revid": "287204", "url": "https://it.wikipedia.org/wiki?curid=4108459", "title": "M\u00edrov\u00e1 pod Koz\u00e1kovem", "text": "M\u00edrov\u00e1 pod Koz\u00e1kovem \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4108460", "revid": "287204", "url": "https://it.wikipedia.org/wiki?curid=4108460", "title": "Mirova pod Kozakovem", "text": ""}
{"id": "4108463", "revid": "767487", "url": "https://it.wikipedia.org/wiki?curid=4108463", "title": "Joseph d'Arbaud", "text": "Fu educato in un collegio gesuita ad Avignone, dopodich\u00e9 studi\u00f2 legge ad Aix-en-Provence. Dopo aver vissuto per alcuni anni in questa citt\u00e0, si trasfer\u00ec in Camargue, ove divenne buttero. Fu un astro del nascente felibrismo, che introdusse nel 1926 con l'opera \"La bestia del Vacar\u00e9s\"."}
{"id": "4108465", "revid": "486946", "url": "https://it.wikipedia.org/wiki?curid=4108465", "title": "Pripjat' (citt\u00e0)", "text": ""}
{"id": "4108467", "revid": "729019", "url": "https://it.wikipedia.org/wiki?curid=4108467", "title": "V\u00e1rosliget", "text": "Il V\u00e1rosliget (Parco della Citt\u00e0 o Parco Municipale) \u00e8 il primo parco pubblico del mondo che si trova nella XIV circoscrizione di Budapest. Il parco ha un'estensione di 100 ettari e, come si dice il suo nome (V\u00e1rosliget in ungherese significa \"boschetto della citt\u00e0\"), si trova al centro della citt\u00e0 nei pressi di H\u0151s\u00f6k tere.\nConsiderato uno dei principali luoghi di svago e relax nel cuore della capitale, il parco ospita numerosi edifici e d'inverno il Palaghiaccio, la pi\u00f9 grande pista di pattinaggio d'Europa sul sito del lago artificiale del Castello Vajdahunyad.\nIl V\u00e1rosliget \u00e8 servito dalla stazione della metropolitana Sz\u00e9chenyi f\u00fcrd\u0151."}
{"id": "4108468", "revid": "6923", "url": "https://it.wikipedia.org/wiki?curid=4108468", "title": "Chitungwiza", "text": "Chitungwiza \u00e8 una grande citt\u00e0 dormitorio dello Zimbabwe, posta nella provincia del Mashonaland Orientale, che contava 321.782 abitanti al censimento del 2002.\nStoria.\nSpecialmente a causa dell'estrema povert\u00e0 della citt\u00e0 e del marcato sovraffollamento del dormitorio \"generale\", nel 2008 si \u00e8 innescata, a partire da agosto, una vastissima epidemia di colera, del ceppo El Tor."}
{"id": "4108469", "revid": "110157", "url": "https://it.wikipedia.org/wiki?curid=4108469", "title": "Mod\u0159i\u0161ice", "text": "Mod\u0159i\u0161ice \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4108470", "revid": "287204", "url": "https://it.wikipedia.org/wiki?curid=4108470", "title": "Modrisice", "text": ""}
{"id": "4108471", "revid": "122600147", "url": "https://it.wikipedia.org/wiki?curid=4108471", "title": "Sacco e Vanzetti (disambigua)", "text": ""}
{"id": "4108472", "revid": "1573940", "url": "https://it.wikipedia.org/wiki?curid=4108472", "title": "Amalocichla", "text": "Amalocichla \u00e8 un genere di uccelli della famiglia dei Petroicidi.\nTassonomia.\nIl genere \"Amalocichla\" comprende due sole specie:\nEntrambe le specie vivono unicamente in Nuova Guinea: \"A. incerta\" \u00e8 presente in tutta l'isola, mentre \"A. sclateriana\" ne occupa solamente le regioni centrali e sud-orientali."}
{"id": "4108473", "revid": "50889783", "url": "https://it.wikipedia.org/wiki?curid=4108473", "title": "Mashonaland Orientale", "text": ""}
{"id": "4108475", "revid": "50889791", "url": "https://it.wikipedia.org/wiki?curid=4108475", "title": "Mashonaland Occidentale", "text": ""}
{"id": "4108476", "revid": "393917", "url": "https://it.wikipedia.org/wiki?curid=4108476", "title": "Societ\u00e0 Sportiva Lazio 1923-1924", "text": ""}
{"id": "4108478", "revid": "393917", "url": "https://it.wikipedia.org/wiki?curid=4108478", "title": "Societ\u00e0 Sportiva Lazio 1924-1925", "text": ""}
{"id": "4108479", "revid": "1106276", "url": "https://it.wikipedia.org/wiki?curid=4108479", "title": "Thoinot Arbeau", "text": "Lo pseudonimo \u00e8 un anagramma del vero nome Jehan Tabourot.\nIl Tabourot fu nominato canonico della citt\u00e0 di Langres (nei pressi di Digione) nel 1574. Grande appassionato della danza e con buone conoscenze musicali, decise di dedicarsi alla raccolta delle danze pi\u00f9 diffuse ai suoi tempi e di annotarne i passi, la struttura e la musica. Perci\u00f2 egli \u00e8 celebre nell'ambito della storiografia della danza per aver scritto un trattato dal titolo \"Orch\u00e9sographie et trait\u00e9 en forme de dialogue par lequel toutes personnes peuvent facilement apprendre et pratiquer l'honn\u00eate exercice des danses\", ossia \"Orch\u00e9sographie e trattato in forma di dialogo attraverso il quale tutti possono facilmente imparare e praticare l'onesto esercizio delle danze\". Il trattato fu pubblicato una prima volta nel 1589 ed ebbe in seguito altre edizioni, posteriori alla morte dell'autore (seconda edizione 1596).\nIl trattato - come \u00e8 annunciato nel titolo - \u00e8 scritto in forma di dialogo tra l'Arbeau e un immaginario allievo, di nome Capriol e, oltre alla descrizione di numerose danze in uso ai tempi dell'autore, contiene le notazioni delle melodie che accompagnavano dette danze, istruzioni per suonare alcuni strumenti musicali, indicazioni sull'accompagnamento polifonico, teorie, cenni storici e molte illustrazioni, ottenute con il metodo della xilografia, che rappresentano le differenti fasi di esecuzione delle danze."}
{"id": "4108480", "revid": "393917", "url": "https://it.wikipedia.org/wiki?curid=4108480", "title": "Societ\u00e0 Sportiva Lazio 1922-1923", "text": ""}
{"id": "4108481", "revid": "110157", "url": "https://it.wikipedia.org/wiki?curid=4108481", "title": "Medyn'", "text": "Medyn' () \u00e8 una cittadina della Russia europea, nell'Oblast' di Kaluga, situata a circa 62\u00a0km da Kaluga sulle rive del fiume Medynka.\nRicordata in un documento del 1386, ottenne lo status di citt\u00e0 nel 1776 ed \u00e8 capoluogo del \"rajon\" Medynskij."}
{"id": "4108482", "revid": "393917", "url": "https://it.wikipedia.org/wiki?curid=4108482", "title": "Societ\u00e0 Sportiva Lazio 1921-1922", "text": ""}
{"id": "4108483", "revid": "1543377", "url": "https://it.wikipedia.org/wiki?curid=4108483", "title": "Dea musica", "text": "Dea musica \u00e8 un brano di Piero Pel\u00f9, secondo singolo estratto, in data 3 settembre 2004, dall'album \"Soggetti smarriti\".\nIl videoclip, mostrato in anteprima su MTV il 20 settembre, mostra un'Italia governata da un regime totalitario neofascista in cui la musica \u00e8 vietata, e delle forze di polizia speciali perquisiscono e rastrellano case e abitazioni con l'intento di distruggere tutto ci\u00f2 che pu\u00f2 permettere l'ascolto musicale."}
{"id": "4108484", "revid": "393917", "url": "https://it.wikipedia.org/wiki?curid=4108484", "title": "Societ\u00e0 Sportiva Lazio 1920-1921", "text": ""}
{"id": "4108485", "revid": "116091681", "url": "https://it.wikipedia.org/wiki?curid=4108485", "title": "Pavel Hapal", "text": ""}
{"id": "4108486", "revid": "393917", "url": "https://it.wikipedia.org/wiki?curid=4108486", "title": "Societ\u00e0 Sportiva Lazio 1919-1920", "text": ""}
{"id": "4108488", "revid": "110157", "url": "https://it.wikipedia.org/wiki?curid=4108488", "title": "M\u0159\u00ed\u010dn\u00e1", "text": "M\u0159\u00ed\u010dn\u00e1 \u00e8 un comune della Repubblica Ceca facente parte del distretto di Semily, nella regione di Liberec."}
{"id": "4108489", "revid": "287204", "url": "https://it.wikipedia.org/wiki?curid=4108489", "title": "Mricna", "text": ""}
{"id": "4108490", "revid": "393917", "url": "https://it.wikipedia.org/wiki?curid=4108490", "title": "Societ\u00e0 Sportiva Lazio 1915-1919", "text": ""}
{"id": "4108493", "revid": "773636", "url": "https://it.wikipedia.org/wiki?curid=4108493", "title": "Prem'er-Liga 2012-2013", "text": "La Prem'er-Liga 2012-2013 \u00e8 stata la ventunesima edizione della massima serie del campionato russo di calcio, l'undicesima con l'attuale denominazione. La stagione \u00e8 iniziata il 21 luglio 2012 ed \u00e8 terminata il 26 maggio 2013: per la seconda volta nella storia del calcio russo si \u00e8 terminato in primavera, e per la prima in assoluto con il ritmo autunno-primavera usato dai principali campionati europei. Lo Zenit San Pietroburgo era la squadra detentrice del titolo. Il CSKA Mosca ha vinto il titolo per la quarta volta nella propria storia. Capocannonieri del torneo sono stati Wanderson, calciatore del , e Yura Movsisyan, calciatore dello , con 28 reti.\nStagione.\nNovit\u00e0.\nDalla Prem'er-Liga 2011-2012 erano stati retrocessi il Tom' Tomsk e lo Spartak-Nal'\u010dik, mentre dalla PFN Ligi 2011-2012 erano stati promossi il Mordovija e l'Alanija Vladikavkaz.\nFormula.\nLa formula del torneo \u00e8 tornata al quella precedente alla versione a due fasi adottata per il campionato di transizione 2011-2012. Le sedici squadre partecipanti si sono affrontate in un girone all'italiana con partite di andata e ritorno per un totale di 30 giornate. La prima classificata al termine della stagione regolare era designata campione di Russia e ammessa alla fase a gironi della UEFA Champions League 2013-2014. La seconda classificata veniva ammessa al terzo turno di qualificazione della UEFA Champions League. Le squadre terza, quarta e quinta classificate venivano ammessa in UEFA Europa League 2013-2014, rispettivamente per il turno di play-off, il terzo e il secondo turno di qualificazione, assieme alla vincitrice della Coppa di Russia, ammessa direttamente alla fase a gironi. Le ultime due classificate erano retrocesse in Pervenstvo Futbol'noj Nacional'noj Ligi, mentre tredicesima e quattordicesima classificate venivano ammesse agli spareggi promozione/retrocessione contro terza e quarta classificate della PFN Ligi per due posti in massima serie.\nClassifica finale.\nLegenda:\nNote:"}
{"id": "4108494", "revid": "393917", "url": "https://it.wikipedia.org/wiki?curid=4108494", "title": "Societ\u00e0 Sportiva Lazio 1914-1915", "text": ""}
{"id": "4108495", "revid": "88740", "url": "https://it.wikipedia.org/wiki?curid=4108495", "title": "Medin", "text": ""}
{"id": "4108497", "revid": "393917", "url": "https://it.wikipedia.org/wiki?curid=4108497", "title": "Societ\u00e0 Sportiva Lazio 1913-1914", "text": ""}
{"id": "4108498", "revid": "28592", "url": "https://it.wikipedia.org/wiki?curid=4108498", "title": "Medyn", "text": ""}
{"id": "4108501", "revid": "393917", "url": "https://it.wikipedia.org/wiki?curid=4108501", "title": "Societ\u00e0 Sportiva Lazio 1912-1913", "text": ""}
{"id": "4108505", "revid": "76963", "url": "https://it.wikipedia.org/wiki?curid=4108505", "title": "Joaquim de Ara\u00fajo", "text": "Nominato console del Portogallo a Genova nel 1894, qui pubblic\u00f2 opere di divulgazione ed erudizione. Acquist\u00f2 particolare fama nel 1881 con \"Lira \u00edntima\"."}
{"id": "4108507", "revid": "767487", "url": "https://it.wikipedia.org/wiki?curid=4108507", "title": "Associazione nazionale dei veterani di guerra per la liberazione dello Zimbabwe", "text": "L'Associazione nazionale dei veterani di guerra per la liberazione dello Zimbabwe (conosciuta con l'acronimo ZNLWVA, dall'inglese Zimbabwe National Liberation War Veterans Association) \u00e8 un'associazione istituita nello Zimbabwe, attiva a partire dal 1980, formata da molti tra i combattenti dell'episodio bellico della prima Chimurenga (negli anni '70), con lo scopo di opporre resistenza (con proteste e manifestazioni) al regime condotto da Ian Smith.\nPossiede pressappoco 40.000 membri. Il presidente di questa associazione \u00e8 Jabulani Sibanda. Nel 2005, alcuni degli individui membri dell'associazione sono stati proposti per la recluta militare, in difesa generica dello stato dello Zimbabwe."}
{"id": "4108510", "revid": "1318658", "url": "https://it.wikipedia.org/wiki?curid=4108510", "title": "Mercato dei tessuti (Ypres)", "text": "Il mercato dei tessuti (\"Lakenhalle\" in neerlandese) \u00e8 un edificio tra i pi\u00f9 rappresentativi della cittadina belga di Ypres, nelle Fiandre. Sorge sul centrale Grote Markt, la piazza del Mercato grande, ed \u00e8 uno dei capolavori del gotico brabantino e uno dei pi\u00f9 grandi edifici civili del Medioevo.\nEra il mercato coperto e magazzino di stoccaggio dei tessuti prodotti dall'industria cittadina, oggi \u00e8 il simbolo indiscusso dello sviluppo economico che le Fiandre avevano raggiunto nel medioevo.\nStoria e Architettura.\nL'edificio originale venne eretto fra il 1200 e il 1304, su iniziativa del conte di Fiandra Baldovino IX e sua moglie Maria di Champagne, lungo la via navigabile detta Ieperlee, oggi coperta. Col suo \"beffroi\" era la testimonianza della potenza e ricchezza raggiunta dalla citt\u00e0 tramite il commercio e la produzione delle famose tele di Fiandra.\nLa struttura, a due piani sovrastati dall'enorme tetto rivestito d'ardesia, presenta una lunghissima fronte principale di ben 125 metri, una laterale, sinistra, e un'altra lunghissima facciata posteriore. Tutte le superfici, serrate fra svelte torrette cuspidate agli angoli, s'impostano su quattro livelli decorativi che sviluppano ognuno un modulo ripetitivo per tutta la superficie: ordine di porte travate sormontate da una sequenza di bifore, al pianterreno; e un ordine di alte bifore che in alternanza si presentano cieche o finestrate, sormontate da una cornice di lunghi archetti pensili sovrastati da merlatura, al primo piano. Al pian terreno ogni porta era una bottega di vendita, al piano superiore era il magazzino di stoccaggio.\nNel corso della prima guerra mondiale fu pi\u00f9 volte colpito dai bombardamenti, fino a che quelli ultimi e pi\u00f9 pesanti della cosiddetta quarta battaglia di Ypres, nel 1918, lo distrussero completamente. Tra il 1933 e il 1967 si inizi\u00f2 la lunga e meticolosa campagna di fedele ricostruzione condotta dagli architetti-ingegneri J. Coomans e P.A. Pauwels. Le sole parti originali sono i muri base perimetrali a grosse pietre e la parte inferiore del \"beffroi\".\nOggi, il mercato del tessuto di Ypres ospita un museo dedicato ai ricordi della prima guerra mondiale e nel 1999 \u00e8 stato dichiarato patrimonio dell'umanit\u00e0 dall'UNESCO all'interno dei campanili di Belgio e Francia.\nIl Beffroi.\nFra il 1200 e il 1230 venne eretto il possente \"beffroi\" impostato fra quattro torricelle angolari cuspidate e sormontato dalla guglia che raggiunge un'altezza di 70 metri. Il dragone segnavento alla sommit\u00e0 venne aggiunto nel 1692. Alla base si apre la \"Donkerpoort\", la porta d'accesso al complesso, sormontata da un piano con le statue della \"Madonna di Thuyne\", patrona della citt\u00e0; del conte Baldovino IX di Fiandra e sua moglie Maria di Champagne, promotori della costruzione dell'edificio; e del re Alberto I del Belgio e sua moglie la regina Elisabetta, ricostruttori del monumento. Originariamente la parte inferiore della torre ospitava la sala del Tesoro cittadino, il piano centrale era destinato a sala d'Armi, l'ultimo la Klokkenluidershuis (sala dei Campanari) ospita ancor oggi un carillon di 49 campane dal peso complessivo di 11.892 kg, che ogni ora suona la melodia \"Het Iepers Tuindaglied\". \nDal Medioevo fino al 1817, si svolgeva ogni tre anni il \"Kattenstoet\" (Getto dei Gatti), una cerimonia di scaramanzia legata al tema medievale del gatto, che associato spesso alla stregoneria, venivano gettati gatti vivi dalla sala d'Armi del Beffroi. Oggi \u00e8 divenuto piuttosto un evento legato alla tradizione, che ripreso nel 1955 viene continuata ma con il lancio di Peluche."}
{"id": "4108511", "revid": "125872064", "url": "https://it.wikipedia.org/wiki?curid=4108511", "title": "Otello Gaggi", "text": "Anarchico perseguitato dal fascismo e dallo stalinismo. Recluso in un gulag, la sua vicenda di vita si fa caso internazionale.\nBiografia.\nNato in una numerosa famiglia operaia, frequenta le scuole elementari. Rimasto orfano della mamma inizia presto a lavorare come saldatore nella Ferriera di San Giovanni Valdarno. Anarchico, aderisce giovanissimo alla locale Lega Metallurgici e partecipa all'attivit\u00e0 antimilitarista ed agli scontri con gli interventisti nel 1914. L'anno seguente, arruolato in fanteria e richiamato in guerra, \u00e8 condannato a due anni per diserzione dal tribunale militare. Rispedito al fronte subisce ulteriori condanne ad altri dieci anni per il medesimo reato, oltre che per furto con scasso, evasione e rifiuto di obbedienza alle autorit\u00e0. Espulso dall'esercito nel 1917, amnistiato nel 1919. \nNel 1921, a seguito della sua partecipazione al moto insurrezionale antifascista dei minatori del Valdarno, \u00e8 soggetto a mandato di cattura per correit\u00e0 in omicidio, danneggiamenti, minacce e incendio doloso. Condannato in contumacia a trent'anni, Gaggi trova prima riparo nella Repubblica di San Marino con centinaia di altri perseguitati. Insieme a loro, colpito dal provvedimento di estradizione, scappa (6 giugno 1921) e raggiunge, dopo peripezie, un imprecisato porto di mare italiano per essere raccolto da una nave russa.\nFuga in U. R. S. S..\nLa nave degli esuli sbarca a Odessa. In Italia la famiglia, dopo cinque lunghi anni di silenzio, riceve le prime notizie. Apprende cos\u00ec che, gi\u00e0 nel 1922, Otello aveva subito un arresto a Baku per motivazioni politiche scontando tre anni nelle prigioni di Celjabinsk. Ma viene anche a conoscenza che ha avuto una figlia da una compagna russa con cui convive. La famigliola, tra il 1926 e il 1928, sposta la sua residenza a Novorossijsk e quindi a Mosca. Qualificato come dissidente nelle stesse carte dell'ambasciata d'Italia in URSS, nella capitale sovietica frequenta il Club internazionale e la comunit\u00e0 degli antifascisti italiani composta da pi\u00f9 di un centinaio di persone, comunisti in gran parte, alcuni dei quali impegnati nelle diverse istituzioni del Comintern ed alloggiati all'hotel Lux. Ogni nuovo arrivato \u00e8 soggetto \u2013 come scriver\u00e0 Dante Corneli \u2013 ad \u201cun odioso controllo da parte della NKVD e dei dirigenti dell'emigrazione italiana\u201d. \nIl Club, frequentato da Gaggi come venditore ambulante di libri, \u00e8 il punto principale di osservazione di questo controllo ideologico poliziesco. Curatore dei fascicoli personali con informazioni biografiche e precedenti politici, Antonio Roasio, dirigente del PCI coadiuvato dalla futura moglie Dina Ermini (alias Boffa) da San Giovanni Valdarno, addetta all'ufficio quadri del Comintern, anche lei rifugiata (conoscente e lontana parente \u2013 cognata di un cugino \u2013 di Gaggi). \nNel 1929, causa le ristrettezze economiche, la famiglia si trova costretta a traslocare in un'abitazione fatiscente dell'ex hotel Marsiglia. \nGaggi ha commesso la grave imprudenza di tentare un contatto con l'Ambasciata italiana allo scopo di valutare le possibilit\u00e0 di un ritorno. Dall'Italia ha avuto notizie di una possibile revisione processuale sui fatti del 1921. Nel 1930 mette in atto un impossibile piano di fuga dopo aver trovato un nuovo lavoro a Sahalin in estremo oriente. A San Giovanni Valdarno giunge una sua cartolina: \u201cParto per ignoti lidi\u201d. Intanto le autorit\u00e0 fasciste hanno confermato la segnalazione dell'anarchico toscano nel \u201cBollettino delle Ricerche\u201d: da arrestare in caso di rimpatrio. \nCos\u00ec seguita la sua vita grama. Svolge lavori saltuari come interprete e, dal 1932, si impiega all'hotel Metropol di Mosca.\nNel Gulag.\nNel gennaio del 1933 si riunisce al Club il gruppo dei fuoriusciti di Mosca, Odessa e Kiev (presenti informatori fascisti in incognito che stilano un circostanziato rapporto). \nL'assise sfocia in un violento alterco fra dissidenti allorch\u00e9 qualcuno propone, provocatoriamente, di chiedere in massa la cittadinanza sovietica, argomentando che, come comunisti italiani, si \u00e8 gi\u00e0 nell'animo cittadini dell'URSS. Gaggi afferma, nel corso di una vera e propria rissa, la sua ferma intenzione di ritornare in Italia quanto prima possibile. Nell'occasione Luigi Capanni, comunista rifugiato originario del Valdarno, invia una missiva a Luigi Longo per denunciare il suo conterraneo come agente e spia. La segnalazione viene inoltrata agli organi competenti. Nel 1934 il terrore staliniano si intensifica. Il PCI, come tutti i partiti del Comintern, partecipa alla campagna internazionale per liquidare il \u201ctrotzkismo\u201d. Gaggi si trova in una situazione di angoscia e paura. Dall'Italia gli \u00e8 giunta notizia della morte del babbo, poi \u00e8 deceduta anche l'amata compagna Marsaide. Rimasto solo con la piccola Lilina inizia la convivenza con un'altra donna russa. \nIl 28 dicembre 1934, in piena notte, si eseguono gli arresti di dieci persone di nazionalit\u00e0 italiana residenti a Mosca fra cui lo stesso Gaggi. Il Club internazionale \u2013 \u201ccovo di spie\u201d \u2013 viene chiuso. La notizia, che ha una eco eccezionale in Europa e in America, crea sgomento negli ambienti antifascisti. Tutti i giornali ne scrivono. Interrogato dalla polizia politica l'anarchico toscano confessa le sue \u201ccolpe\u201d e ammette di aver criticato aspramente l'URSS e il suo sistema sociale: un paese dove i lavoratori son maltrattati e dove manca la libert\u00e0. Ammette inoltre di aver mantenuto contatti clandestini epistolari con esponenti dell'anarchismo italiano esuli a Parigi. Rigetta comunque la qualifica di \u201ccontrorivoluzionario\u201d. \u00c8 invece condannato per \u201cattivit\u00e0 controrivoluzionaria\u201d a tre anni di confino. Mandato a lavorare in miniera \u00e8 inizialmente detenuto a Jarensk. Nel 1936 si crea una mobilitazione internazionale antifascista affinch\u00e9 Gaggi, Francesco Ghezzi e Herman Sandormirski siano lasciati liberi di arruolarsi nelle milizie CNT per combattere nella guerra di Spagna.\nLe autorit\u00e0 sovietiche rispondono con il trasferimento del prigioniero valdarnese a Semipalatinsk in Kazakistan. Da questo ultimo conosciuto luogo di pena indirizza ai compagni il suo commiato: \u201c\u2026 la vittoria definitiva sar\u00e0 nostra, e da questa lontana Asia giunga il mio augurio fraterno al popolo spagnolo di un prossimo raggiungimento di una societ\u00e0 di liberi in terra liberata...\u201d. Da quel momento (novembre 1936) si perdono le sue tracce. A seguito dell'apertura degli archivi sovietici si apprende della sua data di decesso, avvenuto \u201cin stato di detenzione\u201d il 31 maggio 1945. Nel 1944, quindi con Gaggi ancora vivente, Palmiro Togliatti (all'epoca ministro in Italia) rifiuta di intervenire e non risponde ad una lettera in tal senso inviatagli da Victor Serge. Il caso sar\u00e0 pi\u00f9 volte inutilmente riproposto alla pubblica attenzione, da vari comitati, da personalit\u00e0 come Saragat, dalla stampa anarchica e comunista dissidente. Nel 1992 esce una sua prima biografia (autore Giorgio Sacchetti): \"Otello Gaggi. Vittima del fascismo e dello stalinismo\", Pisa, BFS, 1992 (pp.\u00a0112) che denuncia l'atteggiamento omertoso degli eredi del vecchio PCI. \nNel 2017 l'amministrazione comunale di San Giovanni Valdarno gli dedica una strada."}
{"id": "4108512", "revid": "124123", "url": "https://it.wikipedia.org/wiki?curid=4108512", "title": "Pedro de Ara\u00fajo Lima", "text": "Deputato e ministro della giustizia, dal 1827 al 1832 fu ministro degli Esteri e dal 1835 al 1837 presidente del Congresso. Nel 1848 divenne primo ministro, ma, presto dimessosi, fu reintegrato solo nel 1857."}
{"id": "4108513", "revid": "72396", "url": "https://it.wikipedia.org/wiki?curid=4108513", "title": "Hamilton de Ara\u00fajo", "text": "Esponente della scapigliatura portoghese, mor\u00ec di tisi. Le sue opere furono pubblicate postume nel 1889. "}
{"id": "4108515", "revid": "121896679", "url": "https://it.wikipedia.org/wiki?curid=4108515", "title": "Operazione SVA 1989", "text": "Con operazione SVA 1989 si indica il secondo ciclo di attivit\u00e0 sul velivolo Ansaldo SVA 10 numero 12736 di Gabriele d'Annunzio e di Natale Palli svolte dal GAVS Torino nel febbraio 1989 al Vittoriale degli italiani di Gardone Riviera dove il cimelio \u00e8 custodito.\nQuesto intervento faceva seguito al primo intervento (operazione SVA 1988) attuato nell'anno precedente.\nNel corso di questo intervento i soci del GAVS Torino installarono uno pneumatico originale rigenerato e montarono i tiranti di controventatura alare sino ad allora assenti: per la loro realizzazione vennero utilizzati come modello di riferimento i tiranti originali dello SVA 9 da poco acquisito negli Stati Uniti dalla Aeritalia (oggi Alenia Aermacchi). Con l'installazione dei tiranti il velivolo riacquist\u00f2 la corretta geometria dei piani alari.\nVenne inoltre smontato dal velivolo il serbatoio supplementare del liquido refrigerante: questo particolare conosciuto con il termine \u201cnourrice\u201d era installato sull'estradosso dell'ala superiore e funzionava per gravit\u00e0; costruito in rame risultava notevolmente danneggiato ed incompleto e venne portato a Torino per essere sottoposto ad un impegnativo restauro."}
{"id": "4108516", "revid": "1573940", "url": "https://it.wikipedia.org/wiki?curid=4108516", "title": "Amalocichla sclateriana", "text": "Il tordino maggiore della Nuova Guinea (Amalocichla sclateriana ) \u00e8 un uccello della famiglia dei Petroicidi originario della Nuova Guinea centrale e sud-orientale.\nTassonomia.\nAttualmente vengono riconosciute due sottospecie di tordino maggiore della Nuova Guinea:\nDescrizione.\nIl tordino maggiore della Nuova Guinea pu\u00f2 raggiungere i 20 cm di lunghezza. Nella sottospecie nominale, la sommit\u00e0 della testa e le parti superiori sono di colore bruno-oliva scuro. I lati della testa sono di un marrone vivido e la zona delle redini \u00e8 grigio chiaro. Un anello oculare giallo-brunastro chiaro corre intorno all'iride. Le ali sono marrone scuro. Le remiganti e le copritrici alari presentano dei margini bruno-rossastri che sono pi\u00f9 larghi sulle remiganti secondarie. La coda \u00e8 bruno-oliva scuro. Il mento e la parte superiore del petto sono di colore grigio chiaro con una fine marezzatura marrone. La parte inferiore della gola e i lati del collo sono di un bianco sporco. Il petto \u00e8 grigio-marrone marmorizzato. I lati dell'addome e i fianchi sono grigi. La parte centrale dell'addome \u00e8 di colore da bianco sporco a sabbia chiaro. La superficie inferiore delle ali presenta una striscia chiara alla base delle remiganti. L'iride \u00e8 marrone scuro, cos\u00ec come il becco, il cui ramo inferiore \u00e8 pi\u00f9 chiaro. Le zampe sono di colore bruno paglierino. I sessi sono simili. Gli esemplari giovani hanno la testa e il dorso di colore marrone rossastro chiaro con una marezzatura nera e le copritrici alari marcate da fasce bruno-rossastre e nere. Le penne bruno-rossastre del petto hanno una sottile macchia nera all'estremit\u00e0. Nella sottospecie \"A. s. occidentalis\" le parti superiori sono pi\u00f9 scure e pi\u00f9 bruno-rossastre rispetto alla sottospecie nominale. Le parti inferiori sono di un bruno-oliva pi\u00f9 rossastro e il becco \u00e8 pi\u00f9 lungo. Sono disponibili poche informazioni riguardo alle vocalizzazioni. Queste includono un forte fischio tritonale, un richiamo di allarme acuto e impreciso e altri richiami fischianti.\nDistribuzione e habitat.\nLa sottospecie nominale si incontra nelle montagne della Nuova Guinea sud-orientale, in particolare sul monte Albert Edward, sugli English Peaks e sui monti Scratchley, Kenevi e Suckling. La sottospecie \"A. s. occidentalis\" vive sulle Oranje Mountains nella parte centrale dell'isola. Il tordino maggiore della Nuova Guinea vive nelle foreste di montagna ad altitudini comprese tra 2800 e 3720 m.\nBiologia.\nLe sue abitudini sono riservate e terricole. La dieta \u00e8 composta da insetti, compresi coleotteri e ragni, che catturano sul suolo della foresta. Il comportamento riproduttivo non \u00e8 stato ancora studiato.\nConservazione.\nLa IUCN classifica il tordino maggiore della Nuova Guinea tra le \u00abspecie a rischio minimo\u00bb (\"Least Concern\"). In alcune zone \u00e8 considerato frequente, in altre raro."}
{"id": "4108518", "revid": "1305772", "url": "https://it.wikipedia.org/wiki?curid=4108518", "title": "Meer", "text": ""}
{"id": "4108519", "revid": "22475", "url": "https://it.wikipedia.org/wiki?curid=4108519", "title": "Van der Meer", "text": ""}
{"id": "4108523", "revid": "339392", "url": "https://it.wikipedia.org/wiki?curid=4108523", "title": "Pripjat' (fiume)", "text": ""}
{"id": "4108525", "revid": "599013", "url": "https://it.wikipedia.org/wiki?curid=4108525", "title": "Radovan Hrom\u00e1dko", "text": ""}
{"id": "4108527", "revid": "767487", "url": "https://it.wikipedia.org/wiki?curid=4108527", "title": "Joaquim Nabuco", "text": "Biografia.\nNacque da una famiglia di agiati proprietari terrieri; suo padre era il senatore Jos\u00e9 Tom\u00e1s Nabuco de Ara\u00fajo, consigliere di stato ed una delle maggiori figure politiche dell'Impero del Brasile, cofondatore del Partito Liberale nel 1868 e grande sostenitore dell'abolizione della schiavit\u00f9.\nJoacquim Nabuco, degli stessi ideali del padre, dopo aver trascorso cinque anni viaggiando in Europa, torno in patria nel 1878 e fond\u00f2 la Societ\u00e0 Anti-Schiavista Brasiliana, entrando in politica e venendo eletto alla Camera dei Deputati.\nCome politico fu tra i maggiori fautori dell'abolizione della schiavit\u00f9 e dell'emancipazione degli schiavi che, infine, vennero proclamate dall'imperatore Pietro II nel 1888. Fu e rimase sempre un sincero monarchico, diffidando perci\u00f2 del nuovo regime repubblicano, quando un anno dopo, tramite un colpo di Stato, l'Impero fu rovesciato. Anche per questo si ritir\u00f2 a vita privata e, per molti anni a seguire, visse ritirato dalla vita politica.\nNel 1898, nell'ambito di un arbitrato internazionale incardinato innanzi al Re d'Italia, patrocin\u00f2 le ragioni del Brasile nella disputa con il Regno Unito riguardo ai confini della Guiana; alla fine Vittorio Emanuele III, nonostante statuisse la cessione di circa 19'000 chilometri quadri alla Guiana Britannica, anche grazie alle difese di Nabuco (contenute in addirittura 18 volumi di scritti), riconobbe al Brasile la sovranit\u00e0 esclusiva su di una vasta zona, che venne annessa al Territorio del Rio Branco (oggi Stato di Roraima).\nNel 1905 accett\u00f2 l'incarico di primo ambasciatore brasiliano a Washington, che ricopr\u00ec fino al 1910. Nel 1897 venne cooptato all'interno dell'Accademia brasiliana delle lettere, di cui fece parte fino alla scomparsa."}
{"id": "4108529", "revid": "729019", "url": "https://it.wikipedia.org/wiki?curid=4108529", "title": "Jabulani Sibanda", "text": "\u00c8 l'attuale presidente della Associazione Nazionale dei Veterani di Guerra per la Liberazione dello Zimbabwe. Sotto la sua leadership dell'associazione, indusse molti zimbabwesi a ribellarsi al colonialismo del Paese africano, cercando cos\u00ec di riportare lo Zimbabwe ad un'era pre-colonialistica. \u00c8 stato espulso dall'Unione Nazionale Africana di Zimbabwe - Fronte Patriottico nel 2004, in modo da fare parte della Dichiarazione di Tsholotsho."}
{"id": "4108534", "revid": "149727", "url": "https://it.wikipedia.org/wiki?curid=4108534", "title": "San Marco (Milano)", "text": ""}
{"id": "4108541", "revid": "129019", "url": "https://it.wikipedia.org/wiki?curid=4108541", "title": "Palazzo dell'Arte (Budapest)", "text": ""}
{"id": "4108545", "revid": "599013", "url": "https://it.wikipedia.org/wiki?curid=4108545", "title": "Robert V\u00e1gner", "text": ""}
{"id": "4108547", "revid": "1305772", "url": "https://it.wikipedia.org/wiki?curid=4108547", "title": "Mehl", "text": ""}
{"id": "4108548", "revid": "486946", "url": "https://it.wikipedia.org/wiki?curid=4108548", "title": "Mercato del Tessuto (Ypres)", "text": ""}
{"id": "4108550", "revid": "1573940", "url": "https://it.wikipedia.org/wiki?curid=4108550", "title": "Amalocichla incerta", "text": "Il tordino minore della Nuova Guinea (Amalocichla incerta ()) \u00e8 un uccello della famiglia dei Petroicidi originario della Nuova Guinea.\nTassonomia.\nAttualmente vengono riconosciute due sottospecie di tordino minore della Nuova Guinea:\nDistribuzione e habitat.\nIl tordino minore della Nuova Guinea vive nelle foreste pluviali che ricoprono le catene montuose centrali dell'isola."}
{"id": "4108551", "revid": "31269", "url": "https://it.wikipedia.org/wiki?curid=4108551", "title": "Episodi di Great Teacher Onizuka (serie televisiva 1998)", "text": "La serie live action Great Teacher Onizuka, ispirata all'omonimo manga, \u00e8 stata trasmessa in Giappone da Fuji TV dal 7 luglio al 22 settembre 1998.\nIn Italia \u00e8 inedita."}
{"id": "4108555", "revid": "599013", "url": "https://it.wikipedia.org/wiki?curid=4108555", "title": "Lud\u011bk Stracen\u00fd", "text": ""}
{"id": "4108558", "revid": "767487", "url": "https://it.wikipedia.org/wiki?curid=4108558", "title": "Cultura di Kemi Oba", "text": "La cultura di Kemi Oba \u00e8 una cultura archeologica situata nella penisola di Crimea risalente al 3700-2200 a.C. e facente parte della pi\u00f9 estesa cultura di Jamna.\nL'economia era basata sull'allevamento e l'agricoltura. Aveva un suo caratteristico stile ceramico che viene considerato pi\u00f9 raffinato rispetto a quello prodotto dalle culture confinanti.\nL'usanza funeraria prevedeva l'inumazione del defunto in posizione contratta con le ginocchia piegate in ciste di legno, buche o tombe con struttura in legno sormontate da un kurgan. Di particolare interesse sono le statue stele.\nGli oggetti in metallo venivano importati dall'area della cultura di Majkop; forti collegamenti sono stati suggeriti anche con la cultura di Mikhaylovka. La cultura di Kemi Oba fu contemporanea della cultura delle catacombe."}
{"id": "4108561", "revid": "974994", "url": "https://it.wikipedia.org/wiki?curid=4108561", "title": "Freewill", "text": ""}
{"id": "4108565", "revid": "383359", "url": "https://it.wikipedia.org/wiki?curid=4108565", "title": "Stadio Universitario", "text": "Lo stadio Universitario (), soprannominato \"El Volc\u00e1n\", \u00e8 uno stadio calcistico della citt\u00e0 di San Nicol\u00e1s de los Garza, nel Nuevo Le\u00f3n, in Messico.\nLa costruzione dell'intero impianto \u00e8 terminata nel 1967, per un costo totale di circa 23 milioni di pesos, inizialmente lo stadio doveva avere una capienza di 90.000 spettatori, ridotti in seguito a 52.000 e ai 42.000 attuali.\nLo stadio \u00e8 utilizzato dal Tigres UANL per disputare le partite casalinghe, inoltre ha ospitato alcune partite di Copa Libertadores, dei Mondiali 1986, dei Mondiali Under-17 2011 ed inoltre alcune partite del Monterrey.\nL'impianto \u00e8 stato scelto da molti artisti per i loro concerti tra cui Aerosmith, Coldplay, Rolling Stones, Metallica, Rod Stewart, Iron Maiden e Shakira."}
{"id": "4108566", "revid": "1784492", "url": "https://it.wikipedia.org/wiki?curid=4108566", "title": "Danijel Premu\u0161", "text": "Collegamenti esterni.\n "}
{"id": "4108568", "revid": "599013", "url": "https://it.wikipedia.org/wiki?curid=4108568", "title": "Daniel \u0160mejkal", "text": ""}
{"id": "4108571", "revid": "1442080", "url": "https://it.wikipedia.org/wiki?curid=4108571", "title": "Nucleo speciale di polizia giudiziaria", "text": "Il Nucleo Speciale di Polizia Giudiziaria (meglio conosciuto come Nucleo Speciale Antiterrorismo) \u00e8 stato un reparto di polizia giudiziaria dell'Arma dei carabinieri costituito presso la Legione Carabinieri di Torino il 22 maggio del 1974 dal Generale Carlo Alberto dalla Chiesa il cui unico scopo era la lotta al terrorismo.\nSono stati componenti del Reparto il Generale Mario Mori e il Maresciallo Felice Maritano, caduto per uno scontro a fuoco il 15 ottobre del 1974.\nStoria.\nLa richiesta di Dalla Chiesa e la costituzione.\nPer contrastare il terrorismo in Italia il generale di brigata Carlo Alberto dalla Chiesa sottopose al Comando Generale dell'Arma dei Carabinieri la richiesta di creare una ristretta unit\u00e0 di uomini concentrata presso la Legione Carabinieri di Torino per meglio combattere il fenomeno. I vertici dell'Arma si dissero contrari a tale nucleo perch\u00e9 temevano personalismi da parte del generale e non vedevano di buon occhio nuclei speciali fuori dal loro controllo. Inoltre il generale era accusato dai suoi superiori di essere un protagonista e \"poco militare\". L'unit\u00e0 trov\u00f2 invece l'appoggio del Ministro dell'interno Paolo Emilio Taviani che impose con una lettera la costituzione del reparto al Comando Generale dell'Arma dei Carabinieri. Si espresse contrario anche il generale di divisione Palumbo comandante della divisione \"Pastrengo\", diretto superiore del generale Dalla Chiesa, con una lettera dai contenuti molto forti indirizzata al Comando Generale.\nLe attivit\u00e0 principali.\nNonostante l'avversione dei vertici dell'Arma l'unit\u00e0 venne fondata il 22 maggio del 1974, composta da militari di maturata esperienza. Per la lotta al terrorismo il generale Dalla Chiesa utilizz\u00f2 tecniche di guerriglia apprese tra i partigiani. Nuovo metodo di indagine del nucleo, che suscit\u00f2 diverse critiche, fu l'utilizzo dei pentiti e degli agenti infiltrati ai quali era impedito commettere delitti contro la persona ma era consentito, per esempio, compiere attentati incendiari contro autovetture.\nNel settembre del 1974 il Nucleo riusc\u00ec a catturare a Pinerolo Renato Curcio e Alberto Franceschini, esponenti di spicco e fondatori delle Brigate Rosse, grazie anche alla determinante collaborazione di Silvano Girotto, detto \"frate mitra\".\nLo scioglimento.\nA seguito delle critiche suscitate nella metodologia dell'operato portarono alla cancellazione dell'unit\u00e0, disposta con provvedimento urgente del Comandante Generale dell'Arma Enrico Mino in data 11 luglio del 1975. L'accusa mossa conseguentemente all'azione fu l'eccessiva celerit\u00e0 con cui si mosse il generale che port\u00f2 alla mancata cattura di altri esponenti delle Brigate Rosse, giustificata dallo stesso generale Dalla Chiesa con il timore che potesse essere chiesto all'infiltrato Silvano Girotto di compiere delitti contro la persona e quindi di venir scoperto dopo il suo rifiuto.\nI carabinieri del disciolto reparto furono trasferiti alle dirette dipendenze delle divisioni di Milano, Roma e Napoli che istituirono al loro interno delle \"sezioni speciali di polizia giudiziaria\" con il compito di coordinare le \"sottosezioni speciali anticrimine\" dislocate nelle citt\u00e0 di Genova, Torino, Padova, Bologna, Bari, Firenze, Catania e Catanzaro.\nLe sezioni speciali anticrimine.\nNel 1977 sia le Sezioni sia le Sottosezioni furono rinominate in \"Sezioni Speciali Anticrimine\" e inquadrate nei \"Nuclei Investigativi\" (ora denominati \"Reparti Operativi\") quindi poste alle dipendenze dei Comandi di Gruppo (oggi \"Comandi Provinciali)\". L'opera di questi Reparti non fu efficace quanto quella del \"Nucleo Speciale di Polizia Giudiziaria\" comandato dal Generale Dalla Chiesa poich\u00e9 le informazioni raccolte dalle Sezioni, prima di giungere ai Vertici dell'Arma, dovevano percorrere tutta la struttura gerarchica propria dell'Organizzazione Territoriale con la conseguenza che le stesse arrivavano a destinazione frammentate, soppesate e in ritardo.\nCon un decreto interministeriale il Presidente del Consiglio Andreotti, di concerto con il Ministro dell'Interno Rognoni e il Ministro della difesa Ruffini il 9 agosto del 1978 nominarono il Generale Dalla Chiesa \"Coordinatore delle Forze di Polizia e degli Agenti Informativi per la lotta contro il terrorismo\" a decorrere dal 10 settembre 1978 fino al 9 settembre 1979.\nIl decreto disponeva che il Generale Dalla Chiesa riferisse direttamente al Ministero dell'Interno dell'attivit\u00e0 svolta dal Reparto, inoltre, la Polizia di Stato, la Guardia di Finanza e i Comandi Territoriali dell'Arma dovevano assicurare ogni necessaria collaborazione al Nucleo. In un discorso tenuto dal Generale Dalla Chiesa agli uomini dell'unit\u00e0:\nNel settembre del 1979, allo scadere del mandato che conferiva poteri speciali al Generale, lo stesso venne rinnovato senza termini di data. Tale Reparto, lavorando a stretto contatto con i magistrati, riusc\u00ec nella cattura di Patrizio Peci. Dopo l'ondata di terrorismo, negli anni ottanta il Nucleo Speciale Antiterrorismo viene impiegato per investigare sulla criminalit\u00e0 organizzata. Dalle ceneri del Nucleo \u00e8 nato nel 1990 il Raggruppamento Operativo Speciale."}
{"id": "4108572", "revid": "599013", "url": "https://it.wikipedia.org/wiki?curid=4108572", "title": "Radek Slon\u010dik", "text": ""}
{"id": "4108573", "revid": "124123", "url": "https://it.wikipedia.org/wiki?curid=4108573", "title": "Yi Gi", "text": "Fu primo ministro imperiale dal 1549 al 1551. Era lo zio del padre di Yi I, un celebre scrivano dell'epoca."}
{"id": "4108578", "revid": "287204", "url": "https://it.wikipedia.org/wiki?curid=4108578", "title": "Associazione Sportiva Dilettantistica Carpisa Yamamay Napoli 2008-2009", "text": "Questa voce raccoglie le informazioni riguardanti l'Associazione Sportiva Dilettantistica Carpisa Yamamay Napoli nelle competizioni ufficiali della stagione 2008-2009.\nStagione.\nLa stagione 2008-2009 \u00e8 stata per il Napoli la prima in Serie A2, il secondo livello del campionato italiano di calcio femminile. Il campionato, disputato nel Girone B, si \u00e8 concluso con le napoletane all'ottavo posto con 23 punti in 22 giornate, frutto di 7 vittorie, 2 pareggi e 13 sconfitte, e con otto punti di vantaggio sulla zona retrocessione. In Coppa Italia il Napoli non \u00e8 riuscito a superare il primo turno, avendo concluso il Girone C al terzo posto.\nRisultati.\nCoppa Italia.\nPrimo turno.\nGirone C"}
{"id": "4108579", "revid": "486946", "url": "https://it.wikipedia.org/wiki?curid=4108579", "title": "Palazzo del tessuto", "text": ""}
{"id": "4108581", "revid": "765341", "url": "https://it.wikipedia.org/wiki?curid=4108581", "title": "Super League 2007 (Cina)", "text": "La Chinese Super League 2007 \u00e8 stata la 48\u00aa edizione della massima competizione nazionale per club della Cina, la squadra campione in carica \u00e8 lo Shandong Luneng.\nAlla competizione partecipano 15 squadre, tra cui le due neopromosse Hangzhou Nabel ed Henan Jianye.\nClassifica finale.\nLegenda:\n\u00a0\u00a0\u00a0\u00a0\u00a0 Campione di Cina e ammessa alla fase a gironi di 'AFC Champions League 2008\n\u00a0\u00a0\u00a0\u00a0\u00a0 Ammessa alla fase a gironi di AFC Champions League 2008\n\u00a0\u00a0\u00a0\u00a0\u00a0 Retrocesse in China League One 2008"}
{"id": "4108582", "revid": "124123", "url": "https://it.wikipedia.org/wiki?curid=4108582", "title": "Miroslav Slepi\u010dka", "text": "Nel novembre 2015 si \u00e8 ritirato dal calcio giocato. Nel luglio 2016 ha annunciato di volersi cimentare nelle arti marziali miste.\nCaratteristiche tecniche.\nPunta centrale, pu\u00f2 svolgere anche il ruolo di seconda punta."}
{"id": "4108586", "revid": "287204", "url": "https://it.wikipedia.org/wiki?curid=4108586", "title": "Jean Mi\u00e9lot", "text": "Prest\u00f2 servizio alla corte di Filippo III di Borgogna (Duca di Borgogna dal 1449 fino alla sua morte, avvenuta nel 1467) e, in seguito, al figlio di Filippo, Carlo I di Borgogna. Serv\u00ec anche come cappellano al conte Luigi di Lussemburgo-Saint-Pol dal 1468 (dopo, quindi, la morte di Filippo). Fu principalmente impiegato nella produzione di manoscritti di lusso con decorazioni, per la biblioteca di Filippo. Mi\u00e9lot tradusse molte opere, sia religiose che storiche, in lingua francese, dalla lingua latina oppure dalla lingua italiana, cos\u00ec come nello scrivere o completare opere letterarie ideate da lui stesso, e comporre versi metrici. Tra le sue opere personali e le sue traduzioni, egli produsse ventidue composizioni scritte totali durante il periodo di lavoro presso Filippo, che furono copiate e vendute su scala molto larga, con molte edizioni stampate e vendute dopo il decesso del loro autore, ed influenzarono consistentemente lo sviluppo dello stile poetico francese umanistico-rinascimentale.\nCarriera.\nSi sa poco della sua giovent\u00f9. Nato a Gueschard, tra Abbeville e Hesdin. Fu reclutato dal Duca del luogo dopo aver tradotto ed adattato lo Speculum Humanae Salvationis in francese nel 1448."}
{"id": "4108587", "revid": "15756", "url": "https://it.wikipedia.org/wiki?curid=4108587", "title": "Torg", "text": "Torg \u00e8 un gioco di ruolo scritto da Greg Gorden e Bill Slavicsek e pubblicato dalla West End Games nel 1990, che usava diverse tecniche innovative. I personaggi erano eroi impegnati nel combattere l'invasione della terra da parte di diverse dimensioni esterne (chiamate \"cosmo\" o \"realm\"), ognuna con una propria distinta realt\u00e0. Ogni cosmo corrisponde ad un diverso genere di gioco di ruolo.\nIl titolo era originariamente un acronimo usato durante lo sviluppo del regolamento che significava \"The Other Roleplaying Game\" (\"L'altro gioco di ruolo\") e che venne infine adottato come nome ufficiale. Alcuni dei nomi alternativi che furono considerati in fase di sviluppo sono \"Shadow Wars\", \"Shadow Spawn\", \"Twilight Shadows\" e \"Endless Earth\".\n\"Torg\" \u00e8 ambientato in un futuro vicino detto ufficialmente \"the near now.\" Il gioco inizia dopo che la terra \u00e8 stata invasa da ormai diversi mesi da diversi poteri extradimensionali detti \"High Lord\", che hanno cambiato le leggi naturali di ampie zone della terra per conformarsi a quelle della propria dimensione di origine. I personaggi, sono \"Storm Knight\", eroi nativi della Terra o di altre realt\u00e0 che possiedono limitate capacit\u00e0 di alterare la realt\u00e0 e che si oppongono agli High Lord.\nSistema di gioco.\nTorg si presenta come un gioco \"cinematico\" e tenta di enfatizzare uno stile di gioco che richiami i film di avventura come quelli di \"Indiana Jones\". La terminologia utilizzata riflette questo fatto, per esempio le avventure sono divise in sottounit\u00e0 definite \"atti\" e \"scene\".\nLe prove di abilit\u00e0 vengono risolte tirando un dado a 20 facce contro una soglia di difficolt\u00e0. Il valore per il quale il tiro supera la soglia influenza il grado di successo dell'azione. Il tiro \u00e8 aperto, un risultato di 10 o 20 permette al giocatore di tirare ancora aggiungendo il nuovo risultato al precedente, continuando a ritirare se si ottiene nuovamente 10 o 20. Questo dare la possibilit\u00e0 di ottenere risultati eccezionali e permettere ai giocatori di riuscire in azioni sensazionali ad imitazione delle azioni dei protagonisti dei film d'azione. Il sistema di ferite da la prevalenza al danno incapacitante piuttosto che a quello letale, sempre per simulare i film di avventura in cui l'eroe pu\u00f2 essere ferito, ma raramente ucciso.\nInoltre \"Torg\" usa anche un sistema inusuale di carte da gioco. All'inizio di ogni partita una mano di carte viene distribuita a ogni giocatore e le rimanenti poste in un mazzo di fronte al master. Sia il master che i giocatori possono usare le carte per influenzare il gioco. All'inizio di ogni combattimento il master volta una carta che mostra vantaggi e svantaggi per i personaggi giocanti e quelli non giocanti. I giocatori possono a loro volta giocare delle carte per darsi dei vantaggi o anche aggiungere sottotrame che possono dare punti extra.\nI giocatori vengono ricompensati con \"punti possibilit\u00e0\" (detti anche \"punti energia\"). Questi possono essere spesi per migliorare le abilit\u00e0 dei propri personaggi, come punti esperienza. Comunque i punti possibilit\u00e0 rappresentano anche una realt\u00e0 dell'ambientazione e i personaggi possono spenderli per ottenere certi effetti, come curarsi ferite gravi o modificare la realt\u00e0.\nPersonaggi.\nI personaggi sono tutti \"Storm Knight\" (\"Cavaliere della tempesta\"), cio\u00e8 persone in grado di alterare in modo limitato la realt\u00e0. Uno storm knight pu\u00f2 provenire da una qualunque delle realt\u00e0 presenti nel gioco, sia altri mondi gi\u00e0 invasi, sia terrestri di una delle zone conquistate. Si diventa storm knight sperimentando una crisi delle realt\u00e0 che lo collega a una realt\u00e0 particolare.\nLa maniera principale in cui uno storm knight pu\u00f2 influenzare la realt\u00e0 \u00e8 la capacit\u00e0 di imporre le regole della sua propria realt\u00e0 su un'area limitata di una diversa realt\u00e0. Ogni realt\u00e0 (o \"cosmo\") \u00e8 definito da quattro \"assiomi\" che descrivono cosa si pu\u00f2 fare secondo le regole di quella realt\u00e0. I pi\u00f9 importanti di questi per il gioco sono gli assiomi tecnologici, magici e spirituali. Una persona ordiaria violare le leggi della realt\u00e0 \u00e8 difficile e diventa sempre pi\u00f9 difficile con il passare del tempo. Per esempio quando la realt\u00e0 neolitica della Living Land invase il Nord America i soldati scoprirono che fucili e radio non funzionavano pi\u00f9, poich\u00e9 l'assioma tecnologico di quel cosmo permette solo un livello neolitico di tecnologia. Comunque gli \"storm knight\" portano con s\u00e9 la propria realt\u00e0 e generalmente possono usare le loro proprie regole ovunque vadano, eventualmente riuscendo in un tiro contro la loro \"reality skill\" se l'azione tentata viola in maniera particolarmente forte le regole di una realt\u00e0.\nGli storm knight possono anche spendere la \"possibility energy\" per influenzare la realt\u00e0. Una maniera in cui possono farlo \u00e8 di imporre temporaneamente la loro realt\u00e0 su un'area limitata intorno a essi. L'uso pi\u00f9 diffuso di questa capacit\u00e0 \u00e8 di permettere una guarigione rapida.\nPrincipali caratteristiche.\n\"Torg\" \u00e8 stato progettato per permettere ai giocatori di far interagire personaggi, equipaggiamento ed ambienti di diverse realt\u00e0, come per esempio un cyborg futuristico che insieme a un mago stile \"Dungeons &amp; Dragons\" si avventuri in un'ambientazione pulp stile Indiana Jones. \u00c8 inoltre tarato per un gioco dal tono esplicitamente epico o cinematico, come in \"Star Wars\".\n\"Torg\" fornisce una meccanica di gioco unificata adatta a ogni ambientazione, gli attributi e le meccaniche di gioco usano una singola scala (\"18\" pu\u00f2 rappresentare sia un'ora di tempo, che il peso del carico di un camion, l'abilit\u00e0 di un cecchino esperto) e una meccanica di risoluzione delle azioni unificata che usa un d20. A parte circostanze speciali ogni dado pu\u00f2 essere ritirato ogni volta che si ottieen un 10 o un 20. Questo unito ai rilanci ottenuti mediante la \"possibility energy\" spesa, il gioco di carte e altre possibili influenze permette di compiere atti spettacolari al personaggio.\nIl background del gioco prevede l'esistenza di una \"possibility energy\"' (\"energia della possibilit\u00e0\") che gli Storm Knight possono usare per compiere atti eroici. Nelle meccaniche del gioco la spesa di energy point da a un giocatore la possibilit\u00e0 di tentare tiri di dado aggiuntivi, aumentando le probabilit\u00e0 di riuscita. Similmente un mazzo di carte incluso nel gioco concee tiri o punti abilit\u00e0 bonus e contiene idee per interazioni aggiuntive tra i giocatori. Alcune delle carte possono essere usate invece della \"possibility energy\". Viene enfatizzato il lavoro di squadra e l'interazione dei personaggi mediante lo scambio di carte, regole per coordinarsi e l'uso di \"poteri di gruppo.\nAmbientazione.\nSecondo la cosmologia di \"Torg\" all'inizio ogni dimensione o cosmo \u00e8 separata una dall'altro. Comunque una vorace entit\u00e0 detta \"The Nameless One\" (\"Il Senzanome\") che si nutre dell'energia dei cosmi, cre\u00f2 diverse macchine intelligenti dette \"Darkness Devices\" (\"strumenti dell'oscurit\u00e0\") che disperse per tutti i cosmi dove si legarono ad abitanti del luogo. Quelli che vengono posseduti da una Darkness Device vengono detti \"High Lord\" (\"Supremi Signori\") e possono aprire portali verso altri cosmi, attraverso cui inviare una forza di invasione e lentamente trasformare il cosmo invaso in un duplicato del suo, allo stesso tempo assorbendone la \"possibility energy\". Poich\u00e9 nella zona di invasione le leggi fisiche del cosmo invaso vengono rifatte a immagine e somiglianza del cosmo invasore, gli eserciti di quest'ultimo sono molto pi\u00f9 efficaci in combattimento di quelli del cosmo invaso. Per esempio se un cosmo a basso livello di tecnologia e alto livello di magia invade un cosmo a livello tecnologico maggiore, le armi da fuoco del difensore smetterebbero di funzionare, mentre gli invasori avrebbero accesso a incantesimi contro cui l'invaso non ha difese. In questo maniera i cosmi invasi forniscono sia terre da conquistare, sia un grande ammontare di potere che un High Lord pu\u00f2 usare per estendere la sua vita, guadagnare nuove abilit\u00e0 e anche modificare le leggi fisiche del suo proprio cosmo.\nIl pi\u00f9 potente High Lord \u00e8 \"The Gaunt Man\" di Orrorsh, che da millenni invade altri cosmi. Secondo la storia di \"Torg\" il Gaunt Man scopr\u00ec per caso il cosmo della Terra e rimase stupito dalla quantit\u00e0 di energia disponibile. Sfortunatamente per lui quello stesso ammontare di energia gli rendeva impossibile impossessasi della Terra da solo, poich\u00e9 il ritorno di fiamma dell'energia avrebbe sovraccaricato il suo portale. Pertanto decise di allearsi con altri High Lord per invadere quasi simultaneamente la Terra, disperdendo il ritorno di fiamma dell'energia tra tutti loro. Questa invasione \u00e8 l'ambientazione del gioco, ogni invasore porta il suo proprio reame, cos\u00ec che a differenti locazioni fisiche lungo il globo si trovano a seguire leggi naturali differenti. I reami presenti nell'ambientazione originale sono:\nCon il progredire del gioco vennero aggiunti molti altri reami:\nI giocatori possono progettare un personaggio proveniente da uno qualsiasi di questi reami, quindi un gruppo di avventurieri potrebbe includere un mago, un poliziotto, un cacciatore di vampiri, un supereroe, un pistolero migliorato ciberneticamente, un minatore nano, un prete dinosauro alto un paio di metri o un alieno simile a uno scarafaggio dal cattivo temperamento e ognuno di questi personaggi potrebbe nel tempo imparare a combattere con la spada, usare il kung fu, la magia o intromettersi in una rete cibernetica.\nStoria editoriale.\n\"Torg\" venne pubblicato dopo una campagna pubblicitaria durata un anno, durante la quale venne lentamente costruita l'aspettazione per la pubblicazione del nuovo regolamento. I primi inserti pubblicitari in \"Dragon\" e in altre riviste dedicate ai giochi di ruolo, presentavano semplicemente delle frasi di effetto sullo sfondo di un cielo tempestoso o una pagina strappata di un dizionario in cui il termine \"role-playing\" veniva ridefinito sulla base del nuovo gioco. Il gioco venne estensivamente supportato nei primi anni con un buon numero di supplementi, dettagliavano i vari reami e fornivano regole aggiuntive e con avventure che facevano avanzare il metaplot.. Poco dopo la pubblicazione del gioco Bill Slavicsek che ne era coautore e curatore della linea editoriale lasci\u00f2 la West End Games.\nAl momento della sua pubblicazione la campagna \"Infiniverse\" di \"Torg\" fu un tentativo ambizioso di creare un'ambientazione interattiva. Gli abbonati alla rivista \"Infiniverse\" potevano compilare degli appositi modelli da inviare alla West End Games per comunicare il progresso delle loro campagne. L'input dei giocatori influenzava l'ambientazione mediante un sistema di \"dicerie\", che venivano proposte nella rivista e nei moduli del gioco e la cui veridicit\u00e0 veniva determinata dalla maggioranza delle risposte. Pur essendo senza dubbio innovativo la campagna \"Infiniverse\" chiuse dopo circa un anno.\n\"Torg\" ottenne un certo successo iniziale in un mercato saturato. Le recensioni citavano l'unicit\u00e0 del sistema cinematico (cio\u00e8 il drama deck), la flessibilit\u00e0 delle regole e l'espansivit\u00e0 dell'ambientazione. Comunque per la fine del 1994 era evidente che nonostante tutti gli sforzi della West End Games per supportare il gioco questo non vendeva a sufficienza. Diversi fattori sono stati citati come causa, tra questi un cattivo controllo della qualit\u00e0 dei moduli successivi, la vastit\u00e0 del materiale di gioco da acquistare, il non utilizzare Internet come mezzo di comunicazione con i fan e soprattutto il sistema inusuale di gioco, che pur essendo innovativo, \u00e8 probabilmente risultato troppo complesso per la maggior parte dei giocatori. La West End decise quindi di portare l'ambientazione a un termine pubblicando un'avventura \"War's End\" (1995) che port\u00f2 alla conclusione il metaplot della Possibility War, fornendo una conclusione alla storia.\nIl sistema di gioco di \"Torg\" venne riutilizzato nel 1993 per il gioco \"Shatterzone\", un'ambientazione simile a \"Star Wars\" ma con elementi cyberpunk e nel 1995 per la linea \"MasterBook\" un regolamento generico\nDiversi tentativi di vendita della propriet\u00e0 e fallimenti nel revisionare e rivificare la propriet\u00e0 seguirono. Nel 1995 la Omni Gaming Products pubblic\u00f2 il primo numero di una nuova rivista \"Infiniverse\" ignorando molti degli eventi conclusivi dell'avventura finale pubblicata dalla West End Games, \"War's End\", nel tentativo di continuare il gioco sotto la propria gestione, ma il tentativo fall\u00ec rapidamente.\nNel 1998 la West End Games fall\u00ec per bancarotta e per il 2003 il suo marchio era di propriet\u00e0 della Purgatory Publishing di Eric J. Gibson. Questi annunci\u00f2 l'intenzione di pubblicare una nuova edizione di \"Torg\", ma venne pubblicata solo un'introduzione al gioco, il \"Torg Introductory Pack\" (2003) e una revisione delle regole \"Torg Revised and Expanded\" (2005), generalmente indicata come \"Torg 1.5\". Quest'ultimo distribuito inizialmente nel maggio 2005 come PDF e successivamente stampato fisicamente in agosto per la fiera di Origins, dopo due mesi di ritardo sull'edizione annunciata.\nLa propriet\u00e0 del regolamento venne ceduta successivamente all'editore tedesco Ulisses Spiele.\nManuali pubblicati.\nTutti i manuali sono stati pubblicati da West End Games:"}
{"id": "4108588", "revid": "212348", "url": "https://it.wikipedia.org/wiki?curid=4108588", "title": "Plim Plim", "text": ""}
{"id": "4108590", "revid": "287204", "url": "https://it.wikipedia.org/wiki?curid=4108590", "title": "Jean Mielot", "text": ""}
{"id": "4108591", "revid": "287204", "url": "https://it.wikipedia.org/wiki?curid=4108591", "title": "Jean Mi\u00e8lot", "text": ""}
{"id": "4108593", "revid": "438678", "url": "https://it.wikipedia.org/wiki?curid=4108593", "title": "Qian Zhongshu", "text": "Biografia.\nStudi\u00f2 presso l'Universit\u00e0 di Tsinghua e l'Universit\u00e0 di Oxford.\nLa sua opera pi\u00f9 famosa \u00e8 il romanzo satirico \"La fortezza assediata\" (\u570d\u57ce\uff0c\u56f4\u57ce). I suoi lavori non fizionali sono caratterizzati dal largo uso di citazioni sia in cinese che in lingue occidentali (come inglese, francese, tedesco, italiano, spagnolo e latino).\nEbbe un ruolo importante anche nella digitalizzazione di classici cinesi durante la sua vita.\nInnumerevoli biografie e memorie in cinese sono state pubblicate dopo la sua morte.\nCollegamenti esterni.\nUn'introduzione al pensiero di Qian pu\u00f2 essere trovata nella selezione (in inglese) del \"Guan Zhui Bian\":\nCinque dei saggi di Qian sulla poesia sono stati tradotti in francese:"}
{"id": "4108595", "revid": "831312", "url": "https://it.wikipedia.org/wiki?curid=4108595", "title": "Federica Radicchi", "text": ""}
{"id": "4108603", "revid": "287204", "url": "https://it.wikipedia.org/wiki?curid=4108603", "title": "Pterois russelii", "text": "Pterois russelii \u00e8 un pesce d'acqua salata appartenente alla famiglia Scorpaenidae.\nDistribuzione e habitat.\nQuesta specie \u00e8 diffusa nell'Indo-Pacifico: dal Golfo Persico e dalle coste africane orientali fino alle coste dell'Australia occidentale. Abita fondali fangosi e barriere coralline.\nDescrizione.\nLa forma \u00e8 tipica del genere \"Pterois\": testa relativamente piccola e appuntita, con lunghe escrescenze carnose sopra gli occhi sporgenti e ai lati della bocca. Profilo dorsale arcuato, ventre meno pronunciato. Il corpo si restringe verso il peduncolo caudale, che precede una coda piuttosto larga, tondeggiante.\nI primi 12-13 raggi della pinna dorsale e di quella anale, molto allungati, sono in realt\u00e0 aculei veleniferi, ben eretti dal pesce quando \u00e8 in situazione di pericolo. I raggi allungati delle pinne pettorali sono aculei pieni, non velenosi.\nLa livrea \u00e8 interessante: il colore di fondo \u00e8 un rosa pi\u00f9 o meno carico, attraversato orizzontalmente da larcghe fasce e linee sottili brune. Le pinne, la coda e le parti terminali della dorsale e dell'anale presentano raggi rossastri e screziature brune, verdi e rossastre.\nRaggiunge una lunghezza massima di 30\u00a0cm.\nPuntura velenosa.\nCome tutte le altre specie del genere \"Pterois\", anche \"P. russelii\" possiede aculei velenosi sulla pinna dorsale e sulle pettorali.\nIl primo e pi\u00f9 importante trattamento dopo un'accidentale puntura \u00e8 l'immersione della parte colpita in acqua calda (circa 45\u00a0\u00b0C), perch\u00e9 riduce il dolore inattivando la tossina, che \u00e8 termolabile.\nAcquariofilia.\nNonostante la pericolosit\u00e0 e la puntura dolorosa, questa specie \u00e8 piuttosto ambita dagli acquariofili specializzati in acquari marini, anche se meno diffusa di \"Pterois volitans\"."}
{"id": "4108605", "revid": "773636", "url": "https://it.wikipedia.org/wiki?curid=4108605", "title": "R\u00f6ntgen", "text": ""}
{"id": "4108608", "revid": "287204", "url": "https://it.wikipedia.org/wiki?curid=4108608", "title": "Koki Tanaka", "text": ""}
{"id": "4108609", "revid": "287204", "url": "https://it.wikipedia.org/wiki?curid=4108609", "title": "Rontgen", "text": ""}
{"id": "4108612", "revid": "2036644", "url": "https://it.wikipedia.org/wiki?curid=4108612", "title": "Supercoppa di Cina", "text": "La Supercoppa di Cina (\u4e2d\u56fd\u8db3\u7403\u534f\u4f1a\u8d85\u7ea7\u676f) \u00e8 una competizione di calcio della Cina, istituita nel 1995, si \u00e8 svolta regolarmente fino al 2003 per poi essere ripresa nel 2012.\nLa Supercoppa mette annualmente di fronte il club campione di Cina e quello vincitore della Coppa di Cina; dal 2017, se nella stessa stagione una squadra detiene entrambi i trofei, la competizione si disputa fra questa e la finalista perdente della coppa nazionale; invece, prima del 2017, era la squadra seconda classificata in campionato a dover fronteggiare la vincente di tutti i trofei nazionali.\nAl 2020 sono state disputate 17 edizioni del torneo, che ha visto 9 vincitori diversi. Il primato di vittorie \u00e8 detenuto dal Guangzhou, impostosi in 4 edizioni.\nLa squadra che attualmente detiene il titolo \u00e8 lo Shanghai SIPG.\nVittorie per squadra.\nIn grigio le squadre che non esistono pi\u00f9."}
{"id": "4108615", "revid": "638792", "url": "https://it.wikipedia.org/wiki?curid=4108615", "title": "Tatta Hitotsu no Koi", "text": ""}
{"id": "4108632", "revid": "109172549", "url": "https://it.wikipedia.org/wiki?curid=4108632", "title": "Pietro Vasta", "text": "Biografia.\nNacque a Favara il 16 novembre 1872 da Angelo e Teresa Smecca. Dopo aver frequentato le scuole elementari del paese, si trasfer\u00ec a Firenze e poi a Napoli dove si laure\u00f2 in medicina. Completati gli studi sotto la guida dell'illustre Cardarelli, di cui fu assistente, ritorn\u00f2 a Favara.\nD'ingegno pronto, vivace, versatile, intraprendente ed ambizioso si diede alla politica divenendo, il 17 gennaio 1904, presidente del \"Circolo cattolico Democrazia Cristiana\" di Favara. Nel 1907 a Milano tenne un apprezzabile discorso sul lavoro dei fanciulli nelle zolfare. Molti tra cui alcuni dei suoi soci del circolo, nonch\u00e9 coetanei, lo definivano come una coscienza ambigua, \"traditore\" dei medici favaresi, suoi colleghi. Infatti Vasta si schierava contro questi ultimi, rei secondo lui di aver aumentato la diaria delle visite; ed \u00e8 forse per questo che si port\u00f2 dietro l'infamia e l'accusa di essere un baro quando giocava nel \"Casino dei Civili\" e quindi di non essere all'altezza di guidare il \"Circolo dei Cattolici\". Tuttavia nonostante le critiche riusc\u00ec a farsi strada e divenne membro dell'Amministrazione della Congregazione di carit\u00e0, membro dell'Amministrazione dell'ospedale civico e riusc\u00ec a fondare all'interno del Circolo della Democrazia una cassa operaia, costituendo una sezione di pegni e di biancheria permettendo cos\u00ec il calo dell'usura che sarebbe passata dal 400% o 600% ad una percentuale pi\u00f9 accettabile. Questo cre\u00f2 numerosi dissensi e la sua presidenza diede fastidio a non pochi all'interno del circolo i quali videro toccati da vicino i loro interessi tanto che fu immediatamente sostituito.\nAssassinio.\nIl 5 agosto 1909, a soli 36 anni, fu barbaramente assassinato. L'omert\u00e0 e la paura non permisero di risalire immediatamente all'omicida.\nA svelare il nome dell'assassino intervenne il caso: l'amicizia tra un poliziotto ed un assessore comunale che era anche un ricco proprietario terriero. L'assessore diceva di sapere il nome dell'omicida pur non facendo parte della polizia. Il poliziotto allora con astuzia riusc\u00ec a farsi dire il nome dell'assassino e lo fece subito arrestare. Durante il processo il presidente della Corte chiam\u00f2 a testimoniare il poliziotto e chiese a quest'ultimo la fonte da cui aveva appreso la notizia. Il poliziotto al fine di salvaguardare l'onore dell'amico si rifiut\u00f2 di nominarlo e scanton\u00f2 nel vago e nell'impreciso.\nL'assassino, tale Salvatore Valenti, fu condannato per l'omicidio del dott. Pietro Vasta ma, scontata la pena, nel gennaio 1925 mentre comprava le sigarette al tabacchino fu ucciso a colpi di pistola dal figlio maggiore del dott. Vasta. Pi\u00f9 tardi si scopr\u00ec che ad ordinare l'omicidio del dottor Vasta era stato proprio Dulcetta.\nNella lapide posta dietro il suo loculo, la famiglia aveva fatto scrivere il seguente epitaffio: \"Alla cara memoria del dottor Pietro Vasta morto a soli 37 anni il 5 agosto 1909. Vittima del proprio dovere...\"."}
{"id": "4108633", "revid": "287204", "url": "https://it.wikipedia.org/wiki?curid=4108633", "title": "Coppa dell'Imperatore 1986", "text": "La \u00e8 stata la sessantaseiesima edizione della coppa nazionale giapponese di calcio.\nFormula.\nViene confermata la formula della manifestazione introdotta nella stagione 1972.\nPartecipano i dodici club iscritti alla prima divisione della Japan Soccer League, pi\u00f9 altre venti squadre scelte dai campionati regionali.\nPoco prima dell'inizio della manifestazione il Furukawa Electric ritirer\u00e0 la propria iscrizione per via del contemporaneo impegno al Campionato d'Asia per club: in seguito a tale avvenimento lo Hyogo Teachers otterr\u00e0 la qualificazione d'ufficio al secondo turno.\nSquadre partecipanti.\nJapan Soccer League\nSquadre regionali"}
{"id": "4108635", "revid": "599013", "url": "https://it.wikipedia.org/wiki?curid=4108635", "title": "Predrag Stevanovi\u0107", "text": "Ha anche un fratello pi\u00f9 piccolo Aleksandar, anch'egli calciatore.\nCarriera.\nClub.\nHa giocato 3 partite in Bundesliga con la maglia del Werder Brema."}
{"id": "4108638", "revid": "287204", "url": "https://it.wikipedia.org/wiki?curid=4108638", "title": "Stadio Sausalito", "text": "Lo Stadio Sausalito () \u00e8 uno stadio calcistico di Vi\u00f1a del Mar, in Cile. Ha una capienza di 23 423 spettatori ed \u00e8 stato costruito nel 1929. \u00c8 utilizzato prevalentemente dalla squadra locale, il CD Everton.\nHa ospitato alcune partite del campionato mondiale di calcio in occasione di e della Coppa America nel 1991 e nel 2015."}
{"id": "4108644", "revid": "47767", "url": "https://it.wikipedia.org/wiki?curid=4108644", "title": "Fatuma", "text": ""}
{"id": "4108645", "revid": "47767", "url": "https://it.wikipedia.org/wiki?curid=4108645", "title": "Fatema", "text": ""}
{"id": "4108646", "revid": "47767", "url": "https://it.wikipedia.org/wiki?curid=4108646", "title": "Fatma", "text": ""}
{"id": "4108647", "revid": "47767", "url": "https://it.wikipedia.org/wiki?curid=4108647", "title": "Fadhma", "text": ""}
{"id": "4108648", "revid": "47767", "url": "https://it.wikipedia.org/wiki?curid=4108648", "title": "Fatimah", "text": ""}
{"id": "4108650", "revid": "729019", "url": "https://it.wikipedia.org/wiki?curid=4108650", "title": "Pavesi 35 PS", "text": "La Pavesi 35 PS \u00e8 un veicolo corazzato da combattimento sviluppato in Italia a cavallo fra la prima e la seconda guerra mondiale, dall'azienda Pavesi Tolotti di Novara.\nContesto.\nLo sviluppo di tale veicolo deriv\u00f2 dalla necessit\u00e0 di trovare un'alternativa ai mezzi corazzati cingolati. La 35 PS fu sviluppata sulla base di un trattore agricolo, sempre prodotto dalla Pavesi.\nDescrizione.\nSi trattava di una piccola autoblinda spinta da enormi ruote a raggi dal diametro di 1,55m dotati di cerchioni in metallo per gli spostamenti fuoristrada. La vettura, con un'altezza da terra minima di 75 cm poteva superare trincee fino a 1,4 metri. Era dotata di un unico armamento posto su una torretta rotante centrale: una mitragliatrice da 8mm e di un alloggiamento per 2 persone. In esperimenti successivi venne anche armata con un cannone da 57\u00a0mm (con motore da 45 CV). Nell'ultimo periodo di produzione venne costruita dalla Fiat; rimane in uso fino alla fine degli anni venti, sostituito poi dal modello P4/100."}
{"id": "4108652", "revid": "1305772", "url": "https://it.wikipedia.org/wiki?curid=4108652", "title": "Mariano Agate", "text": "Biografia.\nRitenuto il capo della famiglia di Mazara del Vallo e del relativo mandamento, \u00e8 stato condannato all'ergastolo per la strage di Capaci.\nNel 1985 \u00e8 stato condannato all'ergastolo per sette omicidi, tra cui quelli del giudice Giangiacomo Ciaccio Montalto e del sindaco di Castelvetrano Vito Lipari. Per quest'ultimo omicidio fu assolto in appello nel 1992 con sentenza confermata in Cassazione nel 1993.\nPunto di riferimento delle cosche in provincia di Trapani, il suo nome \u00e8 stato citato nelle principali indagini su Cosa nostra. Secondo il collaboratore di giustizia Salvatore Contorno, alla fine degli anni settanta Agate gestiva una raffineria di eroina nei pressi di Mazara del Vallo in collegamento con il mafioso Francesco Mafara (legato al \"boss\" Stefano Bontate), che inoltrava la droga negli Stati Uniti.\nNel 1986 Agate risult\u00f2 nell'elenco degli iscritti alla loggia massonica segreta Iside 2 di Trapani, in cui comparivano anche il mafioso Mariano Asaro e il deputato regionale Francesco Canino.\nAgate era considerato uno degli uomini di riferimento di Tot\u00f2 Riina. Arrestato nel 1990, nel 2004, nonostante si trovasse gi\u00e0 in regime di carcere duro, \u00e8 stato coinvolto in un'indagine per aver fatto arrivare ordini al figlio Epifanio.\nScarcerato a marzo 2013 per gravi motivi di salute, \u00e8 deceduto nella sua abitazione di Mazara del Vallo il 3 aprile 2013 all'et\u00e0 di 73 anni. Il vescovo di Mazara del Vallo, Domenico Mogavero, ha negato le esequie private, dopo che il questore aveva vietato quelle pubbliche."}
{"id": "4108653", "revid": "110157", "url": "https://it.wikipedia.org/wiki?curid=4108653", "title": "La foresta in fiore", "text": "La foresta in fiore (1944) \u00e8 una raccolta di cinque racconti scritti da Yukio Mishima.\nSi tratta di opere giovanili risalenti all'epoca dell'adolescenza (scritti fra i sedici e i diciotto anni), il primo dei quali pubblicato su rivista nell'estate 1941, quando l'autore frequentava ancora le scuole superiori.\nAlcune delle tematiche affrontate sono la tradizione, gli antenati, il mondo degli dei, unite ad una analisi introspettiva."}
{"id": "4108663", "revid": "810736", "url": "https://it.wikipedia.org/wiki?curid=4108663", "title": "Boston Herald", "text": "Il Boston Herald \u00e8 un quotidiano che serve Boston, il Massachusetts e la zona circostante. \u00c8 stato fondato nel 1846 ed \u00e8 uno dei pi\u00f9 antichi quotidiani negli Stati Uniti. Nella sua storia \u00e8 stato premiato con otto premi Pulitzer, di cui quattro per la scrittura editoriale e tre per la fotografia. Nel 1981 \u00e8 stato convertito in formato tabloid.\nStoria.\nIl \"Boston Herald\" \u00e8 stato fondato nel 1846 da un gruppo di stampatori di Boston riuniti nella societ\u00e0 \"John A. French &amp; Company\". Era stampato su un unico foglio fronte e retro, e costava un centesimo.\nNel 1847 assorbe il \"Boston American Eagle\" e il \"Boston Daily Times\".\nNel 1912 acquista l\"'American Traveler\", settimanale dedicato ai viaggiatori fondato del 1825.\nNell'ottobre del 1917 John H. Higgins, editore e tesoriere del Boston Herald, acquista il \"The Boston Journal\" e modifica il nome in \"The Boston Herald and Boston Journal\".\nNel 1946 la Herald-Traveler Corporation acquista una stazione radio di Boston (WHDH). Il 26 novembre 1957 iniziano le attivit\u00e0 televisive (WHDH-TV) come affiliato ABC su canale 5. Nel 1961 cambia partner e si affilia a CBS.\nNel 1967 l'Herald-Travel Co. assorbe il Traveler nell'Herald e crea il \"The Boston Herald Traveler\".\nLa FCC (Federal Communications Commission) mette sotto indagine a causa di alcuni incontri tra l'amministratore delegato del giornale con commissari della FCC durante il processo di ottenimento della licenza. Nel 1969 la FCC concede alla Boston Broadcasters Inc. di poter occupare le frequenze di canale 5. L'Herald-Traveler fa ricorso ma nel 1972 il tribunale conferma il cambio.\nSenza televisione da poter sovvenzionare l'edizione cartacea, l'Herald-Traveler rischia la chiusura. Il giornale venne venduto a Hearst Corporation nel 1972, che pubblicava il rivale \"American Record\". I due giornali vennero fusi: al mattina usciva il quotidiano chiamato \"Boston Herald Traveler and American Record\" e nel pomeriggio \"Record-American and Boston Herald Traveler\". La prima edizione con il nuovo nome \u00e8 datata 19 giugno 1972. L'edizione pomeridiana \u00e8 stata presto abbandonata e il lungo nome ridotto a \"Boston Herald American\", con l'edizione domenicale intitolata \"Sunday Herald Advertiser\". Il giornale era stampato in formato broadsheet ma non \u00e8 riuscito a fidelizzare un pubblico particolare, dato che \"American Record\" era stato un tipico tabloid e l'\"Herald Traveler\" era un giornale repubblicano.\nNel settembre 1981 la Hearst converte il formato in tabloid, ma non risolve i problemi del giornale. La propriet\u00e0 annuncia la volont\u00e0 di chiudere l'Herald American il 3 dicembre 1982. Alla scadenza, per\u00f2, il magnate dei media Rupert Murdoch apre un negoziato per salvare il giornale; e dopo 30 ore di discussione con la propriet\u00e0 e i sindacati lo acquista. L'edizione successiva apri con: \"You Bet We're Alive!\" (Siamo ancora vivi!).\nIl nuovo corso modific\u00f2 il nome della testata riportandola a Boston Herald. Inizi\u00f2 una fase di espansione fino al 2001 quando tutto il settore dei giornali \u00e8 stato vittima di perdite di diffusione e ricavi.\nNel febbraio 1994 la News Co. dovette vendere l'Herald per permettere alla Fox Television Stations di poter acquistare WFXT (Canale 25). Patrick J. Purcell, che ne era stato editore e responsabile della News Corporation, acquista l'Herald. Diversi anni dopo, Purcell d\u00e0 all'Herald una presenza suburbana che non ha mai avuto con l'acquisto della Community Newspaper Comapny dalla Fidelity Investments. Sebbene le societ\u00e0 furono fuse in un'unica (Herald Media Inc.), i giornali suburbani hanno mantenuto la loro identit\u00e0 editoriale marketing distinte.\nDopo alcuni anni di utili da parte della Community Newspaper e di perdite dell'Herald, nel 2006 vende la catena di giornali della \"Liberty Group Publishin\" dell'Illinois, che cambier\u00e0 nome in GateHouse Media. L'accordo porta 225 million di dollari a Purcell, che si impegna a cancellare i debiti dell'Herald e di avviare investimenti sul quotidiano."}
{"id": "4108671", "revid": "57342", "url": "https://it.wikipedia.org/wiki?curid=4108671", "title": "Robert Kooima", "text": "Dal 2006 \u00e8 lo sviluppatore principale del videogioco di abilit\u00e0 \"Neverball\" e del videogioco di minigolf \"Neverputt\". Ha partecipato allo sviluppo di \"Super Empty Ball\", il videogioco da cui Neverball eredita il motore fisico, e ha diretto e completato numerosi progetti sperimentali per la sua universit\u00e0, legati alla tridimensionalit\u00e0 stereoscopica ed alle telecomunicazioni.\nStoria di Neverball.\nLa pi\u00f9 grande opera di Robert Kooima \u00e8 sicuramente Neverball, un videogioco in 3D di abilit\u00e0. Neverball \u00e8 nato da una lunga storia che porta da Quake III Arena, a cui Robert era solito giocare, ai primi motori di rendering. Infatti Kooima aveva imparato a mappare nuovi livelli per Quake, con QeRadiant, il predecessore dell'attuale GtkRadiant. Pi\u00f9 tardi ha deciso di intraprendere la via per un videogioco di minigolf, che sarebbe diventato Neverputt, e ancora successivamente di applicare il motore di rendering a un videogioco originale, chiamato fino alla versione 0.0840 come Super Empty Ball, che successivamente verr\u00e0 chiamato solo Neverball.."}
{"id": "4108676", "revid": "767487", "url": "https://it.wikipedia.org/wiki?curid=4108676", "title": "Cultura di Milav\u010de", "text": "La cultura di Milav\u010de era una cultura della media e tarda et\u00e0 del bronzo facente parte della pi\u00f9 ampia cultura dei campi di urne . Deve il suo nome al villaggio di Milav\u010de nella regione di Plze\u0148 in Repubblica Ceca.\nOrigine.\nLa cultura di Milav\u010de si origin\u00f2 dalle \"facies\" ceche della precedente cultura dei tumuli pi\u00f9 influenze da parte dalla cultura di Knov\u00edz e della pi\u00f9 settentrionale cultura lusaziana.\nCronologia e distribuzione geografica.\nQuesta cultura, come la cultura di Knov\u00edz, \u00e8 datata ad un periodo compreso fra il 1300 e l'800 a.C. . La sua area geografica comprendeva la Boemia occidentale e sud-occidentale.\nInsediamenti ed economia.\nGli insediamenti erano aperti e non dotati di fortificazioni. L'economia era basata sull'agricoltura e sull'allevamento\nRiti funerari.\nDiversamente dalla precedente cultura dei tumuli, la pratica funeraria prevedeva la cremazione del defunto. Contrariamente alla parte meridionale della Boemia, nella parte occidentale al di sopra delle ceneri, raccolte in urne cinerarie o in alcune fosse, veniva eretto un tumulo in terra come nelle epoche precedenti . Le tombe maschili si caratterizzano per la ricchezza del corredo funerario."}
{"id": "4108677", "revid": "287204", "url": "https://it.wikipedia.org/wiki?curid=4108677", "title": "A3 Champions Cup 2007", "text": "La A3 Champions Cup 2007 \u00e8 stata la quinta ed ultima edizione della A3 Champions Cup, torneo che vede partecipare 4 squadre, le vincitrici del campionato cinese, sudcoreano e giapponese e una delle tre squadre arrivate seconde in questi tre campionati. Questo torneo si \u00e8 svolto dal 7 giugno 2007 al 13 giugno 2007, con un totale di 6 partite, durante le quali sono stati segnati 21 goal, circa 3,5 a partita.\nLa citt\u00e0 ospitante \u00e8 stata Shandong, perci\u00f2, assieme a Urawa Red, Shandong Luneng e Seongnam partecip\u00f2 anche la squadra cinese di Shanghai Shenhua, arrivata seconda nel campionato cinese del 2006 e personalmente invitata dagli organizzatori del torneo.\nDecreto finale.\nVincitore della A3 Champions Cup 2007\n Shanghai Shenhua(1\u00ba titolo)"}
{"id": "4108680", "revid": "56620", "url": "https://it.wikipedia.org/wiki?curid=4108680", "title": "Giovanni Battista Piazzoni", "text": "Biografia.\nFiglio del facoltoso industriale della seta Costanzo Piazzoni, intervenne nell'insurrezione bergamasca del 1848 armando a sue spese la guardia nazionale di Villa d'Adda, comune nel quale possedeva una residenza signorile. Fu dapprima membro e poi presidente della Camera di commercio di Bergamo (1850-1864). Divenuto consigliere comunale del capoluogo orobico nel 1854, dovette sfuggire agli austriaci rifugiandosi presso Lugano, Parigi e Londra. Fece ritorno a Villa d'Adda nel 1859 e l'anno seguente venne nominato senatore del Regno da Vittorio Emanuele II, carica a cui rinunci\u00f2 nel 1875. Nell'anno dell'Unit\u00e0 d'Italia, fu membro della commissione per l'esposizione italiana di Firenze. Mor\u00ec il 25 giugno 1881 a Villa d'Adda, paese di cui era divenuto sindaco e proprietario di una delle tante filande."}
{"id": "4108681", "revid": "1543377", "url": "https://it.wikipedia.org/wiki?curid=4108681", "title": "Lago Pjaozero", "text": "Il lago Pjaozero (, in finlandese: \"P\u00e4\u00e4j\u00e4rvi\") \u00e8 un grande lago d'acqua dolce sito nella Repubblica di Carelia, nella Russia europea settentrionale.\nTra gli immissari il fiume Oulankajoki, che ha origine in Finlandia e tra i cui tributari c'\u00e8 il fiume Kitkanjoki, emissario del lago finlandese Yli-Kitka. Anche le acque del lago Topozero scorrono verso il Pjaozero.\nNel lago si trovano molte isole con una superficie totale di 186 km\u00b2. Queste isole ospitano le capanne dei pescatori locali."}
{"id": "4108687", "revid": "889336", "url": "https://it.wikipedia.org/wiki?curid=4108687", "title": "Fortezza di Ixiamas", "text": "La fortezza di Ixiamas \u00e8 un sito archeologico di precolombiano ubicato nella selva alta della Bolivia.\nUbicazione.\nIl sito archeologico \u00e8 ubicato ad un'altitudine di 903 metri s.l.m. nel comune di Ixiamas, nella valle del rio Tequeje, un affluente del Beni, ad un'altezza di circa 900 metri sul livello medio del mare.\nDescrizione.\nLa fortezza \u00e8 formata da una muraglia lunga pi\u00f9 di 300 metri, costruita per ragioni difensive. La muraglia \u00e8 formata da macigni pesantissimi, ed ha una pianta quadrangolare.\n\u00c8 stata scoperta nel 1978 da Juan D. Fald\u00edn Arancibia, dell'Instituto Nacional de Arqueolog\u00eda Boliviano, che l'attribu\u00ec alla cultura Mollo.\nL'archeologo boliviano Freddy Arce Helguero ritiene che la fortezza sia stata costruita da popolazioni pre-incaiche. \u00c8 possibile che gli Incas abbiano utilizzato la fortezza nei tempi dell'impero, come un luogo d'intercambio commerciale con popoli che vivevano nella pianura amazzonica, probabilmente i leggendari Moxos."}
{"id": "4108688", "revid": "599013", "url": "https://it.wikipedia.org/wiki?curid=4108688", "title": "Anik\u00f3 Pelle", "text": ""}
{"id": "4108690", "revid": "729019", "url": "https://it.wikipedia.org/wiki?curid=4108690", "title": "FFG Prag FG 227", "text": "L'FFG Prag FG 227 fu un aereo sperimentale esamotore ad ala alta sviluppato dall'azienda boemo morava Flugtechnische Fertigungsgemeinschaft GmbH (FFG) nei primi anni quaranta.\nSi trattava di un grande modello in scala 1:4 dell'idrovolante da trasporto Blohm &amp; Voss BV 238 realizzato per acquisire dati per il suo programma di sviluppo ma durante il primo volo di collaudo dovette effettuare un atterraggio forzato danneggiandosi irreparabilmente.\nStoria del progetto.\nDopo il successo operativo ottenuto dal grande idrovolante da trasporto Blohm &amp; Voss BV 222 \"Wiking\" disegnato da Richard Vogt, capo progettista della divisione aeronautica della Blohm &amp; Voss, il Reichsluftfahrtministerium (RLM), il ministero che nella Germania nazista sovraintendeva tutte le attivit\u00e0 legate all'aviazione tedesca, accord\u00f2 la realizzazione di un modello ancora pi\u00f9 capiente ed efficace al quale venne assegnata la designazione BV 238.\nAl fine di accorciare i tempi di sviluppo Vogt ritenne necessario avviare un programma parallelo che prevedesse uno studio comparativo su un modello in scala ma sufficientemente grande da essere portato in volo con un equipaggio, per determinare eventuali carenze e da utilizzare come laboratorio volante per l'installazione di modifiche migliorative.\nLo sviluppo del modello, identificato dalle convenzioni RLM FG 227, fu affidato ad un gruppo di studenti del Politecnico di Praga guidato dal Dipl.-Ing. Ludwig Karch, distintosi anche come progettista e pilota di alianti. L'FG 227 riproduceva esattamente le proporzioni del BV 238 in scala 1:4, sufficiente per poter creare due abitacoli chiusi in tandem, ed era equipaggiato con sei motori di piccola cilindrata, degli ILO FL-2/400 a due tempi capaci di erogare una potenza pari a 21 PS (15,45 kW) ciascuno. Completato nel corso del 1944 venne equipaggiato con un carrello d'atterraggio fisso ma non fu mai in grado di decollare da terra, probabilmente a causa di sabotaggi.\nVenne deciso infine di effettuare il battesimo dell'aria direttamente dalla superficie acquatica ma un ennesimo sabotaggio durante il trasporto a Travem\u00fcnde, alla foce del fiume Trave nella Baia di Lubecca, ne ritard\u00f2 il volo inaugurale.\nL'FG 227 riusc\u00ec ad essere portato in volo per la prima volta solo nel settembre 1944, ma a causa di un problema all'impianto di alimentazione fu costretto ad un atterraggio forzato."}
{"id": "4108692", "revid": "533647", "url": "https://it.wikipedia.org/wiki?curid=4108692", "title": "Vicepresidenti della Corte costituzionale della Repubblica Italiana", "text": "Il vicepresidente della Corte costituzionale della Repubblica italiana viene nominato dal presidente della Corte; cessa dall\u2019incarico con la fine del mandato del presidente che lo ha nominato ma, fatti salvi i termini di scadenza dall'ufficio di giudice e ove non venga eletto lui presidente, pu\u00f2 essere confermato dal nuovo presidente.\nInizialmente era definito semplicemente come un \u00abgiudice destinato a sostituire [il Presidente] per il tempo necessario in caso di impedimento\u00bb.\nDal dicembre 1971 la Corte, introducendo l'art. 22 bis nel suo Regolamento generale, ha stabilito che \u00abil giudice [definito come sopra] assume il titolo di vice Presidente\u00bb.\nInoltre, con la revisione del 16 maggio 1996 dell'art. 23 dello stesso Regolamento, la Corte ha stabilito che al giudice pi\u00f9 anziano che presiede la Corte in caso di assenza del Presidente e del Vicepresidente \u00abpu\u00f2 essere conferito dalla Corte, su proposta del Presidente, il titolo di vice Presidente\u00bb.\nElenco cronologico.\nDall'insediamento della Corte nel 1956 si sono succeduti 59 vicepresidenti; gli attuali vicepresidenti sono Silvana Sciarra, Daria de Pretis e Nicol\u00f2 Zanon, in carica dal 29 gennaio 2022.\nStatistiche.\nEscludendo i vicepresidenti in carica, gli altri 56 sono cessati dall'incarico:"}
{"id": "4108701", "revid": "287204", "url": "https://it.wikipedia.org/wiki?curid=4108701", "title": "Tommaso Annoscia", "text": "Biografia.\nEra un imprenditore attivo nel commercio di materiale elettrico nel barese e proprietario di diverse azioni dell'albergo Moro del fratello Pasquale, situato nel centro di Bari (in via Piccinni, nel quartiere murattiano). Nel periodo intercorso tra la seconda met\u00e0 degli anni quaranta e la seconda met\u00e0 degli anni sessanta ebbe un ruolo rilevante nello sport barese, in quanto presidente prima del Bari Calcio e poi del Circolo Canottieri Barion. Si spos\u00f2 ed ebbe quattro figli (di cui uno, Ninni, mor\u00ec bambino nel 1958).\nEra zio dell'arbitro di calcio Florenzo Annoscia.\nDal dicembre del 1944 entr\u00f2 nella commissione dirigente del , con il ruolo di sub commissario e vice presidente; nell'estate del 1945 subentr\u00f2 a Francesco De Palma come presidente. Design\u00f2 come suo sostituto Donato Accettura (che divenne quindi vice presidente) e Mario Borrelli accompagnatore della squadra e direttore sportivo. Ripar\u00f2 i danni riportati dallo stadio della Vittoria durante la seconda guerra mondiale, facendo anche piantare, attorno alla rete di recinzione, rampicanti e gerani. Sempre per suo interessamento il campo di gioco dello stadio fu risistemato con il prato in erba.\nNei cinque anni della sua presidenza, dal 1945 al 1950, il Bari milit\u00f2 in Serie A (contando anche il \"campionato misto A-B\" del 1945-1946); si tratta del secondo periodo pi\u00f9 lungo trascorso dai biancorossi in massima serie (dopo il sessennio 1935-1941) e Annoscia fu il presidente con cui il Bari vi rimase per maggior tempo. Nella stagione 1946-1947 la squadra termin\u00f2 il campionato di A al settimo posto, massimo risultato di sempre. Nella formazione giocavano Mih\u00e1ly V\u00f6r\u00f6s, Severino Cavone (proveniente dal vivaio biancorosso), Giulio Pellicari, Giuseppe Moro e Mario Tontodonati.\nNel maggio 1950, subito dopo la retrocessione del Bari in Serie B, denunci\u00f2 alla FIGC l'esistenza di una cricca di arbitri (la cosiddetta \"casta Mazarino\"), responsabile dell'arbitraggio ritenuto nettamente parziale da parte del direttore di gara Ferruccio Bell\u00e8 di Venezia nell'incontro Bari-Roma (terzultima giornata del campionato di Serie A 1949-1950, finito 1-1). L'evento suscit\u00f2 clamore e nonostante buona parte dell'opinione pubblica e della stampa (anche romana) riscontrasse diverse anomalie che avrebbero favorito i giallorossi capitolini, il risultato fu comunque omologato. Dopo essersi visto respingere anche il ricorso alla Commissione di Appello Federale (CAF) ed aver sub\u00ecto una squalifica di tre anni, Annoscia si ritir\u00f2 dal mondo del calcio lasciando alla guida del Bari Calcio il suo vice, Rocco Scafi.\nNel 1963 torn\u00f2 ad occuparsi di sport, diventando presidente dell'antico \"Circolo Canottieri Barion\" e curando quindi canottaggio, nuoto e scherma e organizz\u00f2 anche una Coppa dedicata al figlio defunto Ninni. Nel 1966 si ritir\u00f2 definitivamente dalla vita pubblica.\n\"Cinesport\", la rivista sportiva trisettimanale locale dell'epoca (che si scriveva e vendeva solo a Bari), gli dedic\u00f2 un'apposita rubrica chiamata \"lampadino Annoscia\", con chiaro riferimento alla sua attivit\u00e0 di imprenditore nel settore elettrico."}
{"id": "4108707", "revid": "716642", "url": "https://it.wikipedia.org/wiki?curid=4108707", "title": "Palmar\u00e8s dello Sportklub Rapid", "text": "Il palmar\u00e8s dello Sportklub Rapid \u00e8 uno tra i pi\u00f9 prestigiosi d'Austria. Esso comprende 54 trofei ufficiali vinti, di cui 51 a livello nazionale e 3 a livello internazionale, oltre a numerosi altri trofei amichevoli.\nPrima squadra.\nCompetizioni ufficiali.\n53 trofei\nCompetizioni nazionali.\n51 trofei\nAustria.\n 49 trofei\nGermania.\n 2 trofei\nCompetizioni internazionali.\n3 trofei"}
{"id": "4108710", "revid": "224230", "url": "https://it.wikipedia.org/wiki?curid=4108710", "title": "Calciatori dello Sportklub Rapid", "text": "Questa voce presenta quei calciatori dello Sportklub Rapid che, in oltre 100 anni di storia del club, si sono distinti tra i tanti per i titoli conquistati, per le presenze e le reti nelle competizioni nazionali ed internazionali, o per aver rappresentato la Nazionale del proprio Paese.\nNel corso della sua storia, il Rapid ha avuto 27 capitani, tre dei quali hanno indossato la fascia in periodi diversi (Krankl, Weber, Hofmann). Il primo fu Richard Kuthan, soprannominato \"Rigo\": arrivato al club quindicenne nel 1906, fu poi per 14 anni, dal 1911 al 1925, il capitano dei bianco-verdi. Al fronte durante la Grande guerra, in Romania e sull'Isonzo, poi sul Piave ed infine a Verdun, Kuthan pot\u00e9 tornare a Vienna solo il 10 novembre 1918, dopo una marcia a piedi di 28 giorni. Attaccante, Kuthan fu capocannoniere della 1. Klasse nel 1912-1913, 1915-1916 e nel 1921-1922 e conquist\u00f2 8 campionati e 2 coppe durante 18 anni di carriera, disputando anche due finali di Coppa Mitropa.\nLa prima vera \"stella\" fu per\u00f2 rappresentata da Josef Uridil, che raccolse idealmente il testimone di Kuthan, rispetto al quale era pi\u00f9 giovane di quattro anni, conquistando il titolo di capocannoniere per tre anni consecutivi, tra il 1919 ed il 1921. Quattro campionati e due coppe nella bacheca personale di Uridil, ricordato per\u00f2 soprattutto per il suo essere stato personaggio pubblico ben prima che tale ruolo si addicesse ai calciatori. Anche Uridil visse la guerra di trincea, come lui stesso raccont\u00f2 nell'intervista per i 20 anni del Rapid, ripresa poi nell'autobiografia del 1924 \"Was ich bin und wie ich wurde\". \"Sponsor\" di una marca di birra, dedicatario di una composizione musicale, la sua biografia a cura di Felix Schmal inaugur\u00f2 la serie delle biografie sportive dell'editore \"Wiener Sport-Verlag\".\nNel 1930 debutt\u00f2 in prima squadra Franz Binder, soprannominato \"Bimbo\". Fu il primo calciatore del Rapid a raggiungere e superare quota 200 gol in campionato, fermandosi poi a 267 nel 1949, anno del suo ritiro. Il record fu superato pochi anni dopo da Dienst ed eguagliato da Krankl nel 1985, tuttavia Binder resta a tutt'oggi il capocannoniere assoluto del Rapid in coppa d'Austria, con 60 reti in 33 partite, per una media di 1,82 gol a gara. Binder segn\u00f2 anche 33 gol in 19 presenze in coppa di Germania, per un totale di 93 in 52 gare di coppa. Capitano per undici anni, dal 1937 al 1948, Binder \u00e8 ricordato per la tripletta allo Schalke 04 che permise al Rapid di conquistare il titolo tedesco nel 1941, primo ed ultimo successo di una squadra austriaca nel campionato del Terzo Reich. Ha vinto sei volte la classifica marcatori del massimo campionato austriaco, nelle stagioni 1932-1933, 1936-1937, 1937-1938, 1938-1939, 1939-1940 e 1940-1941.\nRobert Dienst, nei suoi 12 anni di permanenza al Rapid, mise a segno 307 reti in 284 partite di campionato, superando di 40 gol il precedente record stabilito da Binder e vincendo in tre occasioni la classifica marcatori (1951, 1954, 1957). Esattamente met\u00e0 delle sue stagioni al club si conclusero con la conquista del titolo nazionale. Poich\u00e9 mise a segno anche 7 reti in 12 partite di coppa e 7 reti in 18 partite internazionali, il suo totale \u00e8 di 321 gol in 314 partite ufficiali, media di 1,02 a partita.\nHans Krankl detiene invece il record di presenze in \u00d6FB-Cup (54, una in pi\u00f9 rispetto a Fl\u00f6gel e Kienast) e quello di marcature in competizioni UEFA (18). Krankl indoss\u00f2 in due periodi distinti la fascia di capitano, che ricevette a 23 anni nel 1976 e lasci\u00f2 due anni dopo col passaggio al Barcellona, per poi riprenderla col ritorno al club nel 1981 e fino al trasferimento al Wiener Sport-Club, come giocatore-allenatore, nel 1985.\nDetentore del record di presenze in campionato con la maglia del Rapid \u00e8 l'attuale tecnico Peter Sch\u00f6ttel, in campo 436 volte tra il 1986 ed il 2001. Da autentico difensore, ha messo a segno appena 4 reti in Bundesliga e due in \u00d6FB-Cup. Suo anche il record di presenze in competizioni UEFA, 49.\nNumeri di maglia ritirati.\n5 \u2013 Peter Sch\u00f6ttel (dal 2001)\nLista dei capitani.\nElenco in ordine cronologico dei capitani del club dal 1911:\nRecord.\nCapocannonieri per singola stagione.\nCompetizioni nazionali.\nCampionato.\nElenco dei giocatori del club vincitori della classifica marcatori del campionato austriaco.\nRiconoscimenti.\nSquadra del secolo.\nNel 1999, in occasione del centenario del club, i tifosi sono stati invitati a scegliere 11 giocatori della \"squadra del secolo\" (\"Team des Jahrhunderts\") e 11 riserve (\"B-Team\").\nNella stessa occasione sono stati scelti i giocatori in assoluto pi\u00f9 rappresentativi (\"Rapidler des Jahrhunderts\"):\n\"SK Rapid Legendenclub\".\nNel dicembre 2007 il club inaugur\u00f2 un'associazione che aveva lo scopo di riunire e celebrare le grandi leggende della sua storia: nacque cos\u00ec il \"SK Rapid Legendenclub\", il \"Club delle leggende dello Sportklub Rapid\".\nSi tratta della prima associazione di questo tipo in Austria, ed \u00e8 composto da ben 69 nomi, 64 giocatori e 5 allenatori. I requisiti per l'elezione al \"Legendclub\" sono l'aver disputato almeno 100 partite di campionato con la divisa bianco-verde, oppure aver conquistato il titolo di campione d'Austria come allenatore del club.\nPresidente dell'associazione \u00e8 Dietmar Hoscher; Rudolf Edlinger ed Alfred K\u00f6rner sono invece presidenti onorari. Il motto \"Wir Sind Rapid\" (\"Noi siamo il Rapid\") \u00e8 impresso sulle targhe consegnate ai membri del \"Legendenclub\", i quali hanno anche uno spazio a loro riservato all'interno dello stadio Hanappi.\nDi seguito gli eletti al \"Legendenclub\" (tra parentesi il periodo di permanenza al club):\nIl Rapid e le Nazionali di calcio.\nDa sempre il Rapid \u00e8 uno dei principali serbatoi della Nazionale austriaca. Gi\u00e0 in occasione dell'amichevole con l' dell'11 ottobre 1903, la terza uscita ufficiale della Nazionale, scesero in campo due \"rapidler\": il portiere K. Steinmann e l'attaccante Josef Schediwy.\nSono 32 i giocatori del Rapid che hanno rappresentato l'Austria alla fase finale di un Mondiale. Il primo contingente, convocato per l'edizione italiana del 1934, era composto da Josef Bican, Matthias Kaburek, Rudolf Raftl, Josef Smistik e Franz Wagner. L'undici allenato da Hugo Meisl arriv\u00f2 sino alle semifinali ed al quarto posto assoluto.\nA causa dell'\"Anschluss\", l'Austria non pot\u00e9 essere presente all'edizione 1938, bench\u00e9 regolarmente qualificata sul campo. Viceversa, molti dei giocatori vennero cooptati nelle file della Nazionale tedesca: tra di essi vi erano quattro bianco-verdi, Hans Pesser, Rudolf Raftl, Stefan Skoumal e Franz Wagner.\nPer il 1954 vennero convocati ben 10 giocatori del Rapid, quasi la met\u00e0 dell'intera spedizione in Svizzera. Gerhard Hanappi, Ernst Happel, Robert K\u00f6rner, Erich Probst, Alfred K\u00f6rner, Karl Giesser, Walter Zeman, Johann Riegler, Robert Dienst e Paul Halla aiutarono l'Austria a raggiungere nuovamente le semifinali e, con il 3\u00ba posto assoluto, il miglior risultato di sempre ad un Mondiale. Halla, Happel, Hanappi, Dienst ed Alfred K\u00f6rner fecero parte anche della spedizione a Svezia 1958 conclusasi per\u00f2 con l'eliminazione al primo turno.\nPer Argentina 1978 furono due i convocati del club: Hans Krankl, fresco vincitore della Scarpa d'oro e Peter Persidis. Krankl fu tra i protagonisti di quel Mondiale; la Nazionale raggiunse il girone di semifinale ed il 7\u00ba posto assoluto. Krank fu convocato anche per Spagna 1982, insieme a quattro compagni di club: Bernd Krauss, Johann Pregesbauer, Heribert Weber e Herbert Feurer, che aiutarono a raggiungere il secondo turno della competizione.\nItalia 1990 vide ben sette convocati del Rapid, il numero pi\u00f9 alto dal 1954. Si trattava di Robert Pecl, Peter Sch\u00f6ttel, Christian Keglevits, Andreas Reisinger, Heimo Pfeifenberger, Andreas Herzog e Michael Konsel. In occasione dell'ultima partecipazione dell'Austria alla fase finale di un Mondiale, in Francia nel 1998, oltre a Sch\u00f6ttel vennero convocati anche Arnold Wetl ed Andreas Heraf. Sia nel 1990 che nel 1998 la Nazionale fu eliminata nel primo turno.\nL'unica presenza dell'Austria alla fase finale di un Europeo \u00e8 del 2008. Alla rassegna casalinga preser parte, in rappresentanza del Rapid, 4 giocatori. Sono \u00dcmit Korkmaz, Markus Katzer, J\u00fcrgen Patocka ed Erwin Hoffer. Anche in questo caso la Nazionale usc\u00ec di scena nel primo turno.\nAndreas Herzog \u00e8 tuttora il detentore del record di partite disputate con la maglia della Nazionale austriaca: 103. Tuttavia buona parte di queste presenze le collezion\u00f2 mentre giocava in Germania, con Werder Brema e Bayern Monaco. Gerhard Hanappi \u00e8 il giocatore con pi\u00f9 presenze in Nazionale durante il periodo di militanza nel Rapid, 82 dal 1950 al 1962. Significativo anche il record di Peter Sch\u00f6ttel: 63 presenze con la maglia dell'Austria, tutte da giocatore del Rapid.\nNove giocatori del Rapid hanno rappresentato la nel periodo 1938-1945. Si tratta di Johann Pesser, Franz Binder, Rudolf Raftl, Stefan Skoumal, Franz Wagner, Wilhelm Fitz, Franz Hofer, Johann Hofst\u00e4tter e Matthias Kaburek."}
{"id": "4108719", "revid": "339392", "url": "https://it.wikipedia.org/wiki?curid=4108719", "title": "Prip'jat' (fiume)", "text": ""}
{"id": "4108721", "revid": "92723", "url": "https://it.wikipedia.org/wiki?curid=4108721", "title": "Prip'jat'", "text": ""}
{"id": "4108726", "revid": "348618", "url": "https://it.wikipedia.org/wiki?curid=4108726", "title": "Bill Slavicsek", "text": "\u00c8 stato direttore del settore progetto di giochi di ruolo alla Wizards of the Coast. In precedenza ha lavorato anche alla West End Games e alla TSR, lavorando allo sviluppo di prodotti per il gioco di ruolo fantasy \"Dungeons &amp; Dragons\", \"Guerre stellari - Il gioco di ruolo\", \"Star Wars - Il gioco di ruolo\", \"Alternity\", \"Torg\", \"Paranoia\" e \"Ghostbusters\".\nBiografia.\nBill Slavicsek \u00e8 nato e cresciuto a New York City. Fin da ragazzo fu appassionato di fumetti, storie di fantascienza e dell'orrore: \"alcuni dei miei primi ricordi riguarndo il leggere numeri di Marvel Comics, disegnare i miei propri fumetti e guardare vecchi film dell'orrore e di fantascienza alla tv\". Interessato ai giochi fin da giovane, venne introdotto ai giochi di ruolo nel 1977 quando scopr\u00ec \"Dungeons &amp; Dragons\".\nIntenzionato originariamente a diventare un autore di fumetti, Slavicsek cambi\u00f2 il suoi obbiettivi in giornalismo e comunicazione alla St. John's University.\nDopo un anno di lavoro in un giornale per la comunit\u00e0, Slavicsek venne assunto come curatore editoriale alla West End Games nel 1986. Nel 1987 la compagnia si assicur\u00f2 i diritti per la pubblicazione di un gioco di ruolo basato su \"Star Wars\", un progetto che Slavicsek supervision\u00f2 come curatore e sviluppatore. Nel 1988 venne promosso a Direttore editoriale e creativo per la West End Games. Insieme a Greg Gorde fu l'autore del gioco di ruolo \"Torg\", pubblicato nel 1990 e del romanzo \"Stormknights\", ambientato nell'universo di \"Torg\".\nNel 1991, Slavicsek inizi\u00f2 a lavorare come \"free lance\" e nel 1993 venne assunto come progettista/curatore editoriale alla TSR in 1993. Alla TSR progett\u00f2 il gioco \"Alternity\" con Rich Baker, cos\u00ec come la versione rivista del \"Dark Sun Campaign Setting\" e di \"The Nightmare Lands\" per l'ambientazione Ravenloft. \u00abAlcuni dei miei migliori lavori personali includono le due avventure che ho scritto per Planescape \u2014 \"The Deva Spark\" e \"Harbinger House\"... Planescape ha portato fuori il meglio dalle persone che vi hanno lavorato. Sono molto orgoglioso del sistema di gioco di \"Alternity\". Ho lavorato con una grande squadra che ha compreso il mio coautore Rich Baker, il curatore Kim Mohan, David Eckelberry, Jim Butler e i grandi contributi visuali di rk post.\u00bb Per la maggior parte degli anni novanta ha lavorato simultaneamente come curatore editoriale e progettista per la Weste End Games e la TSR su vari progetti. Ha scritto la seconda edizione \"A Guide to the Star Wars Universe\", una fonte autoritaria sui film, libri e giochi ambientati in \"Guerre stellari\", pubblicata dalla Del Rey nel 1994 e curato anche la terza edizione pubblicata nel 2000.\nPer la fine del 1997 Slavicsek era il direttore del gruppo di prodotti della TSR per la Wizards of the Coast, l'incarico venne successivamente diviso e divenne direttore del progetto dei giochi di ruolo. Slavicsek annunci\u00f2 la sua separazione dalla Wizards of the Coast il 23 giugno 2011.\nSlavicsek \u00e8 diventato uno scrittore e progettista di contenuti alla Zenimax Online Studios, che sviluppa l'MMORPG \"The Elder Scrolls Online\".\nOpere.\nGiochi.\nSlavicsek \u00e8 autore delle pubblicazioni elencate di seguito.\nPer \"Ghostbusters\"\nPer \"Guerre stellari - Il gioco di ruolo\"\nPer \"Torg\":\nPer \"Advanced Dungeons &amp; Dragons\" 2\u00aa edizione:\nPer \"Alternity\":\nPer \"D&amp;D / Fast Play 2\":\nper \"D&amp;D Adventure System\":\nPer \"Dungeons &amp; Dragons\" 3.5:\nPer \"d20 Modern\":\nPer \"Dungeons &amp; Dragons\" 4:\nPer \"Star Wars - Il gioco di ruolo\":"}
{"id": "4108734", "revid": "1745361", "url": "https://it.wikipedia.org/wiki?curid=4108734", "title": "Rifugio Fronza alle Coronelle", "text": "Il rifugio Fronza alle Coronelle (in tedesco \"K\u00f6lner H\u00fctte\") \u00e8 un rifugio del gruppo montuoso del Catinaccio, nella provincia di Bolzano, pi\u00f9 precisamente nel comune di Nova Levante. \u00c8 situato nel settore occidentale del Gruppo del Catinaccio. Sorge ai piedi delle pareti della cresta Davoi e ha una posizione dominante sul sottostante passo Nigra.\nStoria.\nLa sua costruzione risale al 1900.\nAscensioni.\n\u00c8 base di partenza per le escursioni alla cima Roda di Va\u00e8l e alla cima Catinaccio. Per esperti \u00e8 il percorso ad anello attorno a cima Catinaccio, passando per la via ferrata del passo Santner, le Torri del Vajolet e il passo delle Coronelle o il passo del Vajolon."}
{"id": "4108744", "revid": "1543377", "url": "https://it.wikipedia.org/wiki?curid=4108744", "title": "Robert Blackburn (aviatore)", "text": "Biografia.\nFrequent\u00f2 la Modern School di Leeds e si laure\u00f2 nel 1906 in ingegneria; nel 1909 costru\u00ec il primo aeroplano.\nNel giugno del 1914 fond\u00f2 la Blackburn Aeroplane &amp; Motor Company."}
{"id": "4108746", "revid": "123638412", "url": "https://it.wikipedia.org/wiki?curid=4108746", "title": "Gadus", "text": "Gadus \u00e8 un genere comprendente 4 specie di grossi pesci d'acqua salata, comunemente conosciuti come Merluzzi ed appartenenti alla famiglia Gadidae."}
{"id": "4108753", "revid": "88740", "url": "https://it.wikipedia.org/wiki?curid=4108753", "title": "Manolo Jim\u00e9nez", "text": ""}
{"id": "4108754", "revid": "287204", "url": "https://it.wikipedia.org/wiki?curid=4108754", "title": "Yosuke Kubozuka", "text": ""}
{"id": "4108776", "revid": "466539", "url": "https://it.wikipedia.org/wiki?curid=4108776", "title": "Satchel Paige", "text": "Ha militato nella Negro League e successivamente nella Major League Baseball (MLB), detiene il record come \"rookie\" pi\u00f9 anziano di tutti i tempi della MLB, avendo esordito nella lega all'et\u00e0 di 42 anni, e come lanciatore pi\u00f9 vecchio ad aver partecipato ad un All-Star Game (47 anni nel 1953).\nBiografia.\nNato a Mobile in Alabama, la data esatta di nascita resta tuttora controversa bench\u00e9 sia accettata quella del 7 luglio 1906 (presente in un certificato di nascita), anche se esistono testimonianze contrastanti fornite dai membri della sua stessa famiglia. La carriera di Paige si svolse in prevalenza nella Negro League, bench\u00e9 ebbe esperienze anche nei campionati di Cuba, della Repubblica Dominicana, di Porto Rico e del Messico. Esord\u00ec nella Major League Baseball il 9 luglio 1948 con i Cleveland Indians. Dopo una sola stagione il contratto non fu rinnovato e Paige torn\u00f2 a giocare nella Negro League.\nNel 1951 i St. Louis Browns si dimostrarono interessati ad ingaggiarlo e dopo una breve trattativa lo misero sotto contratto. Rest\u00f2 con la franchigia di St. Louis sino al 1953, successivamente gioc\u00f2 in varie squadre nelle Minor Leagues sino al 1966. Nel 1965 venne messo sotto contratto per una sola partita dai Kansas City Athletics, all'et\u00e0 di 59 anni . Gioc\u00f2 come lanciatore partente nella partita disputata il 25 settembre 1965 contro i Boston Red Sox, restando in campo per tre inning, prima di uscire tra l'ovazione del pubblico presente.\nNel 1971 venne introdotto nella Baseball Hall of Fame, primo giocatore proveniente dalla Negro League a ricevere questo importante riconoscimento. Nel 1999 \"The Sporting News\" lo inser\u00ec al 19\u00ba posto nella classifica dei migliori cento giocatori di tutti i tempi.\nCinema.\nSatchel Page ha anche interpretato la parte di un sergente di colore nel film \"western\" del 1959 \"Il meraviglioso paese\" di Robert Parrish."}
{"id": "4108777", "revid": "1573940", "url": "https://it.wikipedia.org/wiki?curid=4108777", "title": "Gadus ogac", "text": "Il merluzzo artico (Gadus ogac sinonimo di Gadus macrocephalus ()), conosciuto anche come merluzzo della Groenlandia, \u00e8 un pesce osseo marino appartenente alla famiglia Gadidae.\nDistribuzione e habitat.\nSi tratta di una specie ad areale artico diffusa su entrambe le sponde dell'estremo nord dell'Oceano Atlantico settentrionale e presente anche in alcune zone del nord Pacifico (Alaska). Una popolazione isolata \u00e8 presente nel mar Bianco.\nPopola prevalentemente acque costiere e non si spinge che raramente al largo o a profondit\u00e0 pi\u00f9 elevate (massimo registrato 400 metri).\nDescrizione.\n\u00c8 molto simile al merluzzo bianco da cui si distingue prevalentemente per la testa pi\u00f9 larga e la colorazione che \u00e8 pi\u00f9 uniforme e scura sul dorso e i fianchi mentre degrada su toni pi\u00f9 chiari sul ventre. La taglia massima registrata \u00e8 di 77 cm.\nBiologia.\nSi tratta di una specie solitaria che non forma banchi. Pu\u00f2 vivere fino a 12 anni.\nAlimentazione.\nSi nutre di altri pesci (\"Boreogadus saida\", \"Mallotus villosus\", giovani \"Reinhardtius hippoglossoides\" e anche giovani della propria specie), di gamberetti, granchi, krill, cefalopodi, vermi marini e echinodermi. Si pensa che ci sia competizione alimentare tra questa specie e il merluzzo bianco.\nPesca.\nQuesta specie \u00e8 oggetto di pesca commerciale, ma gli stock si sono notevolmente ridotti."}
{"id": "4108787", "revid": "746117", "url": "https://it.wikipedia.org/wiki?curid=4108787", "title": "Campi di urne del medio-Danubio", "text": "Con campi di urne del medio-Danubio ci si riferisce ai gruppi regionali della cultura dei campi di urne della zona del medio-Danubio. \nOrigine.\nQuesta cultura si svilupp\u00f2 nel bronzo tardo, a partire dal 1300 a.C., sulle basi della cultura dei tumuli della regione, a causa delle influenze culturali provenienti da oriente e da sud-est, cio\u00e8 dall'area occupata dalla cultura di Piliny.\nCronologia e area di distribuzione.\nLa cultura dei campi di urne nel medio-Danubio sorse a partire dal 1300 a.C. e perdur\u00f2 fino all'800 a.C., quando venne sostituita dalla cultura di Hallstatt. Viene suddivisa in tre fasi principali:\nLa sua area di distribuzione occupava tutto il corso del medio-Danubio che comprende: Moravia, Bassa Austria, Ungheria occidentale, Slovacchia sud-occidentale e Slovenia . All'interno di esso si possono riconoscere diversi gruppi regionali, tra i pi\u00f9 importanti si segnalano:\nEconomia.\nL'economia si basava sull'agricoltura e sull'allevamento principalmente di bovini e ovini ma anche maiali e cavalli. Si praticava la caccia soprattutto di caprioli, cervi e cinghiali.\nInsediamenti.\nGli insediamenti erano generalmente aperti ma vi sono degli esempi di insediamenti fortificati sulle alture.\nRiti funerari.\nIl rito funerario prevedeva la cremazione del defunto le cui ceneri venivano successivamente poste in urne ed interrate. In Slovacchia, in Burgeland e Ungheria occidentale, e in minor misura in Moravia, sulle sepolture veniva aggiunto un tumulo di terra. L'altezza di questi tumuli poteva essere di diversi metri mentre il diametro poteva misurare anche decine di metri. Il corredo funerario comprendeva ceramiche, armi e talvolta anche corazze in bronzo.\nIdentificazione etnica.\nI gruppi regionali del medio-Danubio sono stati associati alle popolazioni che in seguito alle loro migrazioni verso Italia e Balcani daranno origine agli Italici, Dori e Illiri."}
{"id": "4108788", "revid": "287204", "url": "https://it.wikipedia.org/wiki?curid=4108788", "title": "Deon Grant", "text": "Carriera professionistica.\nCarolina Panthers.\nGrant fu scelto nel corso del secondo giro del Draft 2000 Carolina Panthers. Dopo non essere entrato in campo nella sua stagione da rookie, nelle successive tre annate non salt\u00f2 nemmeno una gara come titolare, totalizzando nella sua esperienza come Panther 215 tackle, 2 sack, 11 intercetti e 30 passaggi deviati.\nJacksonville Jaguars.\nNella stagione 2004, Deon si trasfer\u00ec ai Jaguars, franchigia in cui rimase tre stagioni. Durante la sua esperienza in Florida, Grant gioc\u00f2 sempre come titolare facendo registrare 191 tackle, 2,5 sack, 18 passaggi deviati e 7 intercetti.\nSeattle Seahawks.\nGrant firm\u00f2 in qualit\u00e0 di free agent coi Seattle Seahawks nel 2007. Fu tagliato il 15 marzo 2010, principalmente a causa delle alte cifre presenti nel suo contratto. Egli termin\u00f2 la sua esperienza a Seattle con 224 tackle, 8 intercetti e un fumble recuperato.\nNew York Giants.\nGrant firm\u00f2 coi New York Giants il 1\u00ba aprile 2010. Dopo una stagione coi Giants, egli divenne nuovamente un free agent, ma fin\u00ec col rifirmare coi Giants il 16 agosto 2011 un contratto annuale del valore di 4 milioni di dollari.\nNella stagione 2011, Grant gioc\u00f2 tutte le 16 gare stagionali, 9 delle quali come titolare, totalizzando 64 tackle, 1 sack, 1 intercetto e 9 passaggi deviati. I Giants conclusero la stagione con un record di 9-7, qualificandosi per un soffio ai playoff grazie alla vittoria decisiva sui Cowboys. Nella \"off-season\", essi eliminarono nell'ordine gli Atlanta Falcons, i favoritissimi e campioni in carica Green Bay Packers e nella finale della NFC i San Francisco 49ers. Il 5 febbraio 2012, Deon part\u00ec come titolare nel Super Bowl XLVI, vinto contro i New England Patriots 21-17, laureandosi per la prima volta campione NFL. Al termine della stagione, Grant divenne un \"unrestriced\" free agent. Si ritir\u00f2 ufficialmente nel 2013.\nStatistiche.\n\"Fonte: NFL.com\""}
{"id": "4108790", "revid": "288300", "url": "https://it.wikipedia.org/wiki?curid=4108790", "title": "Sergio Moreno", "text": ""}
{"id": "4108794", "revid": "1833487", "url": "https://it.wikipedia.org/wiki?curid=4108794", "title": "Gusttavo Lima", "text": "Biografia.\nNato a Presidente Oleg\u00e1rio il 3 settembre 1989, figlio di genitori poveri nati entrambi nel distretto di Minas Gerais. Dopo essersi affermato nel suo paese con i brani \"Inventor dos Amores\" e \"Cor de Ouro\"., \u00e8 diventato famoso in tutto il mondo grazie alla canzone \"Balada\", diventata un vero e proprio tormentone estivo nel 2012. Viene spesso comparato ai cantanti sertanejo Luan Santana e Michel Tel\u00f3. \nIl suo primo successo artistico \u00e8 arrivato nel suo paese a soli 9 anni, nel 1998, con la canzone \"\u00c9 o Amor\" composta da Zez\u00e9 Di Camargo &amp; Luciano.\nAgli inizi del 2010 ha lanciato il suo secondo album, prodotto dalla Audio Mix, dal titolo \"Inventor dos amores\", che ha superato le copie vendute. Lo stesso anno, Lima ha lanciato due singoli: \"Cor de Ouro\" e \"Balada\". Quest'ultimo, conosciuto anche come \"Balada Boa\", ha raggiunto la terza posizione scalando poi anche le classifiche internazionali e arrivando fino ai mercati discografici europei, seguito dall'album \"Gusttavo Lima e voc\u00ea\" uscito nel 2011 che ha superato le copie vendute ed \u00e8 stato certificato Disco di platino.\nNel gennaio del 2012, Gusttavo Lima ha iniziato un tour internazionale negli Stati Uniti, annunciando anche il lavoro di un nuovo album live intitolato \"Ao Vivo em S\u00e3o Paulo\".\nLima \u00e8 uno dei pochissimi cantanti brasiliani a manifestare posizioni politiche di destra: \u00e8 favorevole alla liberalizzazione delle armi da fuoco ed in occasione delle elezioni presidenziali del 2018 ha dichiarato il suo appoggio al candidato ultra-conservatore Jair Bolsonaro, poi eletto presidente.\nVita privata.\nSi \u00e8 sposato nel 2016 con la modella e attrice Andressa Suita, dalla quale ha poi divorziato nel 2020. Ha due figli maschi."}
{"id": "4108798", "revid": "2006282", "url": "https://it.wikipedia.org/wiki?curid=4108798", "title": "Salvatore Adelfio", "text": " Considerato uomo d'onore della famiglia mafiosa di Villagrazia-Santa Maria del Ges\u00f9, \u00e8 stato arrestato nel 2009 a Perthus dalla polizia francese dopo una latitanza durata un anno. Al momento dell'arresto era considerato uno dei nomi di spicco di Cosa nostra a Palermo.\nLa sua latitanza era iniziata nel 2008, dopo l'Operazione Old Bridge, che l'aveva visto accusato di estorsione. Figlio di Giovanni Adelfio e cognato di Carlo Greco, \u00e8 stato condannato in appello a 9 anni e sei mesi di reclusione."}
{"id": "4108801", "revid": "618763", "url": "https://it.wikipedia.org/wiki?curid=4108801", "title": "Katherina Cavalieri", "text": ""}
{"id": "4108803", "revid": "116003950", "url": "https://it.wikipedia.org/wiki?curid=4108803", "title": "NGC 1409", "text": "NGC 1409 \u00e8 una piccola galassia a spirale barrata situata nella costellazione del Toro, distante circa 340 milioni di anni luce (105 Mpc). Essa interagisce con NGC 1410, una piccola Galassia di Seyfert il cui nucleo \u00e8 lontano almeno 23 000 anni luce da quello di NGC 1409.\nLe due galassie sono infatti note per il loro scambio di polveri e gas, attraverso una corrente di materiali: la corrente contiene una massa di polveri equivalente a 2 milioni di masse solari, quindi quella totale (tenendo conto che il rapporto tra le masse dei gas e delle polveri \u00e8 in genere di 160) risulta essere equivalente a circa 300 milioni di volte quella solare.\nLa caratteristica notevole di questo scambio di materiale \u00e8 che le osservazioni condotte non hanno rilevato in questa galassia l'innesco di alcuna prolifica formazione di stelle massicce (come invece accade in altre galassie interagenti, ad esempio nelle Galassie Antenne)."}
{"id": "4108807", "revid": "547034", "url": "https://it.wikipedia.org/wiki?curid=4108807", "title": "Luciferine", "text": "Le luciferine (dal latino \"lucifer\", \"portatore di luce\") sono una classe di composti eterociclici che emettono luce presenti in diversi organismi in cui si osserva bioluminescenza. Le luciferine subiscono una ossidazione catalizzata da un enzima che produce un intermedio instabile che decade emettendo luce. Il termine luciferina \u00e8 genericamente usato per riferirsi alle molecole che emettono luce substrati di luciferasi o fotoproteine.\nTipi.\nLe luciferine sono una classe di piccole molecole che fungono da substrati per reazioni redox in presenza di luciferasi per produrre ossiluciferine ed energia sotto forma di luce. Non \u00e8 noto con certezza quanti tipi di luciferine siano presenti in natura, ma alcuni dei composti meglio studiati sono riportati nella lista seguente. La caratteristica comune di tutte le luciferine \u00e8 che utilizzano specie reattive all'ossigeno per emettere luce.\nLucciola.\nLa luciferina di lucciola \u00e8 la luciferina trovata in molte specie di Lampyridae. \u00c8 substrato della luciferasi (EC 1.13.12.7) responsabile della caratteristica colorazione gialla della luce di lucciola. La reazione \u00e8 inusuale in quanto \u00e8 stato scoperto che \u00e8 necessaria ATP per l'emissione di luce.\nLumaca.\nLa formula chimica della luciferina di Latia \u00e8 (\"E\")-2-metil-4-(2,6,6-trimetil-1-cicloes-1-il)-1-buten-1-olo formiato presente nella lumaca d'acqua dolce \"Latia neritoides\".\nBatterica.\nLa luciferina batterica \u00e8 un tipo di luciferina trovata nei batteri. \u00c8 formata da una aldeide a catena lunga e da una riboflavina fosfato ridotta."}
{"id": "4108810", "revid": "117511942", "url": "https://it.wikipedia.org/wiki?curid=4108810", "title": "IONIS School of Technology and Management", "text": "La IONIS School of Technology and Management \u00e8 un'universit\u00e0 francese, d'Ingegneria e gestione istituita nel 2009, situata a Ivry-sur-Seine nel campus dell'IONIS Education Group.\nDidattica.\nLa scuola offre 14 MBA in tecnologie dell'informazione, informatica, energia, le biotecnologie e la gestione."}
{"id": "4108813", "revid": "767487", "url": "https://it.wikipedia.org/wiki?curid=4108813", "title": "Roy Scott Dunbar", "text": "Laureatosi in fisica e astronomia all'Universit\u00e0 di Albany nel 1976, ha conseguito il PhD in fisica nel 1980 all'Universit\u00e0 di Princeton. L'anno successivo ha iniziato a lavorare presso il Jet Propulsion Laboratory.\nIl Minor Planet Center gli accredita la scoperta di dieci asteroidi, effettuate tra il 1981 e il 1987, in parte in collaborazione con Eleanor Francis Helin e Maria Antonella Barucci.\nGli \u00e8 stato dedicato l'asteroide 3718 Dunbar."}
{"id": "4108814", "revid": "831312", "url": "https://it.wikipedia.org/wiki?curid=4108814", "title": "Thibaut Pinot", "text": "Carriera.\nGli esordi.\nOriginario della Franca Contea, nel 2009 debutta tra gli Under-23 con la divisa del Club Cycliste \u00c9tupes, vincendo una tappa al Tour des Pays de Savoie e il Giro della Valle d'Aosta. Dopo una sola stagione nella categoria, all'inizio del 2010 passa professionista con il team Fran\u00e7aise des Jeux, mettendosi in evidenza con piazzamenti al Crit\u00e9rium du Dauphin\u00e9 e al Tour de l'Ain. Nel 2011 ottiene le prime vittorie da \"pro\": una tappa e la classifica finale del Tour Alsace, due frazioni al Tour de l'Ain e una tappa e la classifica finale della Settimana Ciclistica Lombarda.\nNel 2012 si classifica decimo al Tour de France, riuscendo a vincere anche la tappa con arrivo a Porrentruy. Nel 2013 conclude al quarto posto il Tour de Suisse e al settimo la Vuelta a Espa\u00f1a; partecipa anche alla gara in linea di campionati del mondo di Firenze, concludendo per\u00f2 solo 50\u00ba.\n2014: il podio al Tour de France.\nNella prima parte del 2014 si classifica nono alla Vuelta Ciclista al Pa\u00eds Vasco e decimo al Tour de Romandie; in giugno \u00e8 quindi quinto e miglior giovane al Bayern Rundfahrt. Inizia il Tour de France puntando ad un piazzamento nei primi dieci, ma tappa dopo tappa affina la condizione ed in salita tiene sempre il passo dei migliori sui Vosgi, in cui \u00e8 secondo nella tappa di La Planche des Belles Filles, sulle Alpi e ancge sui Pirenei, dove giunge secondo nella tappa con arrivo ad Hautacam dietro alla maglia gialla Vincenzo Nibali. Alla vigilia della penultima tappa, una cronometro di 54 km, \u00e8 secondo in classifica generale, ma l'indomani perde il secondo gradino del podio in favore del trentasettenne connazionale francese Jean-Christophe P\u00e9raud: chiude dunque il Tour 2014 sul gradino pi\u00f9 basso del podio, facendo comunque sua la maglia bianca di miglior giovane. Dopo la \"Grande Boucle\" partecipa alla Vuelta a Espa\u00f1a, ma si ritira dopo undici tappe; \u00e8 poi quarto nella semiclassica Tour du Doubs e nella graduatoria generale del Tour du G\u00e9vaudan Languedoc-Roussillon.\n2015-2016: l'affermazione.\nApre il 2015 con il quarto posto alla Tirreno-Adriatico e il secondo al Crit\u00e9rium International, mentre tra maggio e giugno vince una tappa al Tour de Romandie e una al Tour de Suisse, concludendo quarto in entrambe le competizioni. Inizia quindi il successivo Tour de France con ambizioni di classifica, ma, complice una condizione non ottimale, non riesce ad esprimersi ai livelli dell'anno precedente, e chiude la corsa soltanto al sedicesimo posto in classifica generale. Trova per\u00f2 la vittoria nella ventesima tappa di quella \"Grande Boucle\", la pi\u00f9 prestigiosa, con arrivo sull'Alpe d'Huez. Tra settembre e ottobre vince anche il Tour du G\u00e9vaudan Languedoc-Roussillon e si classifica quarto alla Milano-Torino e terzo al Giro di Lombardia.\nNel 2016 ottiene buoni piazzamenti gi\u00e0 tra gennaio e marzo: \u00e8 infatti secondo al Grand Prix Cycliste la Marseillaise, terzo all'Etoile de Bess\u00e8ges, quarto alla Volta ao Algarve e quinto alla Tirreno-Adriatico. In stagione \u00e8 anche autore di notevoli progressi nelle prove contro il tempo: vince infatti una breve cronometro al Crit\u00e9rium International davanti allo specialista J\u00e9r\u00f4me Coppel (si impone anche nella classifica finale dopo aver trionfato in salita sul Col de l'Ospedale) e si ripete anche nella cronometro del Tour de Romandie, precedendo specialisti di livello quali Tom Dumoulin, Chris Froome e Ion Izagirre. Vince poi a giugno per la prima volta in carriera anche i campionati nazionali francesi a cronometro. Partecipa al Tour de France con grosse ambizioni di classifica, ma non riesce a tenere il passo dei migliori e si ritira a causa di una bronchite. Non prende il via alla Vuelta a Espa\u00f1a, che avrebbe dovuto essere un obiettivo di ripiego per il finale di stagione e, di fatto, non prende parte ad alcuna altra gara nel 2016.\n2017: il quarto posto al Giro d'Italia.\nApre la stagione 2017 con l'obiettivo di ben figurare al 100\u00ba Giro d'Italia. Nelle gare di febbraio e marzo \u00e8 in evidenza alla Vuelta a Andaluc\u00eda, dove conquista la seconda frazione e il terzo posto nella generale finale, alla Strade Bianche, con un buon nono posto, e alla Tirreno-Adriatico, in cui chiude terzo a 36\" dal vincitore Nairo Quintana. A fine aprile corre il Tour of the Alps, l'ex Giro del Trentino, conquistando la quinta e ultima tappa e il secondo posto nella classifica generale finale alle spalle di Geraint Thomas.\nA maggio \u00e8 al via del Giro d'Italia. Nella \"Corsa rosa\" coglie un ottimo secondo posto alle spalle di Nairo Quintana nella nona tappa, quella con arrivo sul Blockhaus, staccando molti altri pretendenti alla classifica generale e salendo al secondo in classifica generale alle spalle dello scalatore colombiano. Nella seguente cronometro di Montefalco, vinta da Tom Dumoulin, non \u00e8 brillante e accusa distacchi significativi dai suoi diretti avversari; perde terreno anche nella tappa di Bormio, dove arriva a quasi un minuto e mezzo da Vincenzo Nibali e Quintana. Si dimostra pimpante invece sia nel tappone dolomitico di Ortisei sia nella tappa di Piancavallo, attaccando e recuperando terreno sugli avversari, e vince quindi in volata la penultima tappa del Giro, ad Asiago, davanti a Il'nur Zakarin e Nibali, dopo aver staccato Dumoulin sulla salita di Foza. Perde comunque la terza posizione in classifica al termine dell'ultima tappa, la cronometro conclusiva da Monza a Milano: in quel Giro chiude quarto nella generale, alle spalle di Dumoulin, Quintana e Nibali.\nSuccessivamente disputa il Tour de France con l'obiettivo di vincere una tappa, ma non raggiunge il risultato sperato e si ritira durante la diciassettesima frazione. Dopo la \"Grande Boucle\" vince la classifica finale del Tour de l'Ain, mentre in ottobre conclude secondo alla Tre Valli Varesine e quinto al Giro di Lombardia.\n2018: il ritiro al Giro, le vittorie di tappa alla Vuelta e il Giro di Lombardia.\nInizia la stagione 2018 con il Giro d'Italia come primo grande obiettivo. Nell'avvicinamento alla corsa rosa si impone nella classifica finale del Tour of the Alps. Disputa il Giro d'Italia ad alto livello tanto che, al termine della diciannovesima tappa, occupa il terzo posto della classifica generale e sembra avere ottime possibilit\u00e0 di confermarlo. Tuttavia il giorno successivo va in crisi, accusando un ritardo di tre quarti d'ora sul traguardo di Cervinia. Trasportato all'ospedale di Aosta per disidratazione, non prende il via dell'ultima frazione.\nDopo un periodo di riposo rientra in gara al Tour de Pologne, classificandosi terzo dietro a Micha\u0142 Kwiatkowski e Simon Yates. Partecipa quindi alla Vuelta a Espa\u00f1a come capitano della sua squadra. Nonostante nella sesta tappa perda quasi due minuti a causa di un \"ventaglio\", continua a curare la classifica. Durante 19\u00aa tappa si impone per distacco sull'arrivo in salita dei Lagos de Covadonga, scattando a circa 6 chilometri dal traguardo e staccando gli altri rivali di classifica. Coglie il secondo successo in occasione dell'arrivo in salita di Andorra/Naturlandia, staccando il leader Simon Yates e l'olandese Steven Kruijswijk, con i quali aveva attaccato nel finale. Conclude la corsa a tappe spagnola al sesto posto.\nDopo essersi piazzato nono al mondiale di Innsbruck partecipa a una serie di gare italiane in linea, arrivando secondo alla Tre Valli Varesine e imponendosi, pochi giorni dopo, nella Milano-Torino: avvantaggiatosi nel finale, sfrutta il lavoro del compagno David Gaudu e, favorito anche dalla caduta di Miguel \u00c1ngel L\u00f3pez, va a vincere in solitaria sul colle di Superga. Pochi giorni dopo partecipa al Giro di Lombardia, con ambizioni di vittoria: va all'attacco sul Muro di Sormano insieme a Vincenzo Nibali, a quasi 50 chilometri dalla conclusione; stacca il corridore italiano sull'ultima salita, il Civiglio e coglie cos\u00ec la vittoria in solitaria, conquistando la sua prima classica monumento.\n2019: l'assalto al Tour.\nL'obiettivo principale di questa stagione \u00e8 il Tour de France. Nella prima parte di stagione partecipa al Tour de la Provence, dove chiude in quarta posizione nella classifica generale, e al Tour du Haut-Var, dove si impone nella tappa conclusiva e aggiudicandosi la classifica finale. \nIn marzo \u00e8 al via della Tirreno-Adriatico, dove coglie come miglior piazzamento il quinto posto nella quinta frazione, con arrivo a Recanati, e il quinto nella classifica finale. Successivamente partecipa alla Volta Ciclista a Catalunya dove non coglie alcun piazzamento di rilievo. \nA fine maggio, come avvicinamento alla \"Grande Boucle\"', partecipa al Tour de l'Ain: nella tappa regina, con arrivo al Col du Grand Colombier, trionfa in solitario e si aggiudica la corsa. Il 20 luglio vince la quattordicesima tappa del Tour de France, con arrivo sul Colle del Tourmalet, superando negli ultimi metri Julian Alaphilippe e Steven Kruijswijk.\nIl giorno successivo chiude in modo spettacolare al secondo posto dietro Simon Yates.\nMolto sfortunato \u00e8 costretto a ritirarsi all'inizio della travagliata diciannovesima tappa per un problema muscolare (due giorni prima, per evitare una caduta, ha sbattuto il ginocchio sinistro contro il manubrio e il dolore \u00e8 andato via via peggiorando)."}
{"id": "4108816", "revid": "599013", "url": "https://it.wikipedia.org/wiki?curid=4108816", "title": "Karl Skerlan", "text": ""}
{"id": "4108821", "revid": "1543377", "url": "https://it.wikipedia.org/wiki?curid=4108821", "title": "Paradosso dell'amante", "text": "Il paradosso dell'amante \u00e8 una variante del paradosso dell'edonismo che si sofferma sul dilemma fra l'ottenere il piacere a discapito dell'appagamento intellettuale, e viceversa. Esso si origina come speculazione del romanticismo, ma \u00e8 stato poi rielaborato da un punto di vista psicologico nell'analizzare i rapporti interpersonali e le meccaniche della seduzione, contrapponendole all'ideale dell'amore platonico.\nDa un lato si vede la pulsione sessuale come un effetto secondario che pu\u00f2 allontanare dal vero obiettivo, al punto che la sola ricerca edonistica risulterebbe inutile se non una sconfitta, tuttavia lo psicologo Alfred Adler citando Nietzsche sottolinea che il piacere sia uno scopo primario per soddisfare la volont\u00e0 di potenza, ugualmente necessaria per ottenere la felicit\u00e0.\nIl paradosso racconta di come un uomo abbia suscitato l'interesse di una nobildonna comportandosi in maniera brillante e audace, e sia a sua volta rimasto affascinato dalla sua cultura e raffinatezza filosofica. Egli la corteggia in maniera sfuggente e passionale, rappresentando una continua sfida e suscitando in lei attrazione, poich\u00e9 la nobildonna prova profonda attrazione per le sfide romantiche. L'uomo per\u00f2, ha in realt\u00e0 sempre sognato l'amor cortese e vorrebbe una relazione pi\u00f9 platonica con l'amata in cui circondarla di premure e condividere la sapienza reciproca, ma sa anche bene che cos\u00ec facendo non diverr\u00e0 il suo amante bens\u00ec un suo confidente e verr\u00e0 soppiantato dal suo rivale anch'esso audace e sfuggente. Si trova cos\u00ec nel dilemma se assecondare il suo desiderio e la sua passione, rinunciando cos\u00ec a gran parte della complicit\u00e0 intellettuale e della tenerezza auspicate, o forzare il suo ideale di amore, che per\u00f2 condurr\u00e0 all'amicizia e alla mancata intesa sessuale.\nPertanto paradossalmente, pi\u00f9 vorr\u00e0 la passionalit\u00e0 nel suo amore, pi\u00f9 dovr\u00e0 mettere da parte i valori pi\u00f9 idealizzati dell'amore per semplice natura riproduttiva, laddove pi\u00f9 si dedicher\u00e0 a questo, pi\u00f9 non otterr\u00e0 l'amore cercato; finch\u00e9 non trover\u00e0 il giusto equilibrio che gli consentir\u00e0 di amare ed essere ricambiato, senza ottenere una relazione superficiale fatta di solo edonismo e senza ottenere niente pi\u00f9 che una amicizia o una fratellanza.\nLa situazione presenta analogie con il dilemma del porcospino (necessit\u00e0 di trovare equilibrio fra due distanze non soddisfacenti appieno) e con il paradosso del Comma 22 (situazione in cui entrambe le opzioni portano alla non risoluzione del problema)."}
{"id": "4108827", "revid": "599013", "url": "https://it.wikipedia.org/wiki?curid=4108827", "title": "NKK Soccer Club 1991-1992", "text": "Questa voce raccoglie le informazioni riguardanti il NKK Soccer Club nelle competizioni ufficiali della stagione 1991-1992.\nStagione.\nAppena retrocesso dalla prima divisione, il NKK rinnov\u00f2 la propria rosa includendo due stranieri tra cui il difensore della nazionale salvadoregna Jaime Rodr\u00edguez e affid\u00f2 la guida tecnica al centravanti Toshio Matsuura, appena ritiratosi dall'attivit\u00e0 agonistica. Eliminato dal Matsushita Electric al secondo turno della Japan Soccer League Cup, il NKK disput\u00f2 un campionato a ridosso delle prime posizioni della classifica, ottenendo un quarto posto finale che gli valse l'accesso alla prima edizione della neocostituita Japan Football League."}
{"id": "4108829", "revid": "671029", "url": "https://it.wikipedia.org/wiki?curid=4108829", "title": "T\u00fcrkiye S\u00fcper Kupas\u0131 2008", "text": "La Supercoppa turca 2008 \u00e8 stata la trentaseiesima edizione della T\u00fcrkiye S\u00fcper Kupas\u0131. Si \u00e8 disputata il 17 agosto 2008 alla MSV-Arena di Duisburg, in Germania, e ha visto di fronte i campioni di Turchia in carica del e il Kayserispor, detentore della Coppa di Turchia.\nIl si \u00e8 aggiudicato il trofeo per l'undicesima volta nella propria storia."}
{"id": "4108832", "revid": "433605", "url": "https://it.wikipedia.org/wiki?curid=4108832", "title": "Castel Loriano", "text": "Castel Loriano \u00e8 un castello ubicato nel centro storico di Marcianise, comune della provincia di Caserta.\nDi epoca medievale con mura di cinta e torri merlate ha all'interno del grande piazzale una chiesetta della quale si sta definendo l'anno di costruzione.\nIl Castel Loriano fu costruito intorno al 1200, secondo alcune citazioni storiche riguardanti la citt\u00e0 di Capua. Durante il 1400 fu ristrutturato, ma nei secoli successivi fu modificato radicalmente. Ha ancora le torri, le mura di cinta e la chiesa interna. L'edificio non \u00e8 in buono stato ed \u00e8 abitato da varie famiglie e vi \u00e8 stato installato un ristorante. \u00c8 citato nel romanzo Il dormiveglia di Giuseppe Bonaviri, poich\u00e9 la moglie, Raffaella Osario, era originaria di Marcianise. \u00c8 convinzione popolare che all'inizio dell'Ottocento Napoleone Bonaparte fosse ospite a Castel Loriano, pertanto derivata dal fatto che per molto tempo il castello venne abitato dai militari francesi.\nStoria.\nDi esso si ha la prima menzione nel 1294, perch\u00e9 il 26 maggio di quell'anno Carlo II d'Angi\u00f2 ne fece concessione come feudo a tal Giletto Malbohe. Da costui pass\u00f2 ad Egidio Malbohe ed alla morte di quest'ultimo fu devoluto al fisco. Sul cominciare del XIV\u00b0 secolo, Re Roberto d'Angi\u00f2 ne invest\u00ec l'Arcivescovo di Capua Ingeranno de Stella e suo fratello Riccardo. Dopo la morte di questi ne ottenne il dominio utile, il 31 maggio 1334, un certo Tommaso Mansella. Nel 1339 ne era possessore il figlio di Roberto de Lagonessa che lo vendette a Roberto de Capua, Conte d'Altavilla. Segu\u00ec poi il figlio di Roberto, Bartolomeo de Capua. II Conte d'Altavilla ne tenne il possesso fino al 1380. Nel 1390 ne era signore Guglielmo de Lagonessa, marito di Lucrezia, figlia del detto Bartolomeo de Capua, ed a lui successe Roberto II de Capua. Dopo Roberto de Capua, ne divenne possessore Andrea De Capua che lo vendette a Giorgio Grittis di Venezia. Alla morte di questi, pass\u00f2 nel 1420, al figlio Michele che nel 1448 lo vendette ad Alfonso Caracciolo, da costui pass\u00f2 ad Oliviero e quindi a Giovan Battista Caracciolo; poi pass\u00f2 alla figlia, che and\u00f2 in sposa a Prospero Suardo. Da Prospero Suardo e i suoi discendenti primogeniti, pervenne nel 1638 ad un terzo Prospero e poi ad un quarto, la cui figlia Anna Maria Suardo nel 1731 spos\u00f2 Giovanni de Guevara. Da questi venne a Prospero de Guevara, poi a Carlo ed infine a Giovanni Guevara Suardo, detto Duca di Bovino e di Castel d'Airola. Dalla erede dei discendenti di costui, Donna Maria Guevara Suardo, fu G. Battista, maritata al Duca D. Giulio Lecco, l'edificio fu venduto circa cinquant'anni fa a Pietro Gigliofiorito. I loro eredi lo hanno venduto alla famiglia Fretta, gli attuali proprietari. \u00c8 diventato un'abitazione privata e ha subito molte trasformazioni che hanno cambiato l'aspetto originale: sono riconoscibili solo la torre, le mura di confine e la chiesa confinante. Alcuni studiosi pensano che sotto il castello siano presenti alcuni tunnel che servivano, in caso di attacco nemico, come via di fuga. (Le notizie sopra esposte riguardano Castel Airola e non Castel Loriano: Vedi \"Il Giornale di Marcianise\" del 29 aprile 2008. Per notizie su Castel Loriano vedi \"Marcianise Digest\" del mese di Marzo 2012).."}
{"id": "4108846", "revid": "767487", "url": "https://it.wikipedia.org/wiki?curid=4108846", "title": "Leone Gerlin", "text": "Carriera.\nInizia a giocare nella Pievigina di Pieve di Soligo.\nPassa al Treviso nel 1939 per poi ritrovarlo in prestito militare nell'Unione Sportiva Tenente Mario Passamonte nel 1941-1942. Tornato al Treviso vi rimane fino alla stagione 1947-1948 (collezionando 57 presenze e 3 reti in Serie B nelle ultime due stagioni), dopodich\u00e9 viene ceduto al Napoli.\nDal 1949 al 1952 gioca nel Cagliari, dove realizza 3 reti in 30 presenze e conquista una promozione in Serie B."}
{"id": "4108847", "revid": "287204", "url": "https://it.wikipedia.org/wiki?curid=4108847", "title": "30719 Isserstedt", "text": "30719 Isserstedt \u00e8 un asteroide della fascia principale. Scoperto nel 1963, presenta un'orbita caratterizzata da un semiasse maggiore pari a 3,0840246\u00a0UA e da un'eccentricit\u00e0 di 0,2128653, inclinata di 15,60646\u00b0 rispetto all'eclittica.\nL'asteroide \u00e8 dedicato all'omonimo quartiere della citt\u00e0 tedesca di Jena, teatro della battaglia di Jena."}
{"id": "4108875", "revid": "287204", "url": "https://it.wikipedia.org/wiki?curid=4108875", "title": "Parigi-Roubaix 1988", "text": "La Parigi-Roubaix 1988, ottantaseiesima edizione della corsa, fu disputata il 10 aprile 1988, per un percorso totale di 266\u00a0km. Fu vinta dal belga Dirk Demol, giunto al traguardo con il tempo di 6h34'18\" alla media di 40,47\u00a0km/h.\nPresero il via da Compi\u00e8gne 194 ciclisti, 75 di essi portarono a termine la gara."}
{"id": "4108882", "revid": "104458", "url": "https://it.wikipedia.org/wiki?curid=4108882", "title": "Maxime Laheurte", "text": "Biografia.\nIn Coppa del Mondo ha esordito il 30 gennaio 2005 a Sapporo (25\u00b0) e ha ottenuto il primo podio il 3 dicembre 2006 a Lillehammer (3\u00b0).\nIn carriera ha preso parte a tre edizioni dei Giochi olimpici invernali, (38\u00b0 nel trampolino lungo, 4\u00b0 nella gara a squadre), (17\u00ba nel trampolino normale, 27\u00ba nel trampolino lungo, 4\u00ba nella gara a squadre) e (11\u00ba nel trampolino normale, 14\u00ba nel trampolino lungo, 5\u00ba nella gara a squadre), e a sette dei Campionati mondiali, vincendo due medaglie."}
{"id": "4108884", "revid": "1272592", "url": "https://it.wikipedia.org/wiki?curid=4108884", "title": "Alex Rodr\u00edguez", "text": ""}
{"id": "4108888", "revid": "599013", "url": "https://it.wikipedia.org/wiki?curid=4108888", "title": "Alfonso S\u00e1nchez", "text": ""}
{"id": "4108889", "revid": "984922", "url": "https://it.wikipedia.org/wiki?curid=4108889", "title": "Espen Rian", "text": "Biografia.\nIn Coppa del Mondo esord\u00ec il 29 dicembre 2001 a Oberwiesenthal (22\u00b0) e ottenne l'unico podio il 14 gennaio 2007 in Val di Fiemme (3\u00b0).\nIn carriera ha preso parte a un'edizione dei Giochi olimpici invernali, (35\u00b0 nel trampolino lungo, 5\u00b0 nella gara a squadre), e a due dei Campionati mondiali, vincendo una medaglia."}
{"id": "4108891", "revid": "50898389", "url": "https://it.wikipedia.org/wiki?curid=4108891", "title": "Silvio Manfredi", "text": ""}
{"id": "4108893", "revid": "287204", "url": "https://it.wikipedia.org/wiki?curid=4108893", "title": "Heungkuk Life Pink Spiders Women's Volleyball Club", "text": "Lo Heungkuk Life Pink Spiders Women's Volleyball Club (in coreano \ud765\uad6d\uc0dd\uba85 \ud551\ud06c\uc2a4\ud30c\uc774\ub354\uc2a4 \uc5ec\uc790 \ubc30\uad6c\ub2e8) \u00e8 una societ\u00e0 pallavolistica femminile sudcoreana, con sede a Incheon e militante nel massimo campionato sudcoreano, la V-League; il club \u00e8 di propriet\u00e0 dell'azienda Heungkuk Life Insurance."}
{"id": "4108894", "revid": "288300", "url": "https://it.wikipedia.org/wiki?curid=4108894", "title": "Xavi Andorr\u00e0", "text": ""}
{"id": "4108895", "revid": "288300", "url": "https://it.wikipedia.org/wiki?curid=4108895", "title": "Josep G\u00f3mes", "text": ""}
{"id": "4108896", "revid": "50898469", "url": "https://it.wikipedia.org/wiki?curid=4108896", "title": "Martin Li", "text": ""}
{"id": "4108899", "revid": "288300", "url": "https://it.wikipedia.org/wiki?curid=4108899", "title": "Koldo \u00c1lvarez", "text": ""}
{"id": "4108900", "revid": "228587", "url": "https://it.wikipedia.org/wiki?curid=4108900", "title": "Christian Mart\u00ednez", "text": ""}
{"id": "4108901", "revid": "287204", "url": "https://it.wikipedia.org/wiki?curid=4108901", "title": "Francesc Ramirez", "text": ""}
{"id": "4108902", "revid": "486946", "url": "https://it.wikipedia.org/wiki?curid=4108902", "title": "\u00d2scar Sonejee", "text": ""}
{"id": "4108903", "revid": "1573940", "url": "https://it.wikipedia.org/wiki?curid=4108903", "title": "Rattus tiomanicus", "text": "Il ratto dei campi malese (Rattus tiomanicus ) \u00e8 un roditore della famiglia dei Muridi diffuso nell'Ecozona orientale.\nDescrizione.\nDimensioni.\nRoditore di medie dimensioni, con la lunghezza della testa e del corpo tra 125 e 190\u00a0mm, la lunghezza della coda tra 194 e 228\u00a0mm, la lunghezza del piede tra 35 e 41\u00a0mm, la lunghezza delle orecchie tra 16 e 22\u00a0mm e un peso fino a 195\u00a0g.\nAspetto.\nLa pelliccia \u00e8 lunga, soffice e liscia, cosparsa di lunghi peli spinosi nerastri. Le parti superiori sono bruno-olivastre finemente brizzolate, i fianchi e le guance sono leggermente pi\u00f9 chiari e cosparsi di peli scuri mentre le parti ventrali sono bianche. Le orecchie sono grandi e finemente ricoperte di piccoli peli. La coda \u00e8 pi\u00f9 lunga della testa e del corpo ed \u00e8 uniformemente marrone scura. Le femmine hanno 2 paia di mammelle pettorali e 3 paia inguinali. Il cariotipo \u00e8 2n=42 FN=58-64.\nBiologia.\nComportamento.\n\u00c8 una specie notturna che passa gran parte del tempo sugli alberi, sebbene \u00e8 stata spesso osservara anche al suolo. Si rifugia principalmente tra le fronde delle palme.\nAlimentazione.\nSi nutre di parti vegetali e insetti, inclusi i frutti delle palme da olio.\nRiproduzione.\nDanno alla luce 2-7 piccoli alla volta dopo una gestazione di 21-22 giorni. L'estro appare ogni 5-8 giorni. Raggiungono la maturit\u00e0 sessuale dopo 85\u00a0giorni.\nDistribuzione e habitat.\nQuesta specie \u00e8 diffusa nella Penisola Malese, Sumatra, Borneo, Giava, Filippine e diverse isole vicine.\nVive nelle foreste secondarie, aree agricole, piantagioni, giardini, boscaglie e praterie. Si trova anche in risaie, foreste muschiose e in zone di transizione tra foreste e foreste montane.\nTassonomia.\nSono state riconosciute 35 sottospecie:\nStato di conservazione.\nLa IUCN Red List, considerato il vasto areale, la popolazione numerosa e la tolleranza a molteplici tipi di habitat, classifica \"R.tiomanicus\" come specie a rischio minimo (LC)."}
{"id": "4108904", "revid": "288300", "url": "https://it.wikipedia.org/wiki?curid=4108904", "title": "Txema Garcia", "text": ""}
{"id": "4108905", "revid": "463686", "url": "https://it.wikipedia.org/wiki?curid=4108905", "title": "Sabbiuno di Montagna", "text": ""}
{"id": "4108906", "revid": "287204", "url": "https://it.wikipedia.org/wiki?curid=4108906", "title": "Marcio Vieira", "text": ""}
{"id": "4108907", "revid": "123379848", "url": "https://it.wikipedia.org/wiki?curid=4108907", "title": "Il teatro di Sabbath", "text": "Il teatro di Sabbath \u00e8 un romanzo di Philip Roth pubblicato nel 1995.\nTrama.\nMickey Sabbath \u00e8 uno spirito immorale e provocatore. La morte della sua amante, Drenka, l'unica che abbia sposato in pieno i suoi pantagruelici appetiti sessuali, lo getta nella desolazione. Comincia cos\u00ec il suo racconto tra un passato di fantasmi e un presente di visioni. Le figure del suo passato si muovono proprio come in un \"teatro di burattini\". Sabbath, infatti, \u00e8 stato uno scabroso burattinaio nella puritana New York degli anni cinquanta. Mozzo su una nave tra le puttane del Sud America; poi proprio a New York, dove incontra Nikki, una giovane attrice, la prima donna di cui riesca a innamorarsi. Ma Nikki sparisce; forse per colpa di Sabbath. Roseanne, la moglie alcolizzata. La famiglia: la madre, che lo segue fisicamente come un fantasma, e il fratello Morty, ucciso dai giapponesi nel Pacifico.\nLa narrazione.\nIl narratore.\nNel romanzo, Roth alterna la voce del narratore onnisciente a brani narrati in prima persona da Mickey Sabbath. L'autore abbatte volutamente il confine tra la prima e la terza persona.\nFabula e intreccio.\nFabula e intreccio non coincidono. Infatti il romanzo \u00e8 costituito da un alternarsi di piani. La prima cornice, che attraversa tutto il libro, segue in presa diretta gli eventi che fanno seguito alla morte di Drenka; la seconda cornice, invece, \u00e8 costituita da un mosaico di analessi, che cerca di restituirci le memorie (non sempre attendibili) di Mickey Sabbath.\nLuogo.\nI luoghi principali in cui si svolge l'azione sono il New Jersey, luogo dell'infanzia di Sabbath e del suo ritorno a casa, New York City, dove Sabbath vive la sua et\u00e0 adulta, e l'immaginaria cittadina di Madamaska Falls, nel New England, che \u00e8 idealmente il luogo in cui Sabbath si ripiega su s\u00e9 stesso per \"invecchiare\".\nTempo.\nLa narrazione comincia nel 1994, con il decesso di Drenka, per risalire tramite un intreccio di analessi fino agli anni quaranta.\nI Personaggi.\nI personaggi costruiti da Roth sono svariati e tendono tutti a ruotare attorno alla carismatica personalit\u00e0 di Mickey Sabbath. Ognuno ha delle caratteristiche psicologiche peculiari, solitamente causate da qualche trauma.\nMickey Sabbath.\nMorris Sabbath, detto Mickey, 64 anni, burattinaio con le mani divorate dall'artrite. Vive nell'immaginario villaggio di Madamaska Falls, nel New England, dove insegna drammaturgia in un piccolo college. \u00c8 nato e cresciuto nel Jersey Shore. Nel 1944, suo fratello maggiore Morty, viene ucciso dai giapponesi. Il dolore lo spinge, diciassettenne, a imbarcarsi sulle navi mercantili dirette in Sud America, un'occasione che lo inizier\u00e0 alla vita e al sesso nei bordelli latinoamericani. Negli anni cinquanta, a New York, Sabbath ha gestito l\"'Indecent Theater\", un porno-teatrino di marionette, i cui spettacoli avevano le sole dita del burattinaio come protagoniste. Viene arrestato per oltraggio al pudore nel 1956 e sottoposto a processo. La sparizione di Nikki lo spinge a trasferirsi nel New England.\nDrenka Balich.\nLa \"gemella genitale\" (\"genital mate\") di Sabbath. Nata in Croazia, all'epoca del maresciallo Tito, Drenka \u00e8 arrivata negli Stati Uniti insieme al marito Matija. La coppia gestisce la locanda di Madamaska Falls. Drenka \u00e8 una donna dal fisico giunonico e sembra l'unica a condividere la voracit\u00e0 sessuale di Sabbath. Per lei, il sesso con Sabbath \u00e8 anche un modo di conquistare l'America. Nonostante fosse affetta da un cancro alle ovaie, Drenka morir\u00e0 per un embolo polmonare, lasciando Sabbath nello sconforto.\nNikki.\nLa prima moglie di Sabbath. Bella, eterea, sottomessa. Nikki \u00e8 una promettente attrice. Sabbath la conosce a New York e subito diventa la sua musa. Fino a quando, nel 1964, Nikki sparisce senza lasciare traccia. Sabbath si sentir\u00e0 responsabile, per tutta la vita, della sua morte; anche se non c'\u00e8 nessuna prova che Nikki sia morta davvero.\nRoseanna.\nMoglie di Sabbath. Ex-alcolista. Frequenta gli Alcolisti Anonimi e finisce spesso in centri di disintossicazione. Sabbath la detesta; ma ne \u00e8 dipendente economicamente.\nCritica.\nIl libro ha diviso la critica americana. Per Harold Bloom, \"Il teatro di Sabbath\" \u00e8 il capolavoro di Philip Roth. Di parere opposto, il critico del \"New York Times\", Michiko Kakutani, che ha affermato di non essere riuscita a terminare il libro, giudicandolo \"distasteful and disingenuous\" (\"sgradevole e disonesto\")."}
{"id": "4108908", "revid": "287204", "url": "https://it.wikipedia.org/wiki?curid=4108908", "title": "Automotrici a vapore Purrey", "text": ""}
{"id": "4108911", "revid": "287204", "url": "https://it.wikipedia.org/wiki?curid=4108911", "title": "Oriental Metal Compilation", "text": "L'Oriental Metal Compilation \u00e8 una compilation del 2012 della Century Media Records con gruppi e canzoni scelti dal cantante del gruppo israeliano Oriental metal Orphaned Land Kobi Farhi, la raccolta comprende alcuni gruppi Oriental metal e gruppi esordienti del Medio Oriente e gruppi influenzati dalla musica orientale come gli statunitensi Nile e i tunisini Myrath."}
{"id": "4108919", "revid": "123719983", "url": "https://it.wikipedia.org/wiki?curid=4108919", "title": "Ridiculousness - Veri American Idiots", "text": "Ridiculousness - Veri American Idiots \u00e8 un programma statunitense trasmesso su MTV.\n\"Ridiculousness\" prende video virali amatoriali caricati sul web che vengono commentati in modo simpatico e ironico davanti a un pubblico in sala dal presentatore nonch\u00e9 skater Rob Dyrdek con la collaborazione di Sterling \"Steelo\" Brim e l'unica presenza femminile Chanel West Coast. Nelle diverse puntate ci sono anche ospiti attinenti al mondo degli sport estremi e del cinema. Prima della fine dell'ottava stagione, MTV ha rinnovato la serie per una nona stagione, prevista per il 20 gennaio 2017."}
{"id": "4108924", "revid": "339392", "url": "https://it.wikipedia.org/wiki?curid=4108924", "title": "Istituto professionale per l'industria e l'artigianato", "text": ""}
{"id": "4108926", "revid": "599013", "url": "https://it.wikipedia.org/wiki?curid=4108926", "title": "Eric Bauth\u00e9ac", "text": ""}
{"id": "4108927", "revid": "1543377", "url": "https://it.wikipedia.org/wiki?curid=4108927", "title": "DJ Trip", "text": "Biografia.\nNel 1983 fece uscire il suo primo lavoro, \"Mash-up\", mentre lavorava come Dj nel club Rainbow di Bari.\nEra noto per le sue doti da dj: con due giradischi e un mixer a due canali, Tripodo utilizzava le tecniche di \"scratch\" e \"mixcome cutting\", \"backspinning\" (usando duplicati di copie dello stesso disco) e \"punch-phra sing\", mixando dischi in vinile di genere hip hop persino con i piedi e spostando il cursore del mixer con la bocca e il naso, tramite la tecnica del \"clock theory\"\nNel 1990 arriva secondo al campionato Dj del DMC (a causa di problemi alle puntine)\nNel 1991 vince la finale di campionati italiani del DMC arrivando poi secondo al livello europeo.\nMor\u00ec nei pressi dello Stadio San Nicola in un incidente stradale il 20 ottobre del 1991."}
{"id": "4108928", "revid": "767487", "url": "https://it.wikipedia.org/wiki?curid=4108928", "title": "Audrey Giacomini", "text": "Biografia.\nAudrey Giacomini nasce il 20 gennaio 1986 in Francia da una famiglia di origini vietnamite e italiane.\nNel 2009, all'et\u00e0 di 23 anni, comincia la sua carriera da attrice interpretando Kimiko nella serie \"Seconde chance\". Seguono partecipazioni a molte altre serie e film per la televisione tra cui \"Mon p\u00e8re dort au grenier\" (2009), \"La taupe 2\" (2009), \"Dr\u00f4le de famille!\" (2009), \"Strictement platonique\" (2010), \"Ma femme, ma fille, deux b\u00e9b\u00e9s\" (2010), \"Sa\u00efgon, l'\u00e9t\u00e9 de nos 20 ans\" (2011).\n\u00c8 conosciuta per l'interpretazione di Jeanne all'et\u00e0 di 15 anni in \"Mr. Nobody\" di Jaco Van Dormael."}
{"id": "4108947", "revid": "745179", "url": "https://it.wikipedia.org/wiki?curid=4108947", "title": "Derivata di Gateaux", "text": ""}
{"id": "4108948", "revid": "118434658", "url": "https://it.wikipedia.org/wiki?curid=4108948", "title": "Modern Guilt", "text": "Modern Guilt \u00e8 l'undicesimo album discografico del cantautore statunitense Beck, pubblicato nel 2008. L'album \u00e8 stato prodotto da Beck e Danger Mouse e si avvale della collaborazione di Cat Power (nei crediti indicata con il suo nome Chan Marshall).\nTracce.\nTutte le canzoni sono state scritte da Beck ad eccezione di \"Walls\", scritta da Beck, Danger Mouse, Paul Guiot e Paul Piot."}
{"id": "4108950", "revid": "599013", "url": "https://it.wikipedia.org/wiki?curid=4108950", "title": "Michal Kolomazn\u00edk", "text": ""}
{"id": "4108954", "revid": "203575", "url": "https://it.wikipedia.org/wiki?curid=4108954", "title": "Ji\u0159\u00ed Lerch", "text": ""}
{"id": "4108962", "revid": "287204", "url": "https://it.wikipedia.org/wiki?curid=4108962", "title": "Lukas Magera", "text": ""}
{"id": "4108972", "revid": "599013", "url": "https://it.wikipedia.org/wiki?curid=4108972", "title": "Jarom\u00edr Navr\u00e1til", "text": ""}
{"id": "4108973", "revid": "599013", "url": "https://it.wikipedia.org/wiki?curid=4108973", "title": "Ale\u0161 Pikl", "text": ""}
{"id": "4108976", "revid": "767487", "url": "https://it.wikipedia.org/wiki?curid=4108976", "title": "Radim Ne\u010das", "text": "Biografia.\nSuo figlio, anch'egli di nome Radim, \u00e8 un calciatore professionista."}
{"id": "4108977", "revid": "599013", "url": "https://it.wikipedia.org/wiki?curid=4108977", "title": "Marek Po\u0161tulka", "text": ""}
{"id": "4108980", "revid": "599013", "url": "https://it.wikipedia.org/wiki?curid=4108980", "title": "Tom\u00e1\u0161 Po\u0161tulka", "text": ""}
{"id": "4108984", "revid": "1873017", "url": "https://it.wikipedia.org/wiki?curid=4108984", "title": "Mikael Spreitz", "text": "Esperto in varie arti marziali \u00e8 stato campione svedese di karate. Dopo il titolo in Svezia, si trasfer\u00ec in California per migliorare il suo Kickboxing con Benny \"The Jet\" Urquidez alla palestra Jet's Gym di Hollywood.\n\u00c8 stato guardia del corpo di artisti e celebrit\u00e0 tra i quali Oliver Stone, Prince, Grace Jones, Tommy Lee, Backstreet Boys, Westlife, Taylor Lautner, Vladimir Klitschko, George Foreman e il principe Leopoldo di Baviera.\nAttore caratterista, noto per il suo fisico di 199\u00a0cm, nel 2009 \u00e8 apparso in due dei film tratti dalla trilogia Millennium di Stieg Larsson, nel ruolo del killer Ronald Niederman. Ha in seguito recitato in altri film e ha fatto un'apparizione, come Ronald Niederman, in un episodio della trasmissione televisiva svedese Time Out. Nel 2011 ha partecipato come Tor il gladiatore nel programma della TV Svedese Gladiators; \u00e8 stato inoltre protagonista di alcuni spot pubblicitari."}
{"id": "4108985", "revid": "287204", "url": "https://it.wikipedia.org/wiki?curid=4108985", "title": "Ludmilla Tcherina", "text": ""}
{"id": "4108986", "revid": "767487", "url": "https://it.wikipedia.org/wiki?curid=4108986", "title": "Andy Black (calciatore)", "text": "Carriera.\nClub.\nHa giocato dal 1934 al 1946 con gli , salvo una brevesi con il .\nDal 1946 al 1950 ha giocato nel .\nHa giocato le ultime tre stagioni della sua ventennale carriera con lo \nNazionale.\nTra il 1937 e il 1938 ha giocato tra partite con la nazionale scozzese, mettendo a segno una rete in ciascun incontro."}
{"id": "4108987", "revid": "287204", "url": "https://it.wikipedia.org/wiki?curid=4108987", "title": "Eli\u0161ka Kr\u00e1snohorsk\u00e1", "text": "Biografia.\nNata all'epoca in cui Praga apparteneva all'impero austro-ungarico, rimase orfana di padre all'et\u00e0 di due anni. Affetta da una grave malattia che la costrinse ad abbandonare gli studi a sedici anni di et\u00e0, fu avviata alla letteratura e al femminismo dalla scrittrice Karolina Sv\u011btl\u00e1. Scrisse componimenti poetici e fu critica letteraria; per\u00f2, il suo nome di solito \u00e8 associato alla letteratura per bambini e alla sua opera di traduttrice. Tradusse fra l'altro, opere di Pu\u0161kin e di Byron.\nEli\u0161ka Kr\u00e1snohorsk\u00e1 ha scritto anche numerosi libretti. Scrisse per Smetana: \"Il bacio\" (1876), \"Il segreto\" (1878), \"Libu\u0161e\" (1881), \"Il muro del diavolo\" (1882), \"Viola\" (1882); il libretto del \"Blanik\" per Fibich e la versione ritmica in lingua ceca della \"Carmen\" di Bizet."}
{"id": "4108988", "revid": "599013", "url": "https://it.wikipedia.org/wiki?curid=4108988", "title": "Ian Black (calciatore 1924)", "text": ""}
{"id": "4108989", "revid": "767487", "url": "https://it.wikipedia.org/wiki?curid=4108989", "title": "Eric Black", "text": ""}
{"id": "4108992", "revid": "1869172", "url": "https://it.wikipedia.org/wiki?curid=4108992", "title": "Lue Sai", "text": "Divenne re nel 1432 dopo la fuga del suo predecessore, il fratello Kham Tam, che si era messo in salvo dopo aver scoperto un complotto ai suoi danni. Regn\u00f2 solo 6 mesi, fino a quando si accorse che si stava tramando per ucciderlo e si suicid\u00f2.\nLe cronache che lo menzionano provengono dagli antichi annali di Lan Xang, di Lanna, di Ayutthaya e di Birmania, che differiscono tra loro. Gli annali di Lan Xang furono tradotti in altre lingue ed interpretati in diversi modi, dando luogo a controversie sull'attendibilit\u00e0 dei riferimenti storici. La principale tra le critiche che determinarono il cambiamento del testo originale, fu dettata dalla convinzione che molti degli avvenimenti storici fossero stati omessi o distorti nell'edizione originale a maggior gloria del regno. Gli avvenimenti e le date relative alla vita di Lue Sai non sono quindi pienamente attendibili, anche per la difficolt\u00e0 che ebbero gli storiografi a registrare l'incalzante susseguirsi degli avvenimenti di questo periodo oscuro di Lan Xang.\nBiografia.\nEra il figlio primogenito di re Samsenthai ed aveva accettato che alla morte del padre fosse nominato re uno dei fratelli minori, il principe Lan Kham Deng. Prima di divenire sovrano di Lan Xang, fu governatore del Principato di Muang Kapong, l'odierna Thakhek. Sal\u00ec al trono nel 1432, ereditando dal fratello Kham Tam uno Stato in gravi condizioni di instabilit\u00e0, al cui interno fazioni dell'aristocrazia si disputavano il potere. Il suo regno fu dominato dalla cortigiana Maha Devi (letteralmente: \"Grande dea\"), un membro della famiglia reale che aveva acquisito crescente importanza durante il regno di Lan Kham Deng (1417-1428) ed era stata la mandante degli assassinii dei re Phommathat, Yukhon e Kon Kham tra il 1429 ed il 1432. Anche il suo predecessore Kham Tam fu oggetto di un complotto di Maha Devi, ma scamp\u00f2 alla morte fuggendo dalla capitale.\nLue Sai era stato scelto come sovrano da Maha Devi, che intendeva farne un fantoccio di cui disporre a piacimento, ma quando questa si rese conto che era diventato un ostacolo ai suoi piani, tram\u00f2 per ucciderlo. Il sovrano riusc\u00ec a smascherare il complotto e si tolse la vita nei giardini del palazzo reale di Mueang Sua nel 1433, dopo soli 6 mesi di regno. Nel breve periodo in cui regn\u00f2 non si registrarono altri eventi rilevanti. Al suo posto l'aristocrazia di corte nomin\u00f2 un altro membro della famiglia reale, il principe Khai Bua Ban.\nCrisi del regno.\nI gravi episodi che insanguinarono Mueang Sua in quegli anni erano frutto della sfrenata ambizione di Maha Devi. Aveva destabilizzato la pace e l'armonia che avevano contraddistinto la corte di Lan Xang fino al regno di Lan Kham Deng, ed avrebbe in seguito provocato altri eventi luttuosi. Sarebbe riuscita a diventare la prima donna sovrano di Lan Xang quando ormai aveva pi\u00f9 di 90 anni, attorno al 1440, ma il suo regno dur\u00f2 poco. Decisi a porre fine ai suoi soprusi, membri della nobilt\u00e0 fecero uccidere lei ed il giovane marito, per poi mettere a capo dello stato un consiglio formato da alti prelati.\nUn altro elemento che contribu\u00ec ai luttuosi eventi, fu la frattura che avvenne a corte fra la fazione alleata ai siamesi del Regno di Ayutthaya, l'odierna Thailandia, e quella alleata all'Impero Khmer, l'odierna Cambogia. La prima fazione si era creata quando il re di Ayutthaya Ramathibodi I aveva fatto sposare negli anni 60 del secolo precedente la figlia Nang Keo Lot Fa a Fa Ngum, il fondatore di Lan Xang. Tale fazione era costituita dagli aristocratici fedeli alla tradizione della corte di Mueang Sua, che erano stati messi in secondo piano da Fa Ngum.\nLa seconda fazione era legata alla corte khmer, che era stata fondamentale nell'unificazione del paese con l'appoggio militare ed economico fornito per la campagna militare che port\u00f2 alla fondazione di Lan Xang. Alcuni storiografi ipotizzano che l'adesione di Fa Ngum alla causa khmer ed il conflitto tra le due fazioni avesse influito sulla destituzione e l'esilio dello stesso sovrano, incapace di gestire la situazione nei suoi ultimi anni di vita. Nel 1431, il gi\u00e0 declinante Impero Khmer aveva subito la distruzione della capitale Angkor Thom da parte delle armate di Ayutthaya e la corte si era spostata a sud-est nella zona dell'odierna Phnom Penh. Tale evento aveva posto fine all'influenza dei khmer nel sudest asiatico."}
{"id": "4108993", "revid": "1543377", "url": "https://it.wikipedia.org/wiki?curid=4108993", "title": "D\u00e9bora Falabella", "text": "Biografia.\nA dodici anni, D\u00e9bora ha cominciato a fare teatro amatoriale a Belo Horizonte. Ha frequentato un corso di laurea in Pubblicit\u00e0, salvo abbandonarlo dopo un anno e mezzo di frequenza.\nCominci\u00f2 la propria carriera su una telenovela giovanile di Rede Globo, \"Malha\u00e7\u00e3o\", nel ruolo di Antonia. Ha fatto altre telenovela con Rede Globo come \"Um Anjo Caiu do C\u00e9u\", \"O clone\" e \"Senhora do Destino\".\nHa inoltre lavorato in diversi film brasiliani come \"Cazuza - O Tempo N\u00e3o P\u00e1ra\", \"Dois Perdidos numa Noite Suja\" e \"A Dona da Hist\u00f3ria\".\nNella miniserie \"JK\", interpret\u00f2 il ruolo di Sarah Kubitschek, moglie del presidente brasiliano Juscelino Kubitschek.\nNel 2006, fu scelta per un ruolo nella telenovela \"Sinh\u00e1 Mo\u00e7a\".\nNel 2007, fu una protagonista della telenovela \"Duas caras\" in cui interpret\u00f2 il ruolo di J\u00falia de Queiroz Barreto, giovane regista innamorata di Evil\u00e1sio Ca\u00f3, un ragazzo nero dei bassifondi.\nVita privata.\n\u00c8 la figlia dell'attore Rog\u00e9rio Falabella e della cantante Maria Olympia. Inoltre \u00e8 la sorella dell'attrice Cynthia Falabella.\nNel 2005, ha sposato il musicista Chuck Hipolitho, il leader della band \"Forgotten Boys\". Rimasero sposati per 5 anni fino al 2010, quando si separarono. Debora ha una figlia, con l'ex marito, chiamata Nina, nata il 9 maggio 2009 nella citt\u00e0 di San Paolo, in Brasile.\nAttualmente frequenta l'attore Daniel de Oliveira.\nInoltre Debora \u00e8 una tifosa del Cruzeiro."}
{"id": "4108996", "revid": "1305772", "url": "https://it.wikipedia.org/wiki?curid=4108996", "title": "Ebner", "text": "Ebner \u00e8 un toponimo e antroponimo di origine tedesca, che pu\u00f2 riferirsi a:"}
{"id": "4109000", "revid": "108593270", "url": "https://it.wikipedia.org/wiki?curid=4109000", "title": "Bakuto", "text": "I erano giocatori d'azzardo che percorrevano il Giappone portando i loro giochi tradizionali dal diciottesimo secolo alla met\u00e0 del ventesimo secolo. Furono precursori delle moderne bande criminali giapponesi conosciute come yakuza.\nStoria.\nI Bakuto esercitavano il loro mestiere nelle citt\u00e0 e nelle strade pubbliche del Giappone feudale, praticando giochi tradizionali come l'hanafuda e i dadi. Erano per lo pi\u00f9 emarginati di vario tipo, che vivevano al di fuori delle leggi e delle norme della societ\u00e0. Tuttavia, durante l'era Tokugawa venivano di tanto in tanto assunti dalle amministrazioni locali per giocare con i lavoratori, al fine di riconquistare una parte del reddito in cambio di una percentuale.\nMolti Bakuto usavano ricoprire il corpo con elaborati tatuaggi che spesso esponevano a torso nudo. Questa moda ha portato alla tradizione della yakuza moderna di tatuare tutto il corpo.\nQuando i Bakuto si organizzarono in gruppi espandendosi in altre attivit\u00e0, come l'usura, la met\u00e0 delle basi per la yakuza moderna era nata (l'altra met\u00e0 proveniva dai Tekiya, un gruppo di venditori ambulanti).\nFino alla met\u00e0 del XX secolo alcune organizzazioni yakuza che si occupavano principalmente del gioco d'azzardo si descrivevano come gruppi bakuto, ma questo era visto come obsoleto, e la maggior parte di essi vennero poi assorbiti in grandi gruppi yakuza pi\u00f9 diversificati. Ad esempio la Honda-kai situata a K\u014dbe fu una banda bakuto che dopo la seconda guerra mondiale form\u00f2 un'alleanza con la Yamaguchi-gumi, ma venne presto superata dalla banda pi\u00f9 grande."}
{"id": "4109006", "revid": "247222", "url": "https://it.wikipedia.org/wiki?curid=4109006", "title": "Treehouse (I See Stars)", "text": "Treehouse \u00e8 il quinto album in studio del gruppo musicale statunitense I See Stars, pubblicato il 17 giugno 2016 dalla Sumerian Records.\n\u00c8 il primo album del gruppo senza il cantante e tastierista Zach Johnson e il chitarrista Jimmy Gregerson, entrambi usciti dalla formazione nel 2015."}
{"id": "4109008", "revid": "767447", "url": "https://it.wikipedia.org/wiki?curid=4109008", "title": "Tree house", "text": ""}
{"id": "4109015", "revid": "28592", "url": "https://it.wikipedia.org/wiki?curid=4109015", "title": "Maloyaroslavets", "text": ""}
{"id": "4109016", "revid": "149485", "url": "https://it.wikipedia.org/wiki?curid=4109016", "title": "Battaglia di Maloyaroslavets", "text": ""}
{"id": "4109019", "revid": "200568", "url": "https://it.wikipedia.org/wiki?curid=4109019", "title": "Malojaroslavec", "text": "Malojaroslavec () \u00e8 una cittadina della Russia europea, nell'Oblast' di Kaluga, situata a 61 km da Kaluga sulle rive del fiume Lu\u017ea.\nRicordata in un documento del 1402, ottenne lo status di citt\u00e0 nel 1776 ed \u00e8 capoluogo del \"rajon\" Malojaroslaveckij. Nel 1812 fu teatro della Battaglia di Malojaroslavec."}
{"id": "4109020", "revid": "28592", "url": "https://it.wikipedia.org/wiki?curid=4109020", "title": "Malojaroslavetz", "text": ""}
{"id": "4109021", "revid": "2061979", "url": "https://it.wikipedia.org/wiki?curid=4109021", "title": "Elettrotreno MF 88", "text": "L'elettrotreno MF 88 (Metro Fer 1988) \u00e8 un convoglio ferroviario in uso sulla metropolitana di Parigi. Equipaggia dal 1994 la linea 7 bis. Derivato direttamente dal prototipo \"Boa\", \u00e8 un treno ricco di innovazioni, come il sistema di controllo computerizzato e i vagoni intercomunicanti (soluzioni poi riprese su treni successivi).\n\u00c8 dotato di ruote completamente indipendenti ed orientabili, che permettono maggior efficienza in curva e diminuiscono la rumorosit\u00e0. Questa tecnologia, ritenuta inizialmente ideale dal committente per soppiantare i classici treni a carrelli, si \u00e8 rivelata tuttavia fragile, molto costosa e, unita ai molti altri handicap del modello, ha contribuito al suo scarso successo.\nIn servizio dall'inizio degli anni 1990, la sua totale alienazione avverr\u00e0 verso il 2024; a partire dal 2024 inizier\u00e0 ad essere sostituito dal MF 19.\nStoria.\nConcepire il materiale del futuro.\nCon l'entrata in servizio del MF 77 nei primi anni 1980, il parco mezzi del metr\u00f2 parigino fu notevolmente ringiovanito. Tuttavia il bisogno di rimpiazzare i treni MF 67 spinse la RATP ad investire sullo sviluppo di ulteriori nuovi materiali. Forte dell'esperienza acquisita con la sperimentazione del prototipo Boa, l'ente decise di tradurre in pratica i buoni riscontri ottenuti. Fu cos\u00ec che si decise di sviluppare un materiale che riprendesse la maggior parte delle innovazioni del Boa, e di sperimentarlo su una linea corta, tortuosa, e poco frequentata: la 7 bis.\nFu spiccato un ordine per 27 carrozze di questo nuovo materiale, che prese il nome di MF 88, a un consorzio d'imprese facente capo ad ANF. Il contratto prevedeva un'opzione per ulteriori cento carrozze, da acquistare in caso di buona riuscita dei test per equipaggiare altre linee, che per\u00f2 non ebbe seguito.\nIl MF 88 riprende diverse innovazioni sperimentate sul Boa:\nI 27 vagoni furon divisi in 9 treni da tre carrozze (due motrici e un rimorchio). Il primo convoglio fu consegnato nel dicembre 1992. I test partirono sulla linea 5 la vigilia di Natale del 1992, fra le stazioni \"Bobigny Pablo Picasso\" e \"Jaur\u00e8s\". Il convoglio fu poi presentato alla stampa nella stazione fantasma Haxo.\nI restanti convogli furono consegnati nel 1993. Nel 1994 i MF 88 entrarono in servizio passeggeri.\nTanti problemi.\nIl MF 88 fu ritenuto sotto certi aspetti soddisfacente, ad esempio per la silenziosit\u00e0. Infatti, a differenza di un convoglio a carrelli, dove tutte le ruote girano alla stessa velocit\u00e0, col risultato che le ruote interne alla curva, percorrendo meno spazio, pattinano e stridono, gli assi singoli del MF 88, dotati di differenziale, regolano la velocit\u00e0 delle singole ruote a seconda del senso delle curve.\nMa l'impiego quotidiano rivel\u00f2 notevoli problemi, con serie ripercussioni di natura economica. Le sospensioni erano troppo dure e gli assi singoli orientabili si rivelarono molto fragili, specie al confronto delle normali vetture a carrelli. Inoltre tali assi, che avrebbero dovuto evitare il bisogno di lubrificare le rotaie, risultavano egualmente usuranti. Ci\u00f2 fece crescere a dismisura il costo della manutenzione dei treni, e di riflesso anche quello per l'esercizio della linea 7 bis.\nEssendo dunque ancora necessaria la lubrificazione, la RATP speriment\u00f2 diverse soluzioni, come far transitare un MF 77 \"lubrificatore\" prestato dalla linea 7 o la modifica della manutenzione, ma nulla serv\u00ec a risolvere il problema. Alla fine, tutti gli MF 88 furono dotati di un sistema di lubrificazione posto sotto il vagone centrale. Il sistema spande grasso sulle rotaie ogni 20 secondi alle velocit\u00e0 superiori ai 6\u00a0km/h. In ragione di questi problemi, la RATP decise di non estendere ad altre linee questo materiale, e di abbandonare la tecnologia degli assi indipendenti.\nInoltre, dato che su alcune ruote si constat\u00f2 l'apparizione di fessure, la RATP limit\u00f2 la velocit\u00e0 di servizio a 40\u00a0km/h e soppresse la manovra di doppia entrata in stazione a \"Louis Blanc\". Inoltre, un piccolo punto di manutenzione, detto \"\u00ab poste de visite renforc\u00e9 \u00bb\" (PVR - posto di controllo rinforzato), fu installato a \"Pr\u00e9 Saint-Gervais\" per evitare di dover far transitare il materiale sulle tortuose rotaie che conducevano al pi\u00f9 vicino deposito.\nLa fragilit\u00e0 e il costo eccessivo del MF 88 potrebbero provocare un suo rapido ritiro dalla linea 7 bis. Si parla di una sua sostituzione con i treni MF 67 rimossi dalla linea 2, in via di dotazione dei nuovi MF 2000. I MF 67 sono convogli molto vetusti e rumorosi, ma altres\u00ec affidabili ed economici. Tuttavia al tale progetto non \u00e8 all'ordine del giorno.\nUn bilancio in chiaroscuro.\nAnche se non tutte le promesse del MF 88 sono state mantenute e molte trovate tecniche si sono rivelate fallimentari, quali gli assali orientabili, altre sono state riprese dalla RATP sui convogli di successiva costruzione.\nL'intercircolazione fra le carrozze, i controlli computerizzati e le porte elettriche sono state riprese sul MP 89 e sul MF 2000. I controlli computerizzati saranno poi sviluppati in maniera decisiva nel 1998 per la costruzione della linea 14, totalmente automatica.\nIl costo del fallimento del progetto ad assi orientabili si \u00e8 rivelato tutto sommato contenuto; sarebbe stato catastrofico in caso di estensione di questa tecnica anche ad altre linee. Si pu\u00f2 dunque delineare un bilancio di luci e ombre, ma sostanzialmente positivo.\nParco mezzi.\nIl MF 88 \u00e8 presente solo sulla linea 7 bis con una flotta di nove treni.\nCaratteristiche.\nAspetto esterno e tecnico.\nL'aspetto esteriore ricorda molto gli MF 77 per forma e materiali. La carrozzeria \u00e8 in alluminio estruso, e presenta forme arrotondate e morbide\nOgni convoglio MF 88 si compone di tre vetture da 15,50\u00a0m, per una lunghezza totale di 46,44\u00a0m. Ogni vettura \u00e8 dotata di tre porte scorrevoli per lato, larghe 1,586 m. I vagoni sono larghi 2,44\u00a0m e la quota del piano di calpestio \u00e8 1.07\u00a0m. Ogni motrice pesa 27,1\u00a0t, i rimorchi 20\u00a0t, per una massa totale a vuoto di 7,2 t.\nIl MF 88 non \u00e8 dotato di carrelli, ma di singoli assi orientabili, volti a ridurre rumore ed usura della linea. Sulle motrici, un differenziale Renault VI garantisce l'indipendenza della rotazione delle ruote. All'estremit\u00e0 dei convogli il primo asse fa da orientatore di tutti gli altri. Il passo tra gli assi \u00e8 di 10,3 m.\nOgni convoglio dispone di quattro motori asincroni trifase sviluppanti una potenza totale di 840\u00a0kW, controllati da un modulatore di tensione a tiristori GTO su ogni motrice, raffreddato ad aria. Un modulatore alimenta due motori. Il funzionamento degli altri controlli \u00e8 garantito da convertitori statici indipendenti. L'accelerazione alla partenza \u00e8 di 0.95 m/s2 da 0 a 50\u00a0km/h con 4 viaggiatori/m\u00b2. La velocit\u00e0 massima \u00e8 di 80\u00a0km/h, limitata a 40\u00a0km/h per sicurezza e problemi tecnici.\nL'informatica imbarcata consta di otto computer, prodotti dalla Factor, che garantiscono i controlli non di sicurezza, come la trazione e le porte, e controllano costantemente ogni singolo componente del convoglio. Uno schermo digitale informa il conduttore e gli addetti alla manutenzione di ogni anomalia. Inoltre nei vagoni sono posizionati dei microfoni nascosti, che consentono al conduttore di ascoltare cosa accade nel convoglio.\nI controlli di sicurezza come il freno d'emergenza restano invece garantiti con sistemi a cavi, realizzati con tecniche di tipo aeronautico, che permette di tenere conto dei circuiti a basso livello di corrente dei computer. L'illuminazione, la ventilazione e la produzione di aria compressa sono garantiti da due gruppi di trasformatori di corrente alla tensione di 200 V - 50\u00a0Hz che servono anche i controlli di sicurezza alla tensione di 72 V CC.\nSono imbarcati tre tipi di freni: un freno di parcheggio, un freno di servizio a controllo informatico e un freno d'urgenza. Il freno di servizio imprime una decelerazione di 0.90 m/s2, il freno d'urgenza 1.10 m/s2.\nIl freno di parcheggio funziona con un disco posizionato su ogni asse, che si attiva con un apparato a molla e si disattiva ad aria compressa. In caso di mancanza di corrente, il freno funziona anche meccanicamente.\nI freni di servizio sono altres\u00ec a disco, ma funzionano con un sistema oleopneumatico, e sono posti all'interno delle ruote. Il freno di servizio \u00e8 controllato tramite elettrovalvole modulabili e dotato di antislittamento; il freno d'urgenza \u00e8 controllato tramite elettrovalvole inverse. Un freno elettrodinamico a recupero di energia agisce invece alle velocit\u00e0 superiori agli 8\u00a0km/h.\nIl MF 88 non \u00e8 dotato di controllo automatico, che non \u00e8 installato sulla linea 7 bis per la scarsit\u00e0 del traffico, ma \u00e8 predisposto ad accoglierlo.\nCaratteristiche interne.\nAll'interno, il MF 88 si distingue per la prima volta sul metr\u00f2 parigino per le vetture intercomuincanti, riprese dal BOA, che permettono una migliore ripartizione dei passeggeri, e per le grandi superfici vetrate lunghe 2,60\u00a0m tra ogni porta.\nI sedili sono a cantilever, cio\u00e8 fissate alle pareti e non sul pavimento, per facilitare la pulizia. Sono tutte in materiale anti-lacerazione.\nVi sono due tipi di intercircolazione sui MF 88. Il pi\u00f9 diffuso \u00e8 costituito da un tunnel composto da anelli di gomma giuntati insieme; l'altro, in uso solo sul treno 002, riprende un concetto gi\u00e0 in uso sui MP 89 della linea 1, con tante placche metalliche giuntate insieme.\nOgni treno porta fino a 425 passeggeri, con tutti i sedili e gli strapuntini occupati e una media di quattro passeggeri in piedi per metro quadro. Le motrici portano 137 passeggeri (20 a sedere, 26 su strapuntini e 91 in piedi), mentre le carrozze ne portano 151 (24 a sedere, 28 su strapuntini e 99 in piedi)."}
{"id": "4109022", "revid": "28592", "url": "https://it.wikipedia.org/wiki?curid=4109022", "title": "Guerra della Terza Coalizione", "text": ""}
{"id": "4109024", "revid": "339392", "url": "https://it.wikipedia.org/wiki?curid=4109024", "title": "Guerre della Quarta Coalizione", "text": ""}
{"id": "4109026", "revid": "28592", "url": "https://it.wikipedia.org/wiki?curid=4109026", "title": "Piazza di Valdisotto", "text": ""}
{"id": "4109028", "revid": "28592", "url": "https://it.wikipedia.org/wiki?curid=4109028", "title": "Guerre della prima coalizione", "text": ""}
{"id": "4109029", "revid": "301422", "url": "https://it.wikipedia.org/wiki?curid=4109029", "title": "Hexakosioihexekontahexaphobia", "text": ""}
{"id": "4109038", "revid": "287204", "url": "https://it.wikipedia.org/wiki?curid=4109038", "title": "Badminton ai Giochi della XXX Olimpiade", "text": ""}
{"id": "4109042", "revid": "125289265", "url": "https://it.wikipedia.org/wiki?curid=4109042", "title": "Antoun Boutros Arida", "text": "Biografia.\nNato a Bsharre in Libano il 2 agosto 1863, Antoun Arida frequent\u00f2 gli studi di teologia nella scuola Saint-Sulpice di Parigi dal 1884 al 1890. Fu ordinato prete il 28 settembre 1890. Tornato in Libano, divenne segretario del patriarca Youhanna Boutros Al-Hajj. Fu consacrato arcieparca di Tripoli il 7 giugno 1908 nel monastero patriarcale di Bkerk\u00e9 dal patriarca Elias Boutros Hoayek ed installato nella sua sede il 28 giugno successivo.\nAlla morte del patriarca Hoayek, il sinodo dei vescovi maroniti lo scelse come nuovo patriarca l'8 gennaio 1932; egli assunse il nome di \"Antoun Boutros\"; fu confermato dalla Santa Sede il 13 marzo 1933.\nDurante i difficili anni della guerra, lavor\u00f2 per la nascita di uno stato libanese libero, indipendente e cristiano. Per questo motivo si oppose fermamente al protocollo di Alessandria del 1944 (che port\u00f2 alla nascita della Lega degli Stati Arabi) ed era favorevole alla creazione di uno stato ebraico in Palestina, cos\u00ec come di uno stato cristiano in Libano. La sua posizione non \u00e8 stata comunque sostenuta da tutta la Chiesa maronita.\nNegli ultimi anni della sua vita fu affiancato nella gestione e amministrazione del patriarcato da una commissione di tre vescovi, tra cui il suo successore, Boulos M\u00e9ouchi.\nMor\u00ec nella sede patriarcale di Bkerk\u00e9 il 19 maggio 1955. "}
{"id": "4109043", "revid": "28592", "url": "https://it.wikipedia.org/wiki?curid=4109043", "title": "Kollowrat", "text": ""}
{"id": "4109050", "revid": "125289290", "url": "https://it.wikipedia.org/wiki?curid=4109050", "title": "Youhanna Boutros Al-Hajj", "text": "Biografia.\nNato nel villaggio di Dlebta (distretto di Kisrawan) in Libano il 1\u00ba novembre 1817, frequent\u00f2 gli studi teologici nel seminario di Ain-Warka e venne ordinato sacerdote il 26 dicembre 1839.\nLaureatosi in seguito in diritto islamico, il 10 maggio 1844 fu nominato giudice civile nel Monte Libano, incarico che mantenne fino al 1855, quando divenne segretario di Paolo Brunoni, legato apostolico della Siria. Durante la guerra civile libanese del 1860, che vide opposti Maroniti e Drusi, si rifugi\u00f2 a Beirut.\nIl 10 agosto 1861 venne consacrato eparca di Baalbek. Nel 1876 accompagn\u00f2 il patriarca Boulos Boutros Massaad nel suo viaggio in Europa, durante il quale visit\u00f2 le citt\u00e0 di Roma, Parigi e Costantinopoli.\nAlla morte del patriarca Massaad, il sinodo dei vescovi maroniti lo scelse come nuovo patriarca il 28 aprile 1890; egli assunse il nome di \" Youhanna XII Boutros\"; fu intronizzato il 4 maggio successivo; e venne confermato dalla Santa Sede nel concistoro del 23 giugno.\nEgli trasform\u00f2 l'antico monastero di Bkerk\u00e9 in residenza invernale del patriarcato. Incaric\u00f2 inoltre l'arcivescovo di Arca e futuro patriarca Elias Hoayek di raccogliere i fondi necessari per la costruzione di una residenza maronita a Gerusalemme e per la costruzione del nuovo seminario maronita di Roma, che sar\u00e0 inaugurato nel 1893. Fu un tenace sostenitore delle missioni latine in Oriente.\nMor\u00ec a Bkerk\u00e9 il 24 dicembre 1898."}
{"id": "4109052", "revid": "599013", "url": "https://it.wikipedia.org/wiki?curid=4109052", "title": "Bachva Tedeev", "text": ""}
{"id": "4109054", "revid": "461603", "url": "https://it.wikipedia.org/wiki?curid=4109054", "title": "Bakhva Tedeev", "text": ""}
{"id": "4109056", "revid": "461603", "url": "https://it.wikipedia.org/wiki?curid=4109056", "title": "Bakhva Tedeyev", "text": ""}
{"id": "4109062", "revid": "123968272", "url": "https://it.wikipedia.org/wiki?curid=4109062", "title": "Progetto It Gets Better", "text": "It Gets Better \u00e8 un progetto online fondato nel settembre 2010 da Dan Savage e da suo marito Terry Miller, a seguito del suicidio di alcuni ragazzi causato da episodi di bullismo omofobo. Un libro tratto da questo progetto, \"It Gets Better: Coming Out, Overcoming Bullying, and Creating a Life Worth Living\", \u00e8 stato edito nel marzo 2011.\nStoria.\nIl progetto prese il via negli Stati Uniti il 21 settembre 2010, dopo alcuni casi di suicidio di ragazzi vittima di bullismo omofobo: Savage e Miller caricarono su YouTube, su un apposito canale ufficiale, un video rivolto a questi giovani per rassicurarli che, passata l'adolescenza, la loro situazione sarebbe migliorata (\"andr\u00e0 meglio\", \"it gets better\" in inglese) e che non sono da soli. Il giorno stesso in cui il progetto prese il via, un altro video venne caricato da Perez Hilton, seguito una settimana dopo da uno di La La e Ciara.\nIl progetto crebbe tanto rapidamente che a inizio ottobre il canale super\u00f2 il limite massimo di video caricati, da gente di ogni et\u00e0, sesso, orientamento sessuale, etnia e credo religioso, costringendo Savage a creare un sito apposito.\nNel settembre 2011 avvenne il suicidio di Jamey Rodemeyer, un ragazzo di 14 anni di Buffalo, a causa del bullismo omofobo; il caso cre\u00f2 particolare scalpore poich\u00e9 tempo prima lo stesso Rodemeyer aveva postato un video sul canale di \"It Gets Better\".\nVersioni parallele del progetto sono nate successivamente in molti altri Paesi, fra i quali si annoverano Australia, Canada, Per\u00f9, Cile, Finlandia, Malaysia, Regno Unito e Svezia; anche diversi politici dell'Unione europea hanno registrato un video multilingue in occasione della giornata mondiale contro l'omofobia del 2012.\nNel maggio del 2013 \u00e8 partita una versione italiana del progetto, \"Le cose cambiano\".\nContributori celebri.\nFra le numerosissime persone che hanno creato un video per il progetto \"It Gets Better\" si annoverano anche molte celebrit\u00e0, sia dal mondo dello spettacolo sia della politica, comprese personalit\u00e0 di rilievo come Barack Obama e Hillary Clinton, nonch\u00e9 membri di diverse aziende e organizzazioni e personalit\u00e0 dello spettacolo, come Justin Bieber, Chris Colfer, Lady Gaga, Kesha, Katy Perry e Joel Madden:"}
{"id": "4109063", "revid": "47767", "url": "https://it.wikipedia.org/wiki?curid=4109063", "title": "It Gets Better", "text": ""}
{"id": "4109064", "revid": "767487", "url": "https://it.wikipedia.org/wiki?curid=4109064", "title": "Theodor Redder", "text": ""}
{"id": "4109068", "revid": "318922", "url": "https://it.wikipedia.org/wiki?curid=4109068", "title": "Theo Redder", "text": ""}
{"id": "4109069", "revid": "760041", "url": "https://it.wikipedia.org/wiki?curid=4109069", "title": "MV 125 Regolarit\u00e0", "text": ""}
{"id": "4109071", "revid": "47767", "url": "https://it.wikipedia.org/wiki?curid=4109071", "title": "It Gets Better Project", "text": ""}
{"id": "4109073", "revid": "1543377", "url": "https://it.wikipedia.org/wiki?curid=4109073", "title": "Summer Music Festival", "text": "Il Summer Music Festival \u00e8 un festival musicale nato nel 2003. Durante il festival vari sono i volti noti che si alternano sul palco, alcuni di questi artisti vengono premiati con il Summer Music Festival per essersi distinti in determinate categorie. Il pubblico nelle varie edizioni \u00e8 arrivato a punte di 100.000 spettatori.\nSummer Music Awards.\nI premiati del 2012 nelle relative categorie sono:\nEdizioni I - VII.\nLe prime sette edizioni si svolte tra il 2003 e il 2009 a Trapani e San Vito Lo Capo. Tra gli artisti che ne hanno preso parte si ricordano Malika Ayane, Arisa, Sonohra e molti altri.\nVIII edizione.\nL'ottava edizione si \u00e8 svolta dal 16 al 18 luglio 2010 a San Vito Lo Capo ed \u00e8 stata presentata da Paolo Ruffini. Gli artisti che si sono esibiti sono:\nIX edizione.\nLa nona edizione si \u00e8 svolta il 6 agosto 2011 a San Vito Lo Capo ed \u00e8 stata presentata da Daniele Bossari. Gli artisti che si sono esibiti sono:\nX edizione.\nLa decima edizione si \u00e8 svolta il 28 luglio 2012 a Trapani ed \u00e8 stata presentata da Daniele Bossari. Gli artisti che si sono esibiti sono stati:"}
{"id": "4109074", "revid": "50902805", "url": "https://it.wikipedia.org/wiki?curid=4109074", "title": "Summer Music Award", "text": ""}
{"id": "4109075", "revid": "50902815", "url": "https://it.wikipedia.org/wiki?curid=4109075", "title": "Summer Music Awards", "text": ""}
{"id": "4109076", "revid": "599013", "url": "https://it.wikipedia.org/wiki?curid=4109076", "title": "Karl Ringel", "text": ""}
{"id": "4109078", "revid": "125289320", "url": "https://it.wikipedia.org/wiki?curid=4109078", "title": "Boulos Boutros Massaad", "text": "Biografia.\nNato nel villaggio di Ashqout (distretto di Kisrawan) in Libano il 16 febbraio 1806, frequent\u00f2 gli studi teologici nel seminario di Ain-Ourakat ed in seguito nel Pontificio Collegio Urbano di Propaganda Fide a Roma, dove rimase sette anni; tornato in Libano divenne segretario del patriarca Youssef Boutros Hobaish, che lo ordin\u00f2 sacerdote il 13 giugno 1830.\nNel 1841 fu nominato vicario patriarcale e consacrato vescovo, con il titolo di Tarso dei Maroniti, il 28 marzo 1841.\nAlla morte del patriarca Youssef El Khazen, il sinodo dei vescovi maroniti lo scelse come nuovo patriarca il 12 novembre 1854; egli assunse il nome di \"Boulos I Boutros\"; venne confermato dalla Santa Sede nel concistoro del 23 marzo 1855.\nUno dei suoi primi atti come patriarca fu quello di indire un sinodo nazionale dei Maroniti, a Bkerk\u00e9, nel mese di aprile del 1856, sotto la presidenza del legato pontificio di Siria, Paolo Brunoni. Egli convoc\u00f2 per questa assise non solo i vescovi maroniti, ma anche i superiori generali degli ordini maroniti, i rettori delle missioni latine e alcuni notabili della Nazione maronita. Scopo della riunione era di rendere applicabili i decreti del sinodo maronita del 1736 adattandoli alle nuove circostanze. Tuttavia la portata di questo sinodo fu insignificante, soprattutto perch\u00e9 la Santa Sede non approv\u00f2 mai ufficialmente gli atti, che restarono perci\u00f2 lettera morta.\nDurante il patriarcato di Massaad la chiesa maronita visse uno dei periodi pi\u00f9 difficile della sua storia. La rivolta dei contadini del Kisrawan del 1858 indebol\u00ec la societ\u00e0 maronita e provoc\u00f2 la guerra civile libanese del 1860 in cui i Drusi, con il sostegno dell'Impero ottomano e della Gran Bretagna, massacrarono migliaia di cristiani. Durante questi eventi, Massaad cerc\u00f2 di alleviare le sofferenze del suo popolo, ma non riusc\u00ec ad impedire la sanguinosa guerra.\nNel 1867 il patriarca si rec\u00f2 a Roma per le solenni festivit\u00e0 del centenario della morte dei santi Pietro e Paolo: dopo Jeremy el-Amchiti (deceduto nel 1230), fu probabilmente il primo patriarca maronita a visitare Roma ed incontrare il Sommo Pontefice. Prosegu\u00ec il suo viaggio per Parigi dove incontr\u00f2 Napoleone III ottenendo aiuti finanziari e politici per il suo Libano. Infine raggiunse Costantinopoli dove fu accolto dal sultano.\nMassaad non partecip\u00f2 al Concilio Vaticano I, ma si fece rappresentare da Boutros Bostani, arcieparca di Tiro.\nMor\u00ec a Bkerk\u00e9 il 18 aprile 1890 e fu sepolto nel suo villaggio natale.\nUomo di cultura, scrisse diverse opere tra le quali si ricordano: un libro sulle caratteristiche delle Chiese orientali; un'opera sulla processione dello Spirito Santo; un trattato sulla verginit\u00e0 perpetua della Madre di Dio; diverse dissertazioni sui Maroniti; un resoconto storico della famiglia Khazen."}
{"id": "4109087", "revid": "729019", "url": "https://it.wikipedia.org/wiki?curid=4109087", "title": "Wayne Morris (attore 1914)", "text": ""}
{"id": "4109088", "revid": "228587", "url": "https://it.wikipedia.org/wiki?curid=4109088", "title": "Boa (treno)", "text": "L'elettrotreno Boa (dal nome dell'omonimo serpente) fu un convoglio ferroviario sperimentale della metropolitana di Parigi, concepito dalla RATP sulla base dei vagoni del MF 77. Messo in servizio nel 1985, circol\u00f2 fino al 1993, prima di essere abbandonato e, nel 1999, rottamato.\nPrototipo destinato a concepire la metropolitana del futuro, permise di sperimentare svariate innovazioni, oggi in uso su diversi treni della rete. Una tra queste (l'intercircolazione tra le vetture) rendeva il treno simile a un lungo serpente, e diede il nome al convoglio.\nStoria.\nAi primi anni 1980, la RATP riconosce i danni della mancata alienazione dei vecchi convogli Sprague-Thomson: si doveva al pi\u00f9 presto investire in nuovi materiali, sia per ragioni tecniche (vetust\u00e0 dei convogli) che commerciali (il metr\u00f2 aveva perso appeal agli occhi del grande pubblico).\nDopo la commessa del MP 55, seguita da quella del MP 59, entrambi su pneumatici, l'arrivo dei convogli su ferro MF 67 permise di dare una prima rimodernata al materiale rotabile. La commessa per il MF 77 a fine anni 1970 permise infine di ritirare i treni Sprague-Thomson nel 1983 e di ringiovanire l'et\u00e0 media del parco mezzi.\nNon volendo ricadere nello stesso ritardo sulla rimodernazione del materiale rotabile, la RATP inizi\u00f2 a pensare a come sostituire i convogli MP 59 e MF 67, a loro volta diventati vetusti. La concezione del \"Boa\" rientra proprio in questa strategia, volta a concepire il metr\u00f2 degli anni 2000.\nLa RATP indag\u00f2 sui vari problemi del materiale rotabile di allora, com l'usura e il rumore eccessivo causato dalle ruote in curva, i cablaggi troppo complessi, i motori a corrente continua che tendevano a manifestare danni al collettore, o ancora la circolazione dei passeggeri tra le vetture. I materiali futuri, oltre a risolvere tali problemi, dovevano anche essere pi\u00f9 economici in costruzione e gestione.\nLa creazione di un prototipo doveva dunque servie a porre rimedio a due problemi fondamentali :\nObiettivi.\nIl Boa doveva dunque servire a sperimentare diverse innovazioni, come gli assi orientabili in luogo dei carrelli. La RATP si era interessata a questo sistema, sviluppato gi\u00e0 nel 1846. In effetti la rigidit\u00e0 dei carrelli, impedendo una buona percorrenza di curva, costringe tutte le ruote a girare alla stessa velocit\u00e0, anche quelle che, trovandosi all'interno della curva, percorrono meno strada. Ci\u00f2 causa rumori molesti e pattinamento.\nL'ente parigino dei trasporti immagina dunque un sistema di controllo semplice, performante e affidabili. Furono proposte due soluzioni: il ponte riduttore con differenziale o installare un motore su ogni ruota. L'intercircolazione tra i vagoni sembrava invece pi\u00f9 complessa da mettere a punto, a causa del raggio stretto di talune curve della rete.\nPrima versione.\nLa prima versione del Boa vide la luce nel 1985 al deposito RATP di Vaugirard, realizzato con la motrice M 30154 e il vagone B 32154 di un MF 77 incidentato nel 1983. Composto da tre vetture da 10\u00a0m, il suo aspetto ricordava quello di un MF 77, con i motori del MP 73.\nQuesto treno era rivoluzionario: per la prima volta un convoglio del metr\u00f2 presentava intercircolazione totale tra le carrozze, a mezzo di piccoli tunnel fatti di anelli di gomma giuntati insieme. I carrelli erano sostituiti da assi orientabili monomotori, che miglioravano la percorrenza in curva e riducevano l'usura. Il convoglio fu messo in prova sul fascio binari di Porte Dauphine, che presenta la curva pi\u00f9 stretta della rete, con soli 32\u00a0m di raggio. La buona riuscita dei test spinse a proseguire la sperimentazione.\nSeconda versione.\nForte dei primi buoni riscontri, la RATP decise di fare test pi\u00f9 spinti, per sperimentare nuove tecnologie e nuovi allestimenti interiori, in vista di una messa in servizio del Boa.\nA Vaugirard il prototipo fu trasformato a quattro vetture, di cui due motrici da 12,19\u00a0m e due rimorchi da 10,98\u00a0m. Ci\u00f2 consent\u00ec di sperimentare al contempo tre diversi tipi di intercircolazione, che furono sviluppate dalle ditte Faiveley, ANF e Alsthom.\nFaiveley propose un'intercircolazione a strisce di gomma, con giunti elastici. ANF realizz\u00f2 una struttura mista rigida-elastica. Alsthom forn\u00ec un sistema con tre anelli di gomma giuntati da anelli in ferro, su un brevetto RATP. I modelli ANF e Alsthom erano dotati di sedili, il modello Alsthom anche di finestrini.\nIl Boa cos\u00ec trasformato era lungo 46,34\u00a0m (contro i 77,40\u00a0m di un normale MF 77 a cinque casse) e con un peso a vuoto di 85.96\u00a0t. La sua composizione era questa: M 30412 - N 11552 - N 11553 - M 30411 (M sta per una motrice, N per rimorchio). Numerosi test di lunga durata furono svolti tra il 1987 e il 1989. Tutte le prove andarono a buon fine, e si decise pertanto di mettere il Boa in servizio commerciale, al fine di determinare definitivamente lo sviluppo del MF 88, la cui messa a punto era cominciata.\nFu messo in servizio sulla linea 5 il 12 novembre 1990. Per la sua lunghezza ridotta e l'assenza di controllo automatico, circolava solo nei giorni feriali nelle ore di minor affollamento. Fu rimosso dal servizio ai primi del 1993.\nImplementazione delle tecnologie.\nPer implementare una prima volta le nuove tecnologie, la RATP commission\u00f2 una piccola serie di treni, il MF 88, destinato ad equipaggiare la linea 7 bis, dal tracciato corto e tortuoso. Su questo convoglio furono riprese varie innovazioni gi\u00e0 viste sul Boa: intercircolazione integrale, assi orientabili e informatica a bordo.\nQueste tecnologie furono riprese anche su treni successivi. Il concetto di intercircolazione fu implementato sugli MP 89 e MF 2000. L'intercirolazione Faiveley fu adottata subito sul MF 88; una versione pi\u00f9 corta apparve anche sul MP 89 CA. Il modello Alstom non fu mai pi\u00f9 impiegato sul metr\u00f2, ma fu impiegato sui tram Citadis.\nIl controllo di trazione e frenata, con freni oleo-pneumatici, il sistema di gestione dell'energia, la trazione asincrona, cos\u00ec come i controlli computerizzati, saranno ripresi sulle versioni successive dei treni. Ci\u00f2 non accadr\u00e0 per gli assi orientabili indipendenti: applicati sul MF 88, si riveleranno fragili e costosi da mantenere. Di riflesso il MF 2000, ultima generazione dei treni su ferro del metr\u00f2 parigino, presenta ancora i tradizionali carrelli.\nL'agonia del \"serpente\".\nDivenuto inutile ed accantonato nell'incuria pi\u00f9 totale tra Place Monge e Maubert - Mutualit\u00e9, il Boa fu talmente preda dei vandali che, dichiarato irrecuperabile, fu rottamato nel 1999."}
{"id": "4109091", "revid": "1431409", "url": "https://it.wikipedia.org/wiki?curid=4109091", "title": "Aleksandr Tarchanov", "text": "\u00c8 stato nel 1996 presidente del CSKA Mosca.\nCarriera.\nCalciatore.\nClub.\nHa cominciato la sua carriera nell', con cui ha disputato la Vtoraja Liga, terza serie del campionato sovietico di calcio.\nNel 1974 si \u00e8 trasferito allo , sempre in terza serie.\nNel 1976 ha fatto il salto in massima serie al , dove \u00e8 rimasto per 9 stagioni, fino al 1984.\nDopo un anno in terza serie allo , ha chiuso la carriera con due stagioni in seconda serie con lo .\nNazionale.\nHa disputato sei gare con la nazionale sovietica tra il 1976 e il 1983, senza mettera a segno reti."}
{"id": "4109095", "revid": "984922", "url": "https://it.wikipedia.org/wiki?curid=4109095", "title": "Lia Corelli", "text": "Ha avuto due figli dallo sceneggiatore e regista Ivo Perilli, Valeria Perilli, doppiatrice e Plinio Perilli, poeta e saggista."}
{"id": "4109096", "revid": "461603", "url": "https://it.wikipedia.org/wiki?curid=4109096", "title": "Aleksandr Tarkhanov", "text": ""}
{"id": "4109106", "revid": "247222", "url": "https://it.wikipedia.org/wiki?curid=4109106", "title": "Gra\u00e7a Aranha (letterato)", "text": ""}
{"id": "4109111", "revid": "223320", "url": "https://it.wikipedia.org/wiki?curid=4109111", "title": "Johnny H. Kitagawa", "text": ""}
{"id": "4109112", "revid": "298055", "url": "https://it.wikipedia.org/wiki?curid=4109112", "title": "Chatbot", "text": ""}
{"id": "4109116", "revid": "287204", "url": "https://it.wikipedia.org/wiki?curid=4109116", "title": "Melody (cantante)", "text": ""}
{"id": "4109124", "revid": "1265453", "url": "https://it.wikipedia.org/wiki?curid=4109124", "title": "Honda-kai", "text": "L'Honda-kai (\u672c\u591a\u4f1a) era un'organizzazione giapponese della yakuza attiva a K\u014dbe nella met\u00e0 del ventesimo secolo.\nLa Honda-kai era un gruppo \"bakuto\" dedicato principalmente alla pratica illegale del gioco d'azzardo. Dopo la seconda guerra mondiale form\u00f2 un'alleanza con lo Yamaguchi-gumi, crescendo poi sotto la guida di Kazuo Taoka. Ma la condivisione del potere non era adatta a Taoka, e la Honda-kai fu presto assorbita nelle truppe dello Yamaguchi-gumi e cess\u00f2 di essere un'operazione indipendente."}
{"id": "4109137", "revid": "1543377", "url": "https://it.wikipedia.org/wiki?curid=4109137", "title": "E2fsprogs", "text": "e2fsprogs \u00e8 un pacchetto di programmi per la gestione dei file system ext2, ext3 ed ext4.\nComprende e2fsck, mke2fs, debugfs, dumpe2fs e tune2fs. Il pacchetto mette a disposizione i comandi badblocks, chattr e lsattr."}
{"id": "4109139", "revid": "554633", "url": "https://it.wikipedia.org/wiki?curid=4109139", "title": "Ca.4", "text": ""}
{"id": "4109140", "revid": "554633", "url": "https://it.wikipedia.org/wiki?curid=4109140", "title": "Ca.5", "text": ""}
{"id": "4109141", "revid": "554633", "url": "https://it.wikipedia.org/wiki?curid=4109141", "title": "Ca.3", "text": ""}
{"id": "4109144", "revid": "287204", "url": "https://it.wikipedia.org/wiki?curid=4109144", "title": "Heikki Suolahti", "text": "Suolahti studi\u00f2 da Arvo Laitinen ad Helsinki dal 1929 fino alla morte. Nel 1935, compose \"Sinfonia piccola\", la quale fu suonata per la prima volta nel febbraio 1938 da Tauno Hannikainen. Hannikainen ha anche orchestrato alcune canzoni di Suolahti. \"Sinfonia piccola\" \u00e8 stata pubblicata negli Stati Uniti d'America nel 1959. Quando Suolahti mor\u00ec, all'et\u00e0 di 16 anni per leucemia, nessuno dei suoi lavori erano stati suonati pubblicamente. Lasci\u00f2 l'opera \"P\u00e4rttylin y\u00f6\" e qualche altro lavoro incompiuto.\nSuolahti, un grande ammiratore di Richard Wagner, era stato invitato al Festival di Bayreuth nell'estate del 1937 ma la sua morte prematura non permise di realizzare l'evento.\nJean Sibelius rimase affascinato da \"Sinfonia piccola\" e la elogi\u00f2 davanti alla madre di Suolahti dopo la sua morte."}
{"id": "4109148", "revid": "1573940", "url": "https://it.wikipedia.org/wiki?curid=4109148", "title": "Answer (Flow)", "text": "Answer \u00e8 un brano musicale del gruppo musicale giapponese Flow, pubblicato come loro dodicesimo singolo il 1\u00ba agosto 2007, ed incluso nell'album \"Isle\". Il singolo ha raggiunto la settima posizione della classifica Oricon dei singoli pi\u00f9 venduti in Giappone, vendendo 85.607copie. Il brano \u00e8 stato utilizzato come tema musicale del dorama televisivo \"Tantei Gakuen Q\"."}
{"id": "4109149", "revid": "1442080", "url": "https://it.wikipedia.org/wiki?curid=4109149", "title": "Fuyu no Amaoto/Night Parade", "text": " \u00e8 un brano musicale del gruppo musicale giapponese Flow, pubblicato come loro tredicesimo singolo il 28 novembre 2007, ed incluso nell'album \"Isle\". Il singolo ha raggiunto la diciannovesima posizione della classifica Oricon dei singoli pi\u00f9 venduti in Giappone."}
{"id": "4109150", "revid": "1573940", "url": "https://it.wikipedia.org/wiki?curid=4109150", "title": "Arigat\u014d", "text": " \u00e8 un brano musicale del gruppo musicale giapponese Flow, pubblicato come loro quattordicesimo singolo il 20 febbraio 2008, ed incluso nell'album \"Isle\". Il singolo ha raggiunto la venticinquesima posizione della classifica Oricon dei singoli pi\u00f9 venduti in Giappone, vendendo 9.796 copie. Il brano \u00e8 stato utilizzato come tema musicale del dorama televisivo."}
{"id": "4109151", "revid": "1573940", "url": "https://it.wikipedia.org/wiki?curid=4109151", "title": "Word of the Voice", "text": "Word of the Voice \u00e8 un brano musicale del gruppo musicale giapponese Flow, pubblicato come loro quindicesimo singolo il 4 giugno 2008, ed incluso nell'album \"Isle\". Il singolo ha raggiunto la quindicesima posizione della classifica Oricon dei singoli pi\u00f9 venduti in Giappone, vendendo 14.551 copie. Il brano \u00e8 stato utilizzato come sigla dell'anime \"Persona -trinity soul-\"."}
{"id": "4109152", "revid": "1522738", "url": "https://it.wikipedia.org/wiki?curid=4109152", "title": "World End", "text": "World End \u00e8 un brano musicale del gruppo giapponese Flow, pubblicato come sedicesimo singolo dei musicisti il 13 agosto 2008 ed incluso nell'album \"5\". Il singolo ha raggiunto la quarta posizione della classifica Oricon dei singoli pi\u00f9 venduti in Giappone, vendendo 54.597 copie. Il brano \u00e8 stato utilizzato come sigla d'apertura degli episodi 13-25 dell'anime \"\"."}
{"id": "4109153", "revid": "1573940", "url": "https://it.wikipedia.org/wiki?curid=4109153", "title": "Snow Flake (Kioku no Koshitsu)/Pulse", "text": "Snow Flake (Kioku no Koshitsu)/Pulse \u00e8 un brano musicale del gruppo musicale giapponese Flow, pubblicato come loro diciassettesimo singolo il 10 dicembre 2008, ed incluso nell'album \"5\". Il singolo ha raggiunto la ventiquattresima posizione della classifica Oricon dei singoli pi\u00f9 venduti in Giappone."}
{"id": "4109160", "revid": "22475", "url": "https://it.wikipedia.org/wiki?curid=4109160", "title": "Chdir", "text": ""}
{"id": "4109164", "revid": "767487", "url": "https://it.wikipedia.org/wiki?curid=4109164", "title": "The Love of Siam", "text": " \nThe Love of Siam (\"\") \u00e8 un film del 2007 diretto da Chookiat Sakveerakul.\nLa pellicola, di produzione thailandese, racconta una storia d'amore romantico tra due ragazzi adolescenti, uno dei quali gay. Principale elemento innovativo \u00e8 quello d'esser stato il primo film thailandese che discute con franchezza la sessualit\u00e0 adolescenziale.\nTrama.\nMew e Tong sono due bambini di dieci anni vicini di casa, il primo \u00e8 un po' effeminato e di carattere testardo mentre il secondo \u00e8 pi\u00f9 maschile ed energico e vive coi genitori e la sorella maggiore, una famiglia cattolica thailandese. Dopo aver accidentalmente gettato del \"chewing gum\" nei capelli di Mew, Tong cerca di far amicizia.\nI due sono anche compagni di scuola, e qui il tranquillo Mew \u00e8 preso in giro e perseguitato dagli altri studenti per i suoi modi da femminuccia: solo Tong interviene per difenderlo, a costo di litigare con quelli che precedentemente credeva essere suoi amici. Inizia cos\u00ec un rapporto di confidenza tra i due ragazzi. Nel frattempo Mew impara a suonare il pianoforte e ad amare la musica guidato dall'abile guida della nonna.\nVari avvenimenti, grandi e piccoli, accadono da allora in poi, rafforzando costantemente e sempre pi\u00f9 la bella amicizia sbocciata tra Tong e Mew. Dopo un certo periodo per\u00f2 accade che la famiglia di Tong debba trasferirsi in un'altra parte di Bangkok: il giorno del trasloco Tong trova Mew seduto sul bordo della banchina che si affaccia sul molo e, dopo averlo salutato, si allontana in macchina.\nSembra un addio, al piccolo Mew pare proprio d'aver definitivamente perduto quello che ormai considerava essere il suo primo vero grande amico e non riesce a trattenersi dal piangere disperatamente.\nSono passati sei anni, ormai i due sono entrambi adolescenti, il padre di Tong \u00e8 diventato un alcolista cronico, a causa del suo senso di colpa per aver perduto la figlia (scomparsa anni prima e mai pi\u00f9 ritrovata). Tong si vede con una ragazza graziosa, Donut, ma sembra sempre molto teso e non perfettamente a proprio agio vicino a lei.\nDurante l'ultimo anno di liceo capita un avvenimento davvero imprevisto, i due bambini di un tempo tanto amici ed affezionati l'uno all'altro si incontrano nuovamente: Mew \u00e8 diventato un autentico talento musicale ed \u00e8 la voce solista in una boy band giovanile chiamata \"August\". Il ritrovarsi suscita in entrambi antichi sentimenti creduti assopiti per sempre e dimenticati, e l'amore nutrito da Mew nei confronti di Tong fin da quando era decenne sboccia nuovamente pi\u00f9 forte di prima.\nIl manager della band, Aod, convince Mew a scrivere una canzone d'amore con l'intento di riuscire cos\u00ec a vendere pi\u00f9 dischi ed assegna loro un'assistente, Jun, la quale sembra essere la sosia della sorella scomparsa di Tong. Sorprendentemente la ragazza sembra sapere troppe cose del passato riguardante la famiglia di Tong.\nIntanto Mew \u00e8 oggetto d'una cotta non corrisposta da parte d'una ragazzina che si comporta nei suoi confronti in maniera ossessiva ed asfissiante: Ying, questo il suo nome, arriva ad utilizzare una bambolina voodoo ed altri trucchi per trattener vicino a s\u00e9 il bello ed aggraziato Mew. Sfortunatamente per lei Mew \u00e8 molto pi\u00f9 interessato sentimentalmente al suo amico d'infanzia Tong, che ora diventa anche la fonte d'ispirazione per le nuove canzoni di Mew.\nTutta la band ed anche il manager rimangono impressionati dalla bravura di composizione e capacit\u00e0 creativa dimostrata da Mew: cantando per la prima volta in pubblico la canzone d'amore dedicata a Tong, Mew d\u00e0 un'interpretazione superlativa e la giovane Jun intuisce a chi \u00e8 rivolto il testo.\nI due ragazzi riusciranno finalmente a rimanere soli e qui, nel cortile di casa di Tong, per la prima volta condividono un lunghissimo ed appassionato bacio: accidentalmente Sunee, la madre di Tong, ne \u00e8 testimone. Il giorno seguente si dirige da Mew e gli impone con fermezza di star lontano da suo figlio e di non azzardarsi pi\u00f9 a tentar di corromperlo. La donna \u00e8 riuscita cos\u00ec a creare una spaccatura tra i due ragazzi; Mew perde improvvisamente tutta la sua ispirazione e col cuore a pezzi abbandona il gruppo.\nArriva dicembre e, mentre aiuta ad addobbare l'albero, Tong ritorna sull'argomento del suo orientamento sessuale riuscendo a farlo accettare anche alla madre. Pi\u00f9 tardi il ragazzo si dirige ad un appuntamento con Donut; Mew, riuscito nel frattempo a rientrare a farne parte, canta con la band in un luogo non lontano dall'appuntamento dell'amico. Tong lo vede e decide finalmente di lasciare Donut confessandole di non averla mai veramente amata. Si precipita verso Mew che si trova assieme a Ying (la quale ha ormai da molto accettato tranquillamente il fatto che il suo innamorato sia omosessuale).\nTong gli dice di non esser sicuro di poter essere il suo ragazzo, ma \"questo non significa che io non ti amo sul serio\". Il film termina con Mew che ringrazia Tong di esser tornato vicino a lui: mostrando cos\u00ec che l'amore \u00e8 una forma evoluta d'attaccamento che trascende la stessa attrazione sessuale fisica."}
{"id": "4109166", "revid": "72257", "url": "https://it.wikipedia.org/wiki?curid=4109166", "title": "OPBG", "text": ""}
{"id": "4109169", "revid": "122993448", "url": "https://it.wikipedia.org/wiki?curid=4109169", "title": "Supercoppa italiana 2011 (calcio femminile)", "text": "La Supercoppa italiana 2011 di calcio femminile si \u00e8 disputata sabato 10 settembre 2011 allo stadio Italo Nicoletti di Riccione. La sfida ha visto contrapposte la , vincitrice della Serie A 2010-2011 e detentore della Coppa Italia 2010-2011, e il , finalista della Coppa Italia 2010-2011.\nA conquistare il titolo \u00e8 stata la Torres che ha vinto per 2-1 con una doppietta di Patrizia Panico nella prima mezz'ora di gioco, mentre per il Tavagnacco \u00e8 andata a segno Paola Brumana sul finire del primo tempo."}
{"id": "4109178", "revid": "122993456", "url": "https://it.wikipedia.org/wiki?curid=4109178", "title": "Supercoppa italiana 2010 (calcio femminile)", "text": "La Supercoppa italiana 2010 di calcio femminile si \u00e8 disputata sabato 29 agosto 2010 allo Stadio Morandi di Umbertide. La sfida ha visto contrapposte la Torres, vincitrice della Serie A 2009-2010 e la Reggiana, detentrice della Coppa Italia 2009-2010.\nA conquistare il titolo \u00e8 stata la Torres che ha vinto per 2-0 con una rete di Elisabetta Tona nel primo tempo ed una di Silvia Fuselli nella ripresa."}
{"id": "4109182", "revid": "56620", "url": "https://it.wikipedia.org/wiki?curid=4109182", "title": "Raniero Paolucci di Calboli", "text": ""}
{"id": "4109199", "revid": "50904835", "url": "https://it.wikipedia.org/wiki?curid=4109199", "title": "Boryokudan", "text": ""}
{"id": "4109214", "revid": "547034", "url": "https://it.wikipedia.org/wiki?curid=4109214", "title": "Episodi di Huntik - Secrets &amp; Seekers (prima stagione)", "text": "Gli episodi e le trame della prima serie di Huntik - Secrets &amp; Seekers, un cartone animato realizzato dallo studio italiano Rainbow Spa, basato su un'idea di Iginio Straffi e distribuito in diversi paesi. In Italia \u00e8 trasmesso su Rai 2 e Rai Gulp.\nTrame.\nEpisodio 1 - Cercatore per caso\nLok Lambert fa la conoscenza della brillante Sophie Casterwill e quando rompe casualmente un vaso trova un amuleto e un diario appartenenti a suo padre, scomparso da tempo. Irrompono gli agenti dell'organizzazione e Sophie aiuta Lok a scappare, dicendogli di cercare Dante Vale. Mentre si nasconde dagli agenti dell'Organizzazione, il ragazzo fa la conoscenza di Cherit, che non si mostra. Durante uno scontro Lok fa cadere accidentalmente il diario nel canale di Venezia, che diventa illeggibile. Quando sembra non esserci pi\u00f9 speranza per lui di scappare, Dante lo aiuta a sistemare gli agenti e gli chiarisce qualche dubbio sul mondo dei Cercatori, di cui ormai Lok fa parte. Lok si rifiuta di diventare un Cercatore e la casa di Dante viene attaccata da Defoe e dagli agenti.\nEpisodio 2 - La Fondazione Huntik\nDante d\u00e0 a Lok l'amuleto di Freelancer. Dopo essere fuggiti da Defoe anche grazie a Sophie, Dante e Lok vengono ospitati a casa della ragazza. Dante viene assunto da Sophie per insegnagli come essere Cercatori e trovare il padre di Lok. Il giorno dopo i tre vanno in una biblioteca della Fondazione per cercare indizi. Lok riesce ad evocare Freelancer e si ricorda che nel diario si alludeva al Golem. Sophie cerca i libri che riguardano il Golem di Praga e Jodis Lour. Santiago sfida Dante in combattimento siccome non si fida di lui, ma Dante vince. Irrompono Defoe e Grier e mentre Dante, Lok, Cherit e Santiago combattono con gli agenti, Sophie trova i libri sul Golem e scappano dalla biblioteca. Ma DeFoe scopre dove sono diretti da un libro che Sophie si era lasciata cadere durante la fuga. L'episodio si conclude con la partenza in aereo della squadra verso Praga.\nEpisodio 3 - Il Golem di Praga\nDante, Sophie e Lok si trovano in un hotel della Fondazione a Praga e stanno pianificando una missione, quando subiscono un attacco dell'Organizzazione. Interviene prontamente la Cercatrice Zhalia Moon, che toglie di mezzo gli agenti. Lok scopre l'esistenza del malvagio Professore, che \u00e8 il capo dell'Organizzazione e uno dei pi\u00f9 potenti Cercatori al mondo che si dice abbia la capacit\u00e0 di controllare le menti. Il ragazzo capisce che probabilmente anche il Professore sta cercando l'Amuleto della Volont\u00e0 come suo padre. Nella notte Dante, Sophie e Lok entrano nel cimitero di Praga, dove trovano anche Zhalia, chiamata da Dante. Dopo aver trovato un passaggio segreto sotto la tomba di Jodis Lour, i quattro si addentrano nei sotterranei, dove irrompono gli agenti dell'Organizzazione. Lok fa per\u00f2 scattare una trappola, impedendo anche a Sophie e Zhalia di combattere e lasciando Dante da solo contro l'Organizzazione. Dante inganna gli agenti e si lascia colpire. Defoe prende cos\u00ec la chiave di Jodis Lour, nascosta in una stanza segreta. Dopo essersi guarito con un incantesimo, Dante si sbarazza degli agenti e insieme agli altri esamina la stanza, trovando gli appunti del Cercatore. Dante idea un piano e assieme a Zhalia si reca nel luogo in cui si trova il Golem, ordinando a Lok e Sophie di aspettarli. Defoe entra nell'edificio del Golem ma Dante lo precede e inizia uno scontro. Intanto Lok e Sophie li raggiungono e per unirsi al combattimento, ma Lok viene ferito da due agenti, mentre Sophie raggiunge Dante. Il ragazzo riesce ad usare il potere che aveva usato Dante per curarsi ed invoca Kipperin, il Titano di suo padre. Dante riesce a legarsi con Metagolem e l'Organizzazione \u00e8 costretta a fuggire.\nEpisodio 4 - Il fiume dei segreti\nNella Senna si verificano strani episodi che mettono in pericolo le persone. Peter, uno studioso che lavora per la Fondazione, sospetta la presenza di un Titano. Viene cos\u00ec catturato da DeFoe che si finge un investigatore e lo fa arrestare. Intanto a casa di Dante Lok sta imparando come usare un Olotomo quando Guggenheim, uno dei capi della Fondazione Huntik, contatta Dante per informarlo degli avvenimenti e offrirgli di occuparsi della missione di recupero del Titano Gar-Gohul. Dante accetta e decide di portare anche Lok e Sophie con s\u00e9. Anche Zhalia li segue, dicendo di conoscere bene il luogo. Il Team Huntik si reca a Rouen per incontrare Peter e scopre che \u00e8 stato arrestato. Nonostante Sophie non si fidi di lei, Dante lascia che sia Zhalia ad occuparsi di Peter. Zhalia si finge un avvocato e usa il potere Simplemind per farlo fuggire dalla polizia. Riescono a fuggire dalle guardie che li inseguono e raggiungono Dante, Sophie e Lok sulle rive della Senna. Vengono attaccati dall'Organizzazione e riescono a sconfiggere tutti gli agenti, ma Peter si ferisce alla caviglia. Il gruppo va verso il nascondiglio del Titano e sul fiume vengono colpiti da dei vortici. Riescono comunque a raggiungere il luogo e trovano un'entrata segreta nella roccia. Dopo aver camminato er le gallerie piene d'acqua giungono in una grotta dove devono affrontare una trappola che spara acqua e gli agenti di DeFoe. Una volta distrutta la trappola grazie al potere Breakspell e sconfitti gli agenti, Dante affronta DeFoe, che si \u00e8 intanto legato con il Titano. DeFoe fugge, ma Lok trova un passaggio segreto che era sfuggito all'attenzione dell'Organizzazione.\nEpisodio 5 - Le catacombe dei Gargoyle\nIl Team Huntik, assieme a Peter, segue il passaggio segreto scoperto da Lok e si trova in una stanza con una trappola. Peter la fa inavvertitamente scattare ma tutti riescono a salvarsi. Raggiungono il nascondiglio di Giovanna d'Arco e trovano i suoi appunti. Tornano in superficie e si mettono a studiare gli appunti, trovando una mappa che per\u00f2 fornisce solo il percorso sotterraneo senza dire dove sia l'entrata. Grazie ad un enigma risolto brillantemente da Sophie, deducono che l'entrata si possa vedere dalla Cattedrale di Notre Dame. Lok e Dante si arrampicano sulla Cattedrale e il ragazzo prova ad usare Hyperstride senza riuscirci. Individuano una chiesa che avrebbe potuto essere quella che gli interessava e decidono di raggiungerla. Una volta scassinata la serratura, il gruppo entra e comincia a cercare indizi. Vengono attaccati dall'Organizzazione e, mentre Dante si occupa di DeFoe, Grier e gli agenti agenti, Lok, Sophie, Zhalia e Cherit risolvono trovano l'entrata per un nuovo passaggio segreto. La squadra blocca il passaggio facendo crollare una parte di soffitto e si ritrova nelle catacombe di Parigi, in parte mai esplorate. Intanto DeFoe chiede rinforzi ed ordina a tutti gli agenti di cercare Dante e la sua squadra nelle catacombe. Zhalia viene bloccata da una frana e Lok, Dante e Sophie la aiutano ad uscirne. Lok si lega con Springer dopo essere caduto in una trappola, ma il Team viene raggiunto dagli agenti dell'Organizzazione. Mentre fuggono si imbattono nei Cavalieri dell'Arco, armature sotto un incantesimo che li attaccano. Dopo aver combattuto invano con i Titani, Sophie usa Breakspell per colpire le armature e Dante la protegge, ma la ragazzina rimane senza energia. Lok prende l'Anello ma scoprono che \u00e8 maledetto e non pu\u00f2 essere trasportato. L'Organizzazione intanto li sta raggiungendo.\nEpisodio 6 - L'anello di Giovanna d'Arco\nLok trova un'altra uscita e Zhalia blocca la prima facendola crollare, per poi prendere l'anello proteggendosi con Headcage. Sophie si risveglia e annulla la maledizione dell'Anello, ma non \u00e8 abbastanza potente e il suo incantesimo pu\u00f2 durare solo per mezz'ora. Zhalia ha tre falsi anelli che modifica con una magia, in modo che tutti ne abbiano uno uguale agli altri, ma solo Dante sappia chi ha quello vero. Il gruppo si divide e Dante si scontra con alcuni agenti, sconfiggendoli e facendogli credere di avere il vero anello. Lok e Cherit scoprono un baule contenente degli appunti, fra cui un disegno che assomiglia a quello nel diario di suo padre. Vengono poi attaccati da alcuni agenti, ma riescono a sconfiggerli grazie al raggio energetico di Cherit. Zhalia si fa passare per una recluta dell'Organizzazione ma viene scoperta e scappa con un anello che gli agenti credono vero. Sophie \u00e8 senza forze e non \u00e8 in grado di usare poteri o evocare Titani, cos\u00ec quando cade in una fossa comune \u00e8 costretta a chiedere aiuto. Lok va in suo soccorso e l'aiuta a risalire, ma una volta fuori scoprono di non essere cos\u00ec al sicuro: degli agenti dell'Organizzazione li fermano e gli chiedono gli anelli. I due ragazzi glieli consegnano, sicuri che Dante non li avrebbe messi in pericolo consegnandogli quelli veri. Con uno stratagemma fuggono, ma mancano solo pi\u00f9 pochi minuti allo scadere della mezz'ora. Intanto Dante si scontra con Grier e viene sconfitto, cos\u00ec che l'Organizzazione scopre che nemmeno lui ha il vero Anello dell'Arco. Zhalia sconfigge degli agenti e trova un'uscita, ma prima di raggiungerla viene fermata da DeFoe, che la informa di sapere che soltanto lei pu\u00f2 avere il vero Anello. Quando sembra che Zhalia non abbia pi\u00f9 possibilit\u00e0 interviene Dante. Poco dopo arrivano anche Sophie, Lok e Cherit, preoccupati perch\u00e9 la maledizione dell'Anello stava per tornare. Dante racconta allora il suo vero piano: mentre l'Organizzazione era occupata a cercare loro, Gareon si era allontanato con l'Anello dell'Arco, utilizzando la sua capacit\u00e0 di diventare invisibile. L'Anello \u00e8 quindi gi\u00e0 nelle mani della Fondazione, e DeFoe \u00e8 costretto a ritirarsi. Una volta nella sede della Fondazione Huntik a Parigi, uno studioso della Fondazione assicura loro che l'Anello non contiene un Titano Leggendario, mentre a Praga Rassimov comunica a DeFoe che \u00e8 stato sollevato dall'incarico.\nEpisodio 7 - L'eredit\u00e0 di Thor\nLok e Sophie si stanno allenando a casa di Dante quando Guggenheim li chiama per affidargli una missione. Il gruppo deve andare in Islanda per recuperare il Martello di Thor. Prima di raggiungere l'Islanda, Dante decide di andare a Londra per fare una visita a Tersly, un Cercatore studioso di leggende e collega di Montehue, il Cercatore della Fondazione pi\u00f9 bravo dopo Dante. Mentre Lok e Sophie visitano il museo, Tersly spiega a Dante che Thor era probabilmente un Cercatore. Lok e Sophie vedono qualcuno fuori dal museo e decidono di seguirlo, ma la figura si dissolve nel nulla. Il giorno dopo Dante, Lok, Sophie e Cherit atterrano in Islanda e si mettono alla ricerca del Tempio di Thor, ma vengono sorpresi da una tempesta di neve e sono costretti a fermarsi. La sera Cherit dice ai ragazzi che fuori dalla tenda c'\u00e8 qualcuno, Lok va a vedere e scopre che \u00e8 Zhalia, ancora una volta chiamata da Dante. Zhalia parla a Lok e Sophie dei guardiani del Tempio. La mattina seguente il Team Huntik si rimette in cammino, ma viene attaccato da Ymir, il guardiano del Tempio. La squadra combatte, ma Ymir \u00e8 in grado di chiamare alleati e Dante evoca Ignatius, l'unico in grado di sconfiggerli; poi ordina a Lok e Sophie di seguire le orme fino al tempio mentre lui e Zhalia si occupano del Titano, ma il suo piano non funziona e Dante \u00e8 costretto ad arrampicarsi sul Titano e coprirgli gli occhi per sconfiggerlo. Ymir, cadendo nel dirupo, provoca una valanga che rivela alla squadra il Tempio di Thor. Per raggiungerlo serve un ponte e Sophie si ricorda della leggenda del ponte arcobaleno. Lok, Dante e Zhalia evocano cos\u00ec i loro Titani per creare le condizioni adatte alla comparsa di un arcobaleno e di fronte a loro appare il ponte. Lok, Dante, Sophie, Zhalia e Cherit iniziano ad attraversare il ponte, ma vengono attaccati da alcuni uccelli di ghiaccio. In loro aiuto arriva Montehue, informato da Tersly sulla destinazione della squadra. Una volta sconfitti anche i questi ultimi avversari di ghiaccio la squadra, assieme a Montehue e Tersly, entra nel Tempio.\nEpisodio 8 - Un aiuto dal passato\nUna volta entrati nel Tempio di Thor i Cercatori scoprono che \u00e8 sotto il controllo dell'Organizzazione. Durante un combattimento per\u00f2 la sala in cui si trovano inizia a crollare e la squadra si divide: Dante, Sophie, Zhalia e Tersly riescono ad uscire prima che il soffitto crolli mentre Lok, Montehue e Cherit prendono un'altra strada per sfuggire al crollo. I primi, per sfuggire all'Organizzazione, entrano in una zona del Tempio proibita ed arrivano a scontrarsi con il Titano Fenris, tenuto in vita da un incantesimo, ma riescono a sfuggirgli. Intanto Montehue parla a Lok di come si sono conosciuti lui e Dante e alla fine arrivano ad incontrarsi di nuovo con gli altri membri della squadra. Sophie e Tersly deducono che il modo per liberarsi di Fenris \u00e8 usare una corda magica, cos\u00ec la squadra Huntik si mette a cercarla mentre Montehue e Tersly scelgono di seguire un'altra strada e si scontrano nuovamente con l'Organizzazione. Lok usa Springer per slegare la corda magica e insieme eliminano il Titano. Ancora una volta Montehue e Tersly si riuniscono alla squadra. Mentre Dante, Zhalia e Montehue combattono contro gli agenti, Lok e Sophie risolvono un enigma che teneva chiusa una porta. Oltre la porta trovano il martello di Thor e, anche se con l'inganno, Montehue riesce ad appropriarsene. Prima di uscire dal Tempio i Cercatori devono scontrarsi ancora una volta con l'Organizzazione, questa volta affiancata dal guardiano Ymir. Grazie ad un piano di Lok la squadra si libera ancora una volta dell'Organizzazione. Montehue decide di lasciare che sia Lok a consegnare il martello in Fondazione e Dante regala l'amuleto di Fenris a Montehue.\nEpisodio 9 - Nella tana del basilisco\nLok, Sophie e Cherit esplorano un Labirinto sotterraneo a Vienna e Zhalia si lega al titano King Basilisk riuscendo a sconfiggere ancora una volta l'Organizzazione.\nEpisodio 10 - I tesori degli Argonauti\nLa squadra riceve una nuova missione: trovare la Argo, nave leggendaria di Giasone e gli Argonauti. Zhalia esplora il relitto della nave e trova quattro titano Hoplite, mentre il resto della squadra recupera la Spada di San Giorgio e Lok si lega al titano Lindorm.\nEpisodio 11 - La trappola delle illusioni\nProblemi e sospetti nel Mar Egeo.\nEpisodio 12 - Il destino di un cercatore\nLa squadra giunge all'isola di Sutos, sotto la dittatura di Grier, erede al trono. La squadra, convinta che l'Organizzazione stia facendo del male al popolo, decide di combattere i soldati, ma alla fine Grier rivela a Dante che lui non ha pi\u00f9 intenzione di far parte dell'Organizzazione, ma di regnare pacificamente su Sutos.\nEpisodio 13 - La famiglia Lambert\nLok porta la squadra a casa di sua madre in Irlanda per una vacanza. La madre di Lok, Sandra, era anche lei una cercatrice della Fondazione, ma Kathy non sa nulla del mondo dei Titani e quindi tutti la devono tenere all'oscuro. Scarlett Byrne, abile cercatrice e amica d'infanzia di Lok, si rifugia a casa Lambert a causa dell'Organizzazione. La squadra decide di aiutare Scarlett a trovare il titano Gybolg e Zhalia viene contattata da Klaus per mettere fuori gioco Dante Vale, ma Zhalia ha rimorsi di coscienza e il piano di Klaus fallisce.\nEpisodio 14 - Tanto lavoro per nulla\nSophie non pu\u00f2 finanziare la squadra per un viaggio perch\u00e9 l'Organizzazione ha bloccato il suo conto, quindi Lok e Sophie, aiutati da LeBlanche e Santiago trovano dei lavori part-time, tutti falliti: lavorano in un caff\u00e8, in un fast food e anche in un hotel. Quando ogni speranza sembra persa Dante torna con quattro biglietti per partire e la squadra si riunisce.\nEpisodio 15 - L'inganno Dello scettro\nLa squadra esplora l'Egitto alla ricerca di un tempio perduto. Zhalia, contattata nuovamente dallo spietato Klaus, modifica la mappa del tempio per far passare la squadra in una serie di tranelli, e Klaus riesce a prendere lo Scettro di Nefertiti.\nEpisodio 16 - Il tradimento\nOra l'obbiettivo della squadra \u00e8 la Bottiglia del Genio, custodita nella base dell'Organizzazione sotto il negozio di libri di Klaus, a Vienna. Zhalia, a questo punto, deve scegliere se schierarsi con la Fondazione o l'Organizzazione, ma decide di non prendere parte alla battaglia. Ad ogni modo Dante, con un triplice gioco, ottiene la Lancia di Vlad Dracul: rivela che la Bottiglia era solo un diversivo per sviare Klaus, temendo che questi avesse messo delle cimici addosso alla squadra.\nEpisodio 17 - I tesori di Dracula\nDante, Lok e la squadra perlustrano il castello di Vlad Dracul alla ricerca del sacchetto degli amuleti del malvagio cercatore. Zhalia tradisce definitivamente la squadra e sconfigge Sophie e Lok, ma li risparmia. Tuttavia, quando deve eliminare Dante ha un rimorso di coscienza e abbandona il suo passato sconfiggendo Klaus. La squadra perdona Zhalia, ma lei \u00e8 troppo pentita e decide di lasciarla.\nEpisodio 18 - Le memorie dei Casterwill\nLa squadra va a Parigi per fare ricerche sul leggendario Lancillotto. Sophie e Cherit arrivano ad una biblioteca Casterwill dove trovano delle informazioni sul leggendario Amuleto dell'Volont\u00e0. Intanto Dante e Lok trovano un passaggio segreto in un museo e arrivano alle stanze di Sir Lancillotto per recuperare il titano Cavalier, ma Rassimov e un gruppo dell'Organizzazione li ha seguiti ed aiutati a superare i tranelli per condurli alla stanza. Rassimov evoca il potere Darkvoid e risucchia tutto ci\u00f2 che contiene la stanza, incluso il titano Cavalier che non si lega a lui.\nEpisodio 19 - Il titano Leggendario\nPer salvare il suo vecchio amico Metz, Dante si dirige con Lok, Sophie e Cherit in un villaggio nascosto delle Amazzoni dove \u00e8 tenuto il titano leggendario del corpo Behemoth. Zhalia fa nuovamente il suo ingresso e sfida la regina in un duello da cui esce vincitrice. Quindi la squadra recupera il titano, ma cosa pi\u00f9 importante, Zhalia fa ritorno nella Fondazione Huntik.\nEpisodio 20 - Sulle tracce di Atlantide\nIl Diario del padre di Lok conduce la squadra in Grecia, dove trovano l'ingresso ad Atlantide e recuperano il titano Baselaird, appartenuto al padre di Lok, Eathon.\nEpisodio 21 - L'amuleto della volont\u00e0\nLok, Sophie, Zhalia e Dante devono superare quattro prove per entrare nel tempio di Atlantide dove \u00e8 custodito l'Amuleto della Volont\u00e0: intelligenza, lealt\u00e0, coraggio e forza. La squadra riesce a superare le prove e, risolto un enigma, trova l'Amuleto della Volont\u00e0. Lok, per\u00f2, scopre che suo padre non \u00e8 mai arrivato sino ad Atlantide e scaglia la sua rabbia contro l'Organizzazione, battendo Rassimov.\nEpisodio 22 - L'aspide d'oro\nSeguendo una pista lasciata dal padre di Lok, la squadra si dirige verso gli ampi deserti dell'Etiopia. Il Professore stesso decide di intervenire, ma la squadra riesce a trovare l'ingresso della tomba del Re Salomone e della Regina di Saba.\nEpisodio 23 - Un amore nobile\nDante, Lok e gli altri si uniscono al loro vecchio rivale Montehue per trovare l'Amuleto di Tao. Lok e Sophie devono riuscire a prendere l'amuleto di tao ma per farlo devono riuscire ad unire i loro cuori cos\u00ec Lok si dichiara a sophie dicendole che la loro storia era simile a quella dei guardiani del titano Tao, perch\u00e9 Sophie era ricca e Lok una persona qualunque e quindi il loro era un amore impossibile ma che lui voleva provare a far funzionare, cos\u00ec chiede a Sophie di provare a stare insieme e lei accetta: cos\u00ec, dall'unione delle loro mani scaturisce una potente energia che apre il tempio di Tao. Lok si lega al titano dello spirito e, grazie all'Amuleto della Volont\u00e0, rompe la maledizione sul titano Tao\nEpisodio 24 - Il segreto di due generazioni\nLok, Dante, Sophie, Zhalia e Cherit scoprono che il segreto del Titano Leggendario della Mente risiede alle origini della diabolica Organizzazione: il Professore \u00e8 in realt\u00e0 Simon Jeaudox, ex-cercatore della Fondazione e vecchio amico di Eathon e di Metz. Simon era stato maledetto perch\u00e9 aveva preso il titano leggendario Araknos senza l'Amuleto della Volonta e, dopo una lite con i suoi amici se ne and\u00f2 e costru\u00ec l'Organizzazione controllando le menti con Araknos. Ma \u00e8 troppo tardi: la casa di Dante viene assalita e l'Organizzazione recupera l'Amuleto della volont\u00e0, costringendo Dante a sfidare il Professore nel suo castello a Praga.\nEpisodio 25 - L'inferno di Dante\nLa squadra arriva al castello del Professore e Dante batte Rassimov, che gli d\u00e0 l'amuleto di Archwarder, decisivo nella battaglia contro il Professore. Tuttavia, il diabolico Professore riesce a farsi dare da Dante i due titani leggendari e toccher\u00e0 al resto della squadra fermare il rituale del Professore.\nEpisodio 26 - \u00c8 nato un cercatore\nLok dovr\u00e0 guidare la squadra nella battaglia contro il Professore: assieme a Sophie rompe il rituale dei titani leggendari, intenti ad invocare il titano leggendario dell'immortalit\u00e0 Overlos. Zhalia invece aiuta Dante e combatte contro due titani Undergolem, evocati dal cane del Professore sotto il suo controllo. Quindi Dante e Zhalia si ricongiungono al resto della squadra e, grazie ad Archwarder, Dendras e Baselaird controllano il titano Overlos ordinandogli di portare i titani leggendari con lui nel mondo degli spiriti, ma il Professore viene portato assieme a loro da Araknos. Metz guarisce e la squadra Huntik torna indenne a Venezia, dove viene festeggiato il successo della missione. Tuttavia, Lok deve ancora trovare suo padre..."}
{"id": "4109220", "revid": "729019", "url": "https://it.wikipedia.org/wiki?curid=4109220", "title": "Egmont Prinz zu Lippe-Weissenfeld", "text": "Biografia.\nAnni giovanili.\nEgmont \"Prinz\" zur Lippe-Weissenfeld nacque a Salisburgo, in Austria, il 14 luglio 1918, figlio del principe \"Alfred zur Lippe-Weissenfeld\" (1886-1975), ufficiale dell'esercito austro-ungarico e discendente di una branca cattolica del Lippe, e di \"Anna Weissenfeld, nata von Gr\u00ebss\", appartenente alla nobilt\u00e0 stiriana. Egmont era l'unico figlio maschio di quattro bambini: le sorelle Carola, \"Sophie\" e \"Dora\" erano tutte pi\u00f9 giovani di lui; la prima avrebbe avuto fama in Austria quale scrittrice ed antropologa, la seconda, moglie del conte Ulrich von Deym, \u00e8 madre del politico Wenzel Deym (Partito Cristiano d'Austria). La famiglia risiedeva presso l'antica castello di \"Alt Wartenburg\" in Alta Austria; pochi giorni dopo la nascita di Egmont, la famiglia, erede di un minuscolo principato tedesco, a causa del crollo della monarchia tedesca, perse ogni diritto di successione.\nEgmont, durante la sua giovinezza, fu amante della montagna e della vita nei boschi; partecip\u00f2 ad una caccia al cervo in Carinzia a soli quattordici anni e a tredici era entrato nei \"Pfadfinder \u00d6sterreich\", gli scout austriaci. Inoltre Egmont era molto interessato alla musica classica e allo sport, e scopr\u00ec il suo amore per il volo a Gaisberg, presso Salisburgo. Dopo il \"gymnasium\" ottenne di poter frequentare la migliore scuola aeronautica austriaca, l\"'Austrian Aero Club\"; inoltre frequent\u00f2 basilari corsi di volo presso l'accademia militare teresiana di Wiener Neustadt, uscendone sottotenente nel 1936.\nNella Luftwaffe.\nEntrato a far parte dell'esercito austriaco a soli diciotto anni, inizialmente serv\u00ec in fanteria, ma dopo l'Anschluss entr\u00f2 a far parte della Luftwaffe, la migliore aviazione d'Europa. Nel 1939 fu promosso tenente e ricevette la \"Luftwaffe Pilots Badge\"; fu docente presso le scuole di volo di F\u00fcrstenfeldbruck e Vienna. La sua vera e propria carriera nella Luftwaffe ebbe inizio con il \"II Gruppe von der Zerst\u00f6reregeschwader 76\" (ZG 76), per poi essere trasferito nel \"Nachtjagdgeschwader 1\" (NJG 1) nel 1940, distinguendosi come uno dei migliori piloti notturni.\nDurante l'estate 1940 fu trasferito a Leeuwarden, nei Paesi Bassi, acquisendo il comando di unit\u00e0 indipendenti di cacciatori notturni; il suo primo scontro con i piloti della Royal Air Force britannica avvenne nella notte tra il 16 e il 17 novembre 1940, ed Egmont riport\u00f2 la sua prima grande vittoria abbattendo un bombardiere Vickers Wellington nello \"Squadrone Nr. 115 RAF\"; la sua seconda vittoria avvenne nella notte del 15 gennaio 1941 con l'abbattimento di un Armstrong Whitworth AW.38 Whitley \"N1521\".\nI primi successi.\nPoco dopo la mezzanotte del 10 aprile 1941 Egmont avvist\u00f2 il \"No. 12 Squadron RAF\" presso IJsselmeer, riuscendo a distruggerne gran parte; questa spettacolare vittoria fu celebrate all\"Amstel Hotel\" di Amburgo insieme a quelle del generale Josef Kammhuber, di Wolfgang Falck, Werner Streib ed Helmut Lent.\nElogiato persino presso l'Oberkommando der Wehrmacht, anche grazie alla prodigiosa opera di intercettamento notturno, nel luglio 1941 fu promosso capitano e comandante della \"5. Staffel Nachtjagdgeschwander 2\" (NJG 2); alla fine dell'anno aveva conseguito quindici vittoria aeree.\nIl 25 gennaio 1942 ricevette la croce tedesca in oro e la Croce di Cavaliere della Croce di Ferro il 16 aprile; entro il 27 marzo aveva riportato ventisette vittorie e in poco tempo divenne uno dei pochi assi di caccia notturni ad aver riportato pi\u00f9 di trentasette vittorie.\nGli ultimi anni di guerra e la morte.\nNell'ottobre 1942 fu posto al comando del \"I Gruppe Nachtjagdschwander\" e l'anno successivo ricevette la \"croce di cavaliere con fronde di quercia\". Ricoverato in ospedale per un mese, fu promosso maggiore e \"Geschwaderkommodore\" dei \"Nachtjagdschwader\". Egmont e i suoi secondi, \"l'Oberfeldwebel\" Josef Renette e \"l'Unteroffizier\" Kurt R\u00f6ber morirono il 22 marzo 1944 a causa di un incidente aereo durante un volo di routine da Parchim ad Athies-sous-Laon. Sopra il Belgio incapparono in una densa tormenta di neve che li costrinse a tentare un atterraggio di fortuna sulle Ardenne, ma non ebbe successo e il velivolo di schiant\u00f2 nella campagna presso St. Hubert, provocando la morte di tutti i passeggeri. Le esequie avvennero a Linz il 15 marzo. Egmont e il collega Heinrich Prinz zu Sayn-Wittgenstein sono sepolti presso \"Ysselsteyn\" nei Paesi Bassi."}
{"id": "4109223", "revid": "767487", "url": "https://it.wikipedia.org/wiki?curid=4109223", "title": "Matthias Mauritz", "text": ""}
{"id": "4109224", "revid": "712828", "url": "https://it.wikipedia.org/wiki?curid=4109224", "title": "The Tyrant Falls in Love", "text": ""}
{"id": "4109231", "revid": "767487", "url": "https://it.wikipedia.org/wiki?curid=4109231", "title": "Roy Gulwak", "text": "Carriera.\nClub.\nNel 2008 gioca all'Al-Hilal. Nel 2009 si trasferisce al Khartoum 3. Nel 2011 passa al Kator. Nel 2012 viene acquistato dal Dedebit. Nel 2014 si trasferisce all'Atlabara.\nNazionale.\nIl 28 maggio 2009 debutta con la Nazionale del Sudan, in Tunisia-Sudan. Dal 2012 gioca per la Nazionale del Sudan del Sud."}
{"id": "4109233", "revid": "599013", "url": "https://it.wikipedia.org/wiki?curid=4109233", "title": "Dennis Kruppke", "text": "Carriera.\nDopo aver giocato nel Lubecca, nel 2003 \u00e8 stato ingaggiato dal Friburgo. A gennaio 2007 \u00e8 tornato per sei mesi nella sua squadra precedente, in prestito. Torn\u00f2 poi a giocare a Friburgo prima di passare, a gennaio 2008, all'Eintracht Braunschweig. Qui \u00e8 diventato giocatore chiave acquisendo i gradi di capitano."}
{"id": "4109235", "revid": "746117", "url": "https://it.wikipedia.org/wiki?curid=4109235", "title": "Cultura di G\u00e1va", "text": "La cultura di G\u00e1va fu una cultura archeologica della tarda et\u00e0 del bronzo appartenente al circuito della cultura dei campi di urne. Prende il nome dal villaggio di G\u00e1vavencsell\u0151 nell'Ungheria nord-orientale.\nCronologia , origine e scomparsa.\nL'inizio dello sviluppo della cultura di G\u00e1va \u00e8 datato al periodo Hallstatt A (1200 a.C.). Questa cultura ebbe origine da un'evoluzione graduale a partire dalla cultura di Piliny della media et\u00e0 del bronzo. La scomparsa di elementi culturali di G\u00e1va venne causata dalle migrazioni dei popoli nomadi delle steppe, gli Sciti, in Europa orientale nel periodo Hallstatt B (800 a.C.).\nArea di distribuzione.\nIl nucleo di questa cultura era incentrato fra la parte orientale dell'Ungheria (ad est del Danubio), la Transilvania occidentale e la Slovacchia orientale.\nSociet\u00e0 ed economia.\nLa cultura di G\u00e1va si distingueva per l'importante attivit\u00e0 metallurgica favorita dai giacimenti di rame della Transilvania e dell'Ungheria orientale. In Transilvania veniva inoltre estratta la salgemma, mentre l'oro veniva ricercato sul fiume Tisza.\nCultura materiale.\nLa cultura materiale si distingue da quella dei gruppi del medio-Danubio per i vasi biconici decorati con incisioni orizzontali o scanalature che presentano alcune somiglianze con le ceramiche protovillanoviane della penisola italiana.\nInsediamenti.\nGli insediamenti erano generalmente aperti, anche se vi sono casi di insediamenti fortificati sulle alture.\nRiti funerari.\nIl rito funerario praticato era la cremazione del defunto. \nIdentificazione etnica.\n\u00c8 stato proposto un collegamento con la popolazione di lingua indoeuropea dei Frigi. Elementi culturali che mostrano somiglianze con quelli di G\u00e1va sono stati rinvenuti in Anatolia, dove gli storici collocavano il territorio dei Frigi dopo l'emigrazione dai Balcani."}
{"id": "4109236", "revid": "123775746", "url": "https://it.wikipedia.org/wiki?curid=4109236", "title": "Abbazia di Eberbach", "text": "L'abbazia di Eberbach era un'abbazia cistercense situata nei pressi di Eltville sul Reno nel Rheingau. Con i suoi edifici in stile romanico e gotico, appartiene ai monumenti pi\u00f9 significativi della Germania. Nell'inverno 1985-86 vi furono girate quasi tutte le scene in interni del film \"Il nome della rosa\".\nStoria.\nPrecursori.\nDal 1131 esisteva al posto dell'attuale gruppo di edifici un insediamento di Canonici agostiniani e benedettini fondato dall'arcivescovo di Magonza, Adalberto I. Questi tuttavia furono cacciati da Adalberto per la loro indisciplina e si trasferirono nella basilica di Sant'Egidio a Mittelheim.\nFondazione e crescita.\nIl 13 febbraio 1136 si avver\u00f2 la fondazione di un convento nel Rheingau, voluta da Bernardo di Chiaravalle. L'abate Rutardo e 12 monaci entrarono nell'edificio gi\u00e0 eretto del convento. Il 23 maggio 1186 vi fu la consacrazione della chiesa abbaziale, iniziata nel 1145, da parte dell'arcivescovo Corrado di Wittelsbach, in presenza del vescovo di M\u00fcnster Ermanno II di Katzenelnbogen, la cui famiglia eresse l'abbazia di Eberbach ad abbazia di famiglia e dal 1311 fece della parte meridionale del transetto della chiesa abbaziale, il cimitero di famiglia.\nVerso il 1220 ebbe termine l'erezione dei due edifici romanici dell'abbazia, quello destinato ad ospitare i conversi e l'ospedale. L'abbazia, iniziata da solo 12 confratelli si svilupp\u00f2 molto rapidamente in una delle maggiori e pi\u00f9 importanti abbazie della Germania, dalla quale si svilupparono poi quella di Sch\u00f6nau, presso Heidelberg, nel 1142, quella di Otterberg, nell'Elettorato Palatino (1144), quella di Hocht, successivamente Val-Dieu, presso Liegi, nel 1155, quella di Arnsburg, nel Wetterau (1174).\nDopo la conferma dell'Ordine monastico dovevano vivere nel convento almeno 60 confratelli. Durante il rifiorire delle vocazioni monastiche fra il XII ed il XIII secolo, vivevano ad Eberbach circa 100 monaci e 200 fratelli laici. Essi realizzarono tra i periodi del romanico, gotico e barocco un sistema complesso di edifici abbaziali unico nel suo genere in Germania. In un registro dei beni del 1211, l'\u00a0\"Oculus Memoriae\" \u00e8 data notizia delle propriet\u00e0 dell'Abbazia.\nGoverno e problemi.\nI monaci di Eberbach ebbero, anche da un punto di vista economico, un grande successo: delle corrispondenti entrate la fonte principale fu quella dei vigneti. All'inizio del XIII secolo l'Abbazia provvedeva al trasporto sul Reno, persino con imbarcazioni di fabbricazione dei propri fratelli laici, di vino e di sale fino alla citt\u00e0 di Colonia.\nIn un privilegio concesso nel 1162 ad Eberbach da papa Alessandro III, vengono citate una cantina ed una casa a Colonia. All'inizio del XVI secolo alcuni edifici conventuali vennero trasformati in cantine vinicole. Nel 1476 viene citato per la prima volta il vitigno \"Tauberschwarz\".\nDurante la guerra dei contadini tedeschi, nel 1525, i ribelli del Rheingau saccheggiarono le scorte dell'abbazia e svuotarono di quasi 2/3 l'enorme botte (capacit\u00e0 circa 71.000\u00a0l), detta \"Das gro\u00dfe Eberbacher Fass\".\nNel 1631, durante la guerra dei trent'anni, le truppe svedesi occuparono il Rheingau e quindi anche l'abbazia. I soldati svedesi e quelli dell'Assia non solo sequestrarono le scorte di viveri ma anche gli arredi ecclesiastici. Un grosso danno lo sub\u00ec anche la biblioteca abbaziale, la cui consistenza provata, ancora nel 1502, era di 754 libri. Molti di questi furono sottratti e venduti come bottino di guerra, ma la maggior parte and\u00f2 presumibilmente distrutta. La perdita pi\u00f9 significativa fu quella delle opere del filosofo e teologo Meister Eckhart, che a tutt'oggi non risulta ancora che sia stata recuperata. I monaci, che si erano rifugiati a Colonia, rientrarono nel 1635 e si dedicarono alla ricostruzione dell'Abbazia, che, in considerazione dei gravi danni subiti, procedette molto lentamente.\nIl secolo XVIII fu segnato dalla ripresa economica. I bilanci annuali documentano, che di nuovo gli utili erano collegati al mercato dei capitali di Francoforte sul Meno. Si giunse anche ad una vivace attivit\u00e0 costruttiva.\nDecadenza.\nLa decadenza finale ebbe luogo con la rivoluzione francese. Gli elevati costi della guerra ed una politica tedesca nuova dovuta alla \"Reichsdeputationshauptschluss\" (1803) condussero al trasferimento della propriet\u00e0 dell'Abbazia al principe Federico Augusto di Nassau-Usingen, che il 18 settembre 1803 sciolse l'istituzione e costrinse cos\u00ec l'ultimo abate, Leonhard II. M\u00fcller von R\u00fcdesheim, ed i suoi confratelli a lasciare il convento.\nI tempi dopo la secolarizzazione.\nDopo la secolarizzazione dei beni ecclesiastici del 1803 il territorio abbaziale pass\u00f2 di propriet\u00e0 come zona di produzione vinicola dello stato di Nassau-Usingen fino al 1866, poi alla Prussia fino al 1945 ed infine allo stato dell'Assia.\nNei primi anni ebbe luogo la scomposizione del chiostro, e si giunse alla svendita ed alla dispersione dell'inventario abbaziale. I fabbricati vennero adibiti fino al 1912 a prigione. In ragione di un editto del Ducato di Nassau, una parte dell'abbazia venne adibita a manicomio, successivamente Clinica di Psichiatria e Psicoterapia di Eichberg. La clinica psichiatrica rimase ivi fino al 1973.\nDurante la guerra fredda Eberbach fu utilizzato dal governo dell'Assia come luogo di fuga in caso di emergenza. Vi furono installate in alcuni locali apparati radio, generatori di corrente e luci di sicurezza.\nNel 1998 vi ebbe luogo il trasferimento di propriet\u00e0 all'Ente di diritto pubblico, Fondazione dell'Abbazia di Eberbach.\nDopo molteplici lavori di restauro Eberbach funse, fra l'altro, come sede di organizzazione culturale ma anche come sfondo cinematografico (per esempio nel 1985 vi furono girate molte scene del film tratto dal romanzo di Umberto Eco, \"Il nome della rosa\"). Hanno Hahn ottenne la sua laurea presso l'Universit\u00e0 di Francoforte dissertando sul tema \"Die Kirche der Zisterzienser-Abtei und die Romanische Ordensbaukunst der Zisterzienser im 12. Jahrhundert\". (La chiesa abbaziale cistercense di Eberbach nel Rheingau e lo stile costruttivo romanico cistercense nel XII secolo). Lo scrittore tedesco Berndt Schulz ambient\u00f2 i suoi romanzi gialli \"Regenmord\" (2007) und \"Die verzauberten Frauen\" (2011) nell'Abbazia.\nCreazione della Fondazione di diritto pubblico.\nCon effetto dal 1\u00ba gennaio del 1998 il \"land\" dell'Assia acquis\u00ec l'intero impianto abbaziale come patrimonio immobiliare di propriet\u00e0 di una fondazione di diritto pubblico.\nLa costituzione della Fondazione dell'Abbazia di Eberbach (\"Stiftung Kloster Eberbach\") venne pubblicato nella Gazzetta ufficiale dello stato dell'Assia il 2 febbraio dello stesso anno alla pag.\u00a0347.\nLa Fondazione ha lo scopo di fare dell'Abbazia un monumento culturale mediante l'utilizzo permanente moderato e conforme alle caratteristiche del luogo della sua struttura, cos\u00ec come quello di conservare la sua storica tradizione di coltura dei vigneti.\nNel quadro di questo compito, nel 2002 venne elaborato un piano e varati comitati, che potessero provvedere alle operazioni necessarie per la realizzazione degli obiettivi.\nEx vigneto abbaziale.\nL'azienda vinicola dei monaci cistercensi dell'abbazia di Eberbach, con i suoi 300\u00a0ha di superficie coltivata era la pi\u00f9 grande dell'Europa medievale.\nI vigneti di allora, tutti recintati, si trovano oggi prevalentemente in possesso dell'Azienda statale dell'Abbazia di Eberbach, l'azienda vinicola attualmente pi\u00f9 grande di tutta la Germania, della quale circa 200\u00a0ha sono coltivati per i \u00be Riesling, ma vi sono anche piantati vitigni Chardonnay, Pinot bianco, Pinot grigio, Pinot nero e Dornfelder.\nNella nuova cantina viene gestita anche un'enoteca.\nParte esterna.\nNel 2004 la Fondazione indisse una gara limitata per la ristrutturazione degl'impianti esterni per circa 7,5\u00a0ha. Il progetto vincente dello studio berlinese Bernard und Sattler Landschaftsarchitekten si basava su un confronto del pensiero originale cistercense e dei suoi principi costituenti. Scopo della ristrutturazione era quello di trasmettere al visitatore la luminosa semplicit\u00e0 delle immagini cistercensi, cos\u00ec come porre l'accento sulla particolarit\u00e0 dell'insieme edificato. I lavori iniziarono dal 2006 con un'attivit\u00e0 graduale il cui termine \u00e8 previsto per il 2014.\nOggi.\nL'Abbazia \u00e8 un centro di manifestazioni per i concerti del \"Rheingau Musik Festival\".\nGli spazi accessibili possono essere visitati tutti i giorni individualmente o con guida. Per conferenze e manifestazioni sono disponibili su prenotazione alcuni spazi.\nUna particolarit\u00e0 \u00e8 rappresentata dalla presenza del colubro di Esculapio nella zona abbaziale. In tale tema vengono sporadicamente offerte visite guidate dall'Associazione per la difesa della natura.\nSi possono prenotare anche assaggi di vini per gruppi e due volte l'anno si svolge un'asta vinicola.\nL'inondazione dell'Abbazia a causa degli acquazzoni della notte del 26 aprile 2005 provoc\u00f2 enormi danni. Una grande parte degl'impianti abbaziali furono inondati. L'inondazione ebbe luogo dopo che le frequenti piogge fecero esondare il Kisselbach ed il canale di scolo che correva sotto l'Abbazia fin dal XVIII secolo collass\u00f2.\nIl 5 marzo 2008 l'Abbazia di Eberbach venne inserita nell'elenco dei beni culturali da difendere ai sensi dell'articolo\u00a01 della Convenzione dell'Aia per la difesa dei beni culturali in caso di conflitto armato.\nIl 20 marzo 2010 ebbe luogo nell'ex dormitorio di Eberbach l'inserimento dell'Abbazia nella \"Charte europ\u00e9enne des Abbayes et Sites Cisterciens\", che nel 1988 venne richiamata in vita dai rappresentanti di una ex Abbazia cistercense della terra di origine dell'Ordine, la Francia. Intanto appartengono all'associazione pi\u00f9 di 160 membri, soprattutto nelle terre francofone, mentre in quelle di lingua tedesca vi sono 16 siti.\nL'Istituto tedesco per il vino (DWI=\"Deutsches Wein Institut\") attribu\u00ec nel 2010, per la prima volta, i Punti di eccellenza della cultura del vino e tra i primi 13 vi \u00e8 anche l'Abbazia di Eberbach.\nBibliografia.\nIn lingua tedesca salvo diversa indicazione:"}
{"id": "4109254", "revid": "767487", "url": "https://it.wikipedia.org/wiki?curid=4109254", "title": "Carl-Heinz Mahlmann", "text": ""}
{"id": "4109261", "revid": "122993462", "url": "https://it.wikipedia.org/wiki?curid=4109261", "title": "Supercoppa italiana 2009 (calcio femminile)", "text": "La Supercoppa italiana 2009 di calcio femminile si \u00e8 disputata sabato 28 settembre 2009 allo Stadio V. Bacigalupo di Taormina. La sfida ha visto contrapposte il Bardolino Verona, vincitore della Serie A 2008-2009 e detentore della Coppa Italia 2008-2009, e la Torres, finalista della Coppa Italia 2008-2009.\nA conquistare il titolo \u00e8 stata la Torres che ha vinto per 2-1 con un rigore di Sandy Iannella ed una rete di Silvia Fuselli nel secondo tempo, ribaltando cos\u00ec l'iniziale vantaggio veronese firmato da Melania Gabbiadini nella prima frazione di gioco."}
{"id": "4109262", "revid": "767487", "url": "https://it.wikipedia.org/wiki?curid=4109262", "title": "Starship Troopers - L'invasione", "text": " \u00e8 un film d'animazione realizzato in CGI del 2012 per la regia di Shinji Aramaki, distribuito direttamente per il mercato home video. \u00c8 il quarto film del franchise iniziato con \"Starship Troopers\" di Paul Verhoeven, al quale sono seguiti \"Starship Troopers 2 - Eroi della federazione\" e \"Starship Troopers 3 - L'arma segreta\".\nEdward Neumeier e Casper Van Dien sono i produttori esecutivi del lungometraggio.\nTrama.\nCarl Jenkins, ora ministro del \"Paranormal Warfare\", requisisce l'astronave \"John A. Worden\" togliendo il comando al capitano Carmen Ibanez. A causa di ci\u00f2 l'equipaggio \u00e8 costretto a trasferirsi sulla \"Alesia\". Successivamente i collegamenti tra la Terra e l'astronave \"John A. Warden\" si interrompono: il generale Johnny Rico ordina all\"Alesia\" di riacquisire il controllo dell'astronave, ma i soldati vogliono che a guidarli sia Henry Varro (detto Hero), arrestato precedentemente per insubordinazione, dopo aver contestato i piani di Jenkins. Arrivati sulla \"John A. Warden\", si scopre che gli insetti alieni hanno sterminato l'equipaggio, ad eccezione di Jenkins, il quale aveva catturato una regina degli insetti conducendo su di essa esperimenti. La regina, liberatasi, aveva preso il controllo dell'astronave. La regina, dopo aver distrutto l\"Alesia\", dirige la \"John A. Warden\" contro la Terra portando su di essa l'invasione aliena. A nulla sembrano servire le azioni dei soldati a bordo che tentano in ogni modo di uccidere la regina. Una squadra di recupero raggiunge l'astronave, nel frattempo atterrata fortunosamente sulla Terra. L'esfiltrazione dei sopravvissuti riesce in extremis grazie a Jenkins, che ha acquisito il controllo telepatico di alcuni insetti, del generale Rico che guida la squadra di recupero e grazie all'eroico sacrificio di Hero e di gran parte dei suoi uomini. Gli esperimenti di Jenkins sul controllo telepatico degli insetti alieni si rileveranno utili nella guerra contro di essi."}
{"id": "4109263", "revid": "624525", "url": "https://it.wikipedia.org/wiki?curid=4109263", "title": "Macchina calcolatrice", "text": ""}
{"id": "4109266", "revid": "297745", "url": "https://it.wikipedia.org/wiki?curid=4109266", "title": "Comunit\u00e0 ebraica di Oderzo", "text": "Tra il Quattro e il Seicento la cittadina trevigiana di Oderzo ospit\u00f2 una rilevante comunit\u00e0 ebraica.\nLa presenza di ebrei \u00e8 documentata sin dall'epoca romana, visto che a Concordia Sagittaria \u00e8 stata rinvenuta l'iscrizione tombale del \"negotiator Flavius Nunnus\", armatore israelita vissuto a \"Opitergium\" tra il IV e V secolo. Tuttavia, per tutto il medioevo non si hanno notizie di una comunit\u00e0 e il primo ebreo a raggiungere Oderzo in epoca moderna sembra essere stato il banchiere Sansone, che nel 1429 affitt\u00f2 una casa all'interno delle mura cittadine.\nNel Cinquecento si era ormai formata una comunit\u00e0 consistente, con la presenza di famiglie veneziane (si citano i Levi, i Marcaria e i Luzzato) che mantenevano stretti contatti con i parenti rimasti nella capitale. Di tanto in tanto compaiono anche ebrei levantini e italiani (Sulmona, Ferrara, Cori), segno che la cittadina, caratterizzata da un certo dinamismo economico, aveva destato l'interesse di mercanti e imprenditori. \nSi trattava certamente di un gruppo fiorente, che aveva intessuto relazioni matrimoniali ed economiche con le comunit\u00e0 di Asolo, Bassano, Este, Padova, San Vito al Tagliamento e Udine. La presenza di un banco \u00e8 attestata, come gi\u00e0 detto, dal 1429; si pu\u00f2 supporne la chiusura nel 1565, quando fu istituito un Monte di Piet\u00e0, ma nel 1580 \u00e8 citata la stipulazione di un nuovo contratto. Un'altra attivit\u00e0 che impegn\u00f2 gli ebrei fu la compravendita di cereali e, in misura minore, di bestiame. Ebbero anche un proprio cimitero allestito su un orto da loro acquistato.\nL'ultima attestazione di ebrei a Oderzo risale al 1652, quando una famiglia si convert\u00ec al cristianesimo assumendo il cognome Regini. Non \u00e8 chiaro dove i suoi membri si siano dispersi: sappiamo solo che due esponenti dei Marcaria si erano stabiliti a Candia (1637-1645), mentre un terzo era passato a Conegliano (1690-1692)."}
{"id": "4109268", "revid": "28592", "url": "https://it.wikipedia.org/wiki?curid=4109268", "title": "Ponzana (Casalino)", "text": ""}
{"id": "4109270", "revid": "984922", "url": "https://it.wikipedia.org/wiki?curid=4109270", "title": "Willi Lindner", "text": ""}
{"id": "4109279", "revid": "1573940", "url": "https://it.wikipedia.org/wiki?curid=4109279", "title": "Boreogadus saida", "text": "Boreogadus saida (), noto in italiano come merluzzo polare, \u00e8 un pesce osseo marino e d'acqua salmastra appartenente alla famiglia Gadidae. Si tratta dell'unica specie del genere Boreogadus.\nDistribuzione e habitat.\nQuesta specie \u00e8 diffusa nelle fredde acque circumpolari dell'Artico che bagnano le coste settentrionali dei continenti europeo, asiatico e nordamericano. In Europa \u00e8 comune solo nelle acque islandesi e dell'estremo nord della Norvegia.\nSi tratta di una specie costiera che per\u00f2 pu\u00f2 trovarsi fino a oltre 1000 metri di profondit\u00e0. \u00c8 tipicamente legato alla presenza di ghiaccio marino. Pu\u00f2 trovarsi nelle foci fluviali e nelle lagune glaciali anche in acqua quasi dolce.\nDescrizione.\nHa tre pinne dorsali, due pinne anali e pinna caudale leggermente forcuta. La mascella inferiore \u00e8 sporgente e porta un corto barbiglio. scaglie minuscole e quasi invisibili. \nLa colorazione \u00e8 marrone variabile dal violaceo al giallognolo sul dorso con una fine punteggiatura pi\u00f9 chiara. Il ventre e i fianchi sono argentati. Le pinne sono scure con margini pi\u00f9 chiari.\nRaggiunge una lunghezza massima di 40 cm, normalmente non supera i 25 cm.\nBiologia.\nVive fino a 7 anni. Effettua migrazioni verso il largo e verso riva sia per la riproduzione che in seguito allo spostamento dei ghiacci con l'arrivo della stagione calda.\nAlimentazione.\n\"B. saida\" si nutre di piccoli crostacei (anfipodi, copepodi, misidacei) e piccoli pesci.\nPredatori.\nQuesta specie \u00e8 preda abituale di mammiferi marini come narvali, beluga, leoni marini, di uccelli marini (Procellariiformes), di pesci (Pleuronectidae, \"Gadus ogac\") e calamari.\nPesca.\nSi cattura con reti a strascico. Ha uno scarso valore alimentare e viene usato soprattutto nell'industria."}
{"id": "4109284", "revid": "111539680", "url": "https://it.wikipedia.org/wiki?curid=4109284", "title": "Corte Palazzina", "text": "Corte Palazzina \u00e8 uno storico edificio di Castel Goffredo, in provincia di Mantova.\nStoria e descrizione.\nUn tempo chiamata anche Palazzo Tosani, venne edificata probabilmente nella prima met\u00e0 del Cinquecento ed \u00e8 situata alle porte della citt\u00e0 provenendo da nord, immersa nella campagna.\nProprietario della corte fu Giuseppe Acerbi, esploratore e console in Egitto, che verso il 1820 impiant\u00f2 nella tenuta a scopi scientifici circa 1.500 tipi di vite, riscoprendo le sue doti di botanico e naturalista.\nNel 1832 fece pervenire dall'antica citt\u00e0 di Siene, in Egitto, due leontocefale di sienite, che vennero poste ad ornamento della porta di ingresso dell'edificio.\nIntorno al 1840 inizi\u00f2 assieme alle nipoti Marianna ed Annunziata, figlie di Francesco Acerbi, anche la coltura del baco da seta su scala industriale, Questa iniziativa, in competizione con quella iniziata nello stesso periodo da Bartolomeo Riva, fu l'embrione del futuro distretto tessile, che ha reso Castel Goffredo famosa nel mondo come la \u201ccitt\u00e0 della calza\u201d."}
{"id": "4109285", "revid": "122823263", "url": "https://it.wikipedia.org/wiki?curid=4109285", "title": "Treno bloccato ATM serie 400", "text": "Il treno bloccato 401 dell'ATM di Milano era un convoglio bloccato sperimentale, allestito nel 1961 in previsione dell'attivazione delle linee celeri dell'Adda e della Brianza.\nCostitu\u00ec il prototipo dei treni bloccati serie 500 e serie 800.\nStoria.\nAlla fine degli anni cinquanta del XX secolo, il parco tranviario interurbano dell'ATM era costituito da motrici e rimorchiate costruite nei decenni precedenti, e utilizzate in composizione variabile, con le conseguenti perdite di tempo ai capilinea.\nL'ATM decise pertanto di utilizzare il materiale in composizioni bloccate, soprattutto in previsione dell'attivazione delle linee celeri dell'Adda e della Brianza, su cui si prevedeva un esercizio simile alle linee metropolitane.\nIl treno bloccato 401 venne allestito nel 1961, utilizzando come motrice il relitto del locomotore 105 (tipo \"Costamasnaga\"), completamente ricostruito e rinumerato 401, e due rimorchiate serie 335 \u00f7 346 (originariamente costruite dalla Stanga nel 1945), rinumerate 431 e 432.\nLe rimorchiate vennero equipaggiate con banchi di manovra, eliminati dalla motrice, e con i trolley per la captazione della corrente sulla rete a 600 V; il pantografo per la corrente a 1200 V (presente sulle linee Milano-Vaprio, Villa Fornaci-Cassano e Milano-Vimercate) venne invece montato sulla motrice. La composizione risult\u00f2 pertanto Rp + M + Rp.\nIl treno bloccato, venne utilizzato inizialmente sulla linea Milano-Vaprio, ma dopo la sua trasformazione in linea celere il treno risultava inadeguato all'esercizio, poich\u00e9 le porte d'accesso, anzich\u00e9 al centro, erano poste alle estremit\u00e0 rastremate delle casse, e quindi inadatte su una linea dove le banchine delle fermate vennero costruite all'altezza del piano di calpestio. Pertanto venne trasferito nel 1964 sulla Milano-Vimercate e nel 1975 al deposito di Desio, per il servizio sulla Milano-Carate, rimuovendo tutto l'equipaggiamento a 1200 V. Nel 1980 risultava ancora in servizio; fu radiato nel 1982.\nLivree.\nInizialmente, il treno bloccato venne verniciato in un'inedita livrea verde oliva e avorio, con fascia di separazione in blu. Pochi anni dopo fu riverniciato nella classica livrea a due toni di verde."}
{"id": "4109294", "revid": "553400", "url": "https://it.wikipedia.org/wiki?curid=4109294", "title": "Guardialombarda", "text": ""}
{"id": "4109296", "revid": "300067", "url": "https://it.wikipedia.org/wiki?curid=4109296", "title": "\u0130lkan Karaman", "text": "Carriera.\nDopo aver giocato in Turchia con le maglie di Tofa\u015f Bursa, \u00e8 passato al Galatasaray; nel 2011-12 ha giocato in prestito al P\u0131nar Kar\u015f\u0131yaka. \u00c8 stato scelto al secondo giro del Draft NBA 2012 dai Brooklyn Nets, come 57\u00aa scelta assoluta. Successivamente a causa di una trade i diritti divengono propriet\u00e0 dei Cleveland Cavaliers.\nDall'agosto 2012 gioca nel Fenerbah\u00e7e \u00dclker."}
{"id": "4109297", "revid": "1305772", "url": "https://it.wikipedia.org/wiki?curid=4109297", "title": "Guido Visconti", "text": ""}
{"id": "4109300", "revid": "120185853", "url": "https://it.wikipedia.org/wiki?curid=4109300", "title": "Episodi di Huntik - Secrets &amp; Seekers (seconda stagione)", "text": "Gli episodi e le trame della seconda serie di Huntik - Secrets &amp; Seekers, un cartone animato realizzato dallo studio italiano Rainbow Spa, basato su un'idea di Iginio Straffi e distribuito in diversi paesi. In Italia \u00e8 trasmesso da Rai 2 e Rai Gulp.\nTrame.\nEpisodio 27 - Il portale su Huntik\nLa squadra Huntik invade una base dell'organizzazione alla ricerca della locazione delle cascate del Sud America, dove \u00e8 scomparso il padre di Lok. Trovato il luogo, la squadra organizza una missione in Per\u00f9, ma qui viene attaccata dal malvagio Wilder e dai suoi tirapiedi Hoffman e Stak, intenti ad eliminare la squadra Huntik per ricostruire l'Organizzazione. Sotto le cascate Sophie ripara un antico artefatto Casterwill e Lok riesce a comunicare con suo padre Eathon tramite il suo ologramma. Eathon avverte Lok che un male ben peggiore sta tornando sulla Terra per distruggerla: la Spirale di Sangue, e che deve trovare degli indizi all'interno del suo olotomo.\nEpisodio 28 - La torre di Nostradamus\nLok trova le 40 quartine di Nostradamus sulla fine del mondo all'interno dell'olotomo e la squadra si rende conto che il prossimo indizio \u00e8 la torre di Nostradamus a Salon, in Francia. Nel frattempo Wilder trova la torre e si mette alla ricerca della Lente Divinatoria, ma non riesce a trovarla perch\u00e9 pu\u00f2 essere vista solo dai Cercatori. La squadra Huntik fa irruzione e sfrutta la trappola magica dei golem per sconfiggere l'Organizzazione. Quindi si impossessano della Lente Divinatoria e attraverso le quartine Lok trova un messaggio che rivela la loro prossima meta: Avalon, l'isola leggendaria di Re Art\u00f9.\nEpisodio 29 - La caverna dei Casterwill\nDante trova la locazione di Avalon e la squadra Huntik parte per l'Inghilterra. Tuttavia trovano una brusca accoglienza: sulla costa vengono attaccati dai guardiani dei Casterwill e si rifugiano in una caverna. Lok, Dante e Zhalia seguono delle tracce e arrivano in una trappola dei guardiani: tuttavia Dante capisce che non sono schierati con l'Organizzazione e tenta di dissuaderli, ma invano. Intanto Sophie, assieme a LeBlanche, trova un passaggio segreto nella caverna dove incontra altri due discendenti dei Casterwill: la Dama del Lago e sua nipote. Sophie viene sottoposta ad una prova perch\u00e9 la Dama si fidi di lei. Alla fine, Sophie, grazie al suo legame con Sabriel riesce a farla ritornare, sotto forma di titano Power-Bonded; inoltre ottiene anche Sorserell, titano gemello di Sabriel. Appena in tempo, la Dama ordina ai guardiani di riporre le armi e questa rivela a Lok che quell'isola non \u00e8 Avalon, ma pu\u00f2 aiutarli a trovarla..\nEpisodio 30 - Il cavaliere della Willblade\nRisolto un enigma, la squadra arriva ad Avalon: qui trova un antico castello Casterwill dove al suo interno \u00e8 custodita la Willblade (Spada della volont\u00e0), arma leggendaria creata dalla figlia maggiore di Lord Casterwill per combattere i Nullificatori. Mentre Sophie sta per legarsi con la spada, Wilder l'attacca alle spalle ma Lok riesce a sconfiggerlo, legandosi con la Willblade per salvare Sophie e ottenendo il titano leggendario dei campioni: Pendragon.\nEpisodio 31 - La ricerca di Void\nMentre la squadra Huntik cerca delle notizie sulla Willblade nella biblioteca dei Casterwill, un'altra squadra composta da due uomini e una donna li scoprono e gli danno battaglia.\nIn seguito, si viene a sapere che uno di questi \u00e8 il fratello di Sophie, Lucas.\nLucas dice alla squadra che stanno cercando un titano cattivissimo di nome Void, subito Sophie e Lok si incaricano della missione, durante la quale, secondo il piano di Zhalia, dovranno essere rapiti dall'organizzazione. La signorina Casterwill, con astuzia, riesce a farsi dire dove e nascosto il titano.\nDante e Zhalia, cos\u00ec, si scontrano con Mr Wilder riportando liberi Lok e Sophie.\nEpisodio 32 - La spirale di sangue\nLa squadra libera Klause, che era stato pietrificato da King Basilisk durante la prima serie, e questi li aiuta a trovare l'ubicazione di Void, nella sua base. Lok riesce a recuperare l'amuleto di Void, ma a questo punto arriva un messaggio di suo padre che gli dice di fuggire, ma \u00e8 troppo tardi: arriva la Spirale di Sangue, con Rassimov, Wind, Shauna e i fanatici della setta, oltre al gigantesco Shakrit. Dante usa Archwarder per fermate Shakrit, ma Rassimov lo disintegra con Darkvoid e rivela loro che servono \"Il Traditore\", colui che riporter\u00e0 i Nullificatori sulla Terra. I nemici si rivelano essere troppo forti e sconfiggono anche l'organizzazione senza difficolt\u00e0. Inoltre Shauna recupera Void, necessario per riattivare il marchio della Spirale.\nQuindi la squadra Huntik fugge dalla base e Dante si reca al Consiglio Huntik per allarmarli.\nEpisodio 33 - Den contro Harrison\nZhalia torna a Rotterdam, al suo vecchio orfanotrofio: qui per\u00f2 Tantras, uno dei capi della Spirale di Sangue, recluta nuovi fanatici tra gli orfani; tra questi sono presenti due fratelli: Den e Harrison Fears. Harrison viene accecato dal potere e assieme agli altri entra nella Spirale, mentre Den fugge, si lega al titano Vigilante e viene aiutato da Zhalia, che lo far\u00e0 entrare nella squadra Huntik.\nEpisodio 34 - Le profezie di Arc\nLa squadra Huntik scopre che l'Anello dell'Arco possiede una volont\u00e0 propria e al suo interno \u00e8 racchiuso il titano leggendario del fato Arc. Quindi la squadra, arrivata a Notre Dame de Paris torna nelle catacombe e, trovato l'anello, Dante, Lock, Sophie e Zhalia si legano all'anello ed entrano nei loro stessi incubi. Zhalia sogna di diventare un adepto della Spirale, Sophie sogna di distruggere l'Universo, Lok evoca Pendragon sotto suggerimento di suo padre e sconfigge dei titani immaginari, mentre Dante rimane turbato dal suo sogno e non ne parla a nessuno..\nEpisodio 35 - La missione di Zhalia\nLa squadra Huntik va nel Mar Egeo alla ricerca del titano Medusa per recuperarlo prima dell'Organizzazione. Stak si infiltra nella Spirale e come prova deve catturare il titano. La Spirale di Sangue manda un loro consanguineo, Kiel, per tenere sott'occhio il nuovo presunto fanatico, ma la squadra recupera Medusa e sconfigge sia l'Organizzazione che la Spirale. Tornati a Venezia Zhalia decide di abbandonare la squadra per infiltrarsi nella Spirale e lascia a Dante una copia del suo diario nel quale comparir\u00e0 tutto ci\u00f2 che Zhalia scrive nel diario originale.\nEpisodio 36 - I nuovi Cercatori\nDopo la partenza di Zhalia per unirsi alla Spirale di Sangue, i cercatori della Fondazione chiedono a Den di unirsi al loro gruppo. Den, per\u00f2, vuole solo ritrovare e riportare alla ragione suo fratello Harrison. Lok decide di aiutarlo, ricordando le proprie iniziali difficolt\u00e0, ma i due vengono attaccati da membri della Spirale. Intanto Zhalia dice alla squadra che la Spirale cerca Den. Lok, Sophie, Dante, Den e Cherit attaccano la Spirale ed escono dallo scontro vincitori e Zhalia diventa la nuova guardia del corpo di Harrison.\nEpisodio 37 - L'alleanza dei Casterwill\nMentre il Consiglio Huntik discute dei recenti problemi, il membro mascherato della prima serie rivela di essere Teien, una Casterwill, e chiede il loro aiuto per salvare il rifugio dei Casterwill nei Cloister di New York. Dante, Lok, Sophie, Cherit e Den sono a Manhattan e quindi gli viene affidato questo caso. Ai Cloister, trovano l'anziano Dr. Focauld, ma \u00e8 molto testardo. Kiel e la Spirale di Sangue li attaccano, e i nostri eroi sono costretti a scappare sul tetto. Respingono la Spirale di Sangue, finch\u00e9 LeBlanche e Santiago arrivano in aiuto sul jet della Fondazione Huntik, usando il nuovo Amplificatore di Poteri per radere al suolo l'area. Lok prende il Cristallo Cypherdex e scappano. Focauld pensa che Sophie dovrebbe rimanere con la Fondazione Huntik e dimenticarsi dei Casterwill.\nEpisodio 38 - Il Tempio del Sole\nTeien Casterwill, un membro del consiglio Huntik, affida una missione a la squadra Huntik, devono andare in sud Messico per trovare la citt\u00e0 perduta e calare nel cielo \"la stella blu\", partono quindi per la missione. Subito Den viene rapito dalla spirale, ma la squadra riesce a liberarlo e a trovare la citt\u00e0 perduta. Dante e Sophie lottano contro la spirale, mentre Lok, Den e Cherit risolvono l'eningma dentro la piramide. Lok riesce cos\u00ec a legarsi al titano leggendario delle invocazioni e a calare la \"stella blu\" nel cielo.\nEpisodio 39 - La prova di Sophie\nI membri rimanenti dei Casterwill, compresa Nimue, Vivian, Lucas, Focauld e Teien si radunano in una segreta e isolata roccaforte dei Casterwill in Africa, la fortezza Iron Will. Lok, Sophie, e Cherit li raggiungono. Mentre aspettano fuori, Dante e Den rintracciano il padrone di un Titano della Spirale e distruggono un gruppo di membri della Spirale in esplorazione. Nel frattempo, per dimostrare quanto vale, Sophie deve recuperare il Titano Leggendario del Coraggio, Mythras (un leone centauro). Rassimov dice di essere entrato in contatto con il Traditore e sa dell'incontro dei Casterwill. Quindi manda Tantras, Harrison, Kiel e un esercito per distruggerli tutti immediatamente. Zhalia della Spirale va con loro, e continua a cercare di trovare un momento per contattare Dante ed avvertirlo di ci\u00f2 che sta accadendo. Sophie, Lok e Cherit si addentrano nella montagna. Lok immagina che Cherit sia gi\u00e0 stato l\u00ec e lo usa per trovare il livello inferiore. Raggiungono una porta che, a quanto pare, solo il \"Campione dei Casterwill\" pu\u00f2 aprire. Aprono la porta insieme, e non \u00e8 chiaro chi in realt\u00e0 l'abbia fatto. All'interno, trovano la statua di un Leone sorvegliata da dei fantasmi. Lok tiene alla larga gli aggressori, mentre Sophie va a legarsi con il Titano, ma non ci riesce e Lok capisce che non ci riesce perch\u00e9 quello \u00e8 il Titano del Valore, e Sophie potr\u00e0 legarsi a lui solo se \u00e8 convinta di poterlo fare. Sophie fuga ogni dubbio e si lega al Titano. Den e Dante, intanto, stanno esplorando la zona all'esterno, quando Den percepisce con il suo tatuaggio i membri della Spirale, corre a cercarli. Dante lo segue. Zhalia usa il suo diario per cercare di contattare Dante, ma Tantras la vede. Zhalia riesce ad invocare Gareon Powerbonded, ottenendo il potere di confondere i ricordi, anche di Cercatori forti, e poi colpisce Tantras. Den raggiunge una scogliera e si guarda intorno, avvistando l'esercito della Spirale proprio mentre Dante riceve il messaggio di Zhalia.\nEpisodio 40 - La guerra della Spirale\nQuando la Spirale attacca Iron Will, Tantras invoca un titano in grado di generare insetti volanti; allora Dante, Lok e Dan cercano di distruggerlo, mentre Sophie e Nimue stanno a guardia delle porte e gli antichi guardiani Casterwill preparano una magia segreta. Lucas, che dapprima non prende parte alla battaglia, viene convinto dalla sua squadra a combattere, e Dan affronta di nuovo suo fratello Harrison. Per impedire che i nemici entrino nella fortezza, lady Nimue invoca una magia distruttrice che per\u00f2 le costa la vita. Dopo ci\u00f2, Sophie riesce a superare la sua paura per Kiel e batterlo, invocando Mythras e Sorcerell PowerBonded. Questo per\u00f2, aiutato da Tantras, invoca un potentissimo titano che viene sconfitto da Lok con la Willblade e dai Casterwill, che terminano il rito liberando i titani della fortezza. Quando Dante, aiutato da Zhalia, sconfigge il titano madre, la Spirale deve ritirarsi. Sophie dona quindi Mythras alla nipote di Nimue, Vivian, e viene acclamata nuova guida dei Casterwill e dama del lago.\nEpisodio 41 - L'infestazione dei Gremlow\nDante si trova in California, dove sta cercando un tempio sotterraneo seguendo le indicazioni del padre di Lok. Nel frattempo Lok, Den, Sophie e Cherit sono ad Hamelin, la citt\u00e0 tedesca del pifferaio magico. L\u00ec incontrano Guggenheim, che sostituir\u00e0 Dante in una missione: la squadra deve risolvere il mistero della cattedrale per trovare il leggendario amuleto del Titano Gremlow e il mistico flauto di Hamelin.\nEpisodio 42 - Il potere di Umbra\nLok, Den, Sophie e Cherit vanno in una riserva indiana Kumeyaay nella Bassa California per incontrare Dante. L'Organizzazione li attacca appena toccano terra, ma la squadra riesce a sconfiggerli in un inseguimento ad alta velocit\u00e0. Poi incontrano Galen e Teeg, due Cercatori pellerossa Kumeyaay esperti di Cortez. Si scambiano impressioni ed escogitano un piano. Den impara molte cose da Teeg e gli viene affidato un nuovo Titano, Kaioh the Tracker. Dante porta la squadra nel Mar della California, conosciuto anche come il Mar di Cortez. Dante porta Lok, Sophie, Den e Cherit all'entrata sott'acqua, ma cadono in una trappola dell'Organizzazione e Den viene catturato. Mr.Wilder costringe Cherit ad usare il Flauto Magico per avere il controllo sul Titano guardiano, Conquistador, e quindi aprire la porta. All'interno, la squadra deve affrontare le trappole di Cortez e l'Organizzazione contemporaneamente. Dante riesce a liberarsi per prendere il Titano Leggendario delle Dimensioni, Umbra the Shadow Jaguar, mentre Lok mostra le sue qualit\u00e0 di leader e dirige il resto della squadra. Poi il posto inizia a franare e Dante porta tutti in salvo grazie al potere di teletrasporto di Umbra. Ora i nostri eroi possono raggiungere la Spirale, devono solo sapere dove si trova.\nEpisodio 43 - La leadership di Lok\nLok viene mandato a condurre la sua prima missione. Insieme a Sophie, Cherit e Den, arriva al Castello di Vlad l'Impalatore, per aiutare la squadra della Fondazione Huntik che si trova gi\u00e0 l\u00ec ad occuparsi del Titano selvaggio, Antedeluvian. Dante \u00e8 tornato dal suo vecchio maestro di arti marziali, in Cina, per allenarsi per le prossime battaglie. L\u00ec, impara un nuovo potere, Copykind, che gli permette di usare personalmente le abilit\u00e0 speciali dei suoi Titani. Nel frattempo, Tantras, Harrison e Zhalia della Spirale vengono mandati al Castello di Vlad per trovare il Cuore di Vlad, che accelerer\u00e0 l'apertura della Spirale. Lok e il suo gruppo incontrano Tantras e la sua squadra e combattono nel Castello. Harrison riesce ad Invocare Antedeluvian Powerbonded, ma grazie alla buona guida di Lok, i nostri eroi se la stanno cavando bene, nonostante il potere del nemico. Poi Tantras attiva il Cuore di Vlad, e sembra che Lok e gli altri non riusciranno a fermarlo in tempo. Zhalia della Spirale, mentre sta combattendo contro Sophie, capisce che i nostri eroi stanno per perdere. Poi arriva Dante usando il potere di Umbra e sconfigge Tantras. Il Cuore si ritorce contro Tantras, distruggendo completamente i suoi poteri da Cercatore. Il nemico scappa con Antedeluvian, ma i nostri eroi hanno evitato un problema ben pi\u00f9 grande distruggendo il Cuore di Vlad.\nEpisodio 44 - La Sorgente di Anti-Magia\nin questo episodio il team huntik si trova in Indonesia alle basi di un vulcano, seguendo le indicazioni delle quartine lasciate da Eathon Lambert (il padre di Lok) scoprono che il vulcano \u00e8 protetto da una barriera che non permette di usare poteri e titani, una roccia misteriosa, la magnetite, che disturba e interrompe completamente il flusso della magia e dei poteri, con l'aiuto del poderoso Montehue e Tersly entrano in una galleria che successivamente sbuca in un labirinto dove al centro c'\u00e8 un'enorme triangolo.\ndopo numerose strade percorse capiscono che la magnetite era il triangolo all'inizio del labirinto, con fatica e coraggio i nostri amici riescono a distruggerla riattivando cos\u00ec poteri e titani a scapito della spirale che crede che la magnetite sia ancora attiva.\nEpisodio 45 - Le ceneri di Phoenix\nShauna, Wind e alcuni uomini stanno scavando nella lava di un vulcano in cerca del Titano Leggendario, Phoenix. Su, in alto, hanno lasciato un grande numero di guardie. La squadra della Fondazione Huntik, pi\u00f9 Montehue e Tersly piazzano una trappola nei boschi e poi ci attirano le guardie. Montehue e Tersly rimangono indietro per assicurarsi che nessuno segua il resto della squadra. Poi Dante, Lok, Sophie, Cherit e Den gli vanno dietro e scendono dentro il Vulcano. Usando l'indizio di Nostradamus, capiscono in quale cratere si trova l'Amuleto. I nemici non si aspettano che possano usare i poteri, e i nostri eroi attaccano Wind e Shauna e li legano. I nostri eroi provano alcuni Poteri per tirare fuori dalla lava l'Amuleto di Phoenix, ma nessuno funziona. Wind scappa grazie alla sua capacit\u00e0 di saper usare i Poteri senza fare rumore, e libera Shauna. Attaccano di sorpresa i nostri eroi con i loro Titani pi\u00f9 forti. Ormai in una situazione disperata, Sophie salta nella lava ed il vulcano erutta, e Phoenix sale su con Sophie sulle spalle. Schivando la lava, Shauna e Wind fuggono. Ora che Sophie ha il suo Titano Leggendario, \u00e8 pronta a guidare i Casterwill contro la Spirale di Sangue.\nEpisodio 46 - Un alleato dall'organizzazione\nDante, Lok, Sophie, Den e Cherit vanno sull'isola di Sutos per chiedere a Grier di aiutarli a combattere Rassimov. Gli uomini di Grier hanno gi\u00e0 avuto degli scontri con la Spirale di Sangue, e Grier non apprezza la sua natura distruttiva. Grier porta i nostri eroi al Castello del Professore per recuperare i file nascosti di Rassimov. Mr. Wilder ed i suoi uomini li stanno aspettando, e cercano di difendere il castello. C'\u00e8 un grande scontro. Lok, Den e Cherit si separano dagli altri e vanno nella stanza di Simon Judeau, dove Lok trova la chiave d'accesso ai file segreti del Professore. Mr. Wilder cerca di attaccare Lok, ma Grier lo salva e sconfigge Wilder una volta per tutte. Dante chiede a Grier cosa far\u00e0 e lui, guardando la confusione nel castello, con gli agenti privi di sensi sparsi ovunque, dice: \"Torner\u00f2 sulla mia isola. Ho molte cose su cui riflettere\".\nEpisodio 47 - Il segreto di Rassimov\nHarrison dopo un allenamento va a trovare il maestro che lo ha fatto entrare nella spirale, Tantras, che spiega al discepolo che non fa pi\u00f9 parte del cerchio dei consaguinei visto che la magia di Vlad Dracul gli ha prosciugato quasi tutte le forze e invita Harrison ad entrare nel cerchio dandogli anche i suoi titani bazirad said e gerico. Intanto a casa di Dante Metz si mette in contatto con la squadra Huntik per dargli una nuova missione, ovvero quella di catturare Rassimov nel deserto e manda a Dante un nuovo titano molto utile. \nHarrison, una volta diventato membro della confraternita della spirale, accompagna Rassimov in Egitto per trovare la collana di Thutankamon che si trova nella tomba del faraone dove si pu\u00f2 aver accesso solo con la chiave di Nefertiti.\nLa squadra Huntik interviene e riesce a vincere la battaglia grazie ad Ariel che diventer\u00e0 power bonded e Meftrom. Cos\u00ec bloccano Rassimov facendo scappare Harrison. Una volta prigioniero Rassimov viene privato dei suoi Titani.\nLa squadra Huntik, mentre Rassimov viene portato via, si addentra nella tomba e prende la collana. Ritorna Harrison che, recuperate le forze, libera il capo della spirale di sangue. A questo punto la squadra Huntik combatte nuovamente contro Rassimov, ma stavolta perde visto che Rassimov aveva nascosto nel suo corpo il titano leggendario della guerra Legion che ha il potere di assorbitre i titani. Durante la battaglia Legion assorbe Lindorm, il titano di lok. Alla fine Solwing, il primo titano che Dante ha evocato, prende la collana dal suo cercatore per salvare la vita alla squadra e viene assorbito.\nEpisodio 48 - Di nuovo a casa\nLok, Dante, Sophie e Den si stanno rimettendo in forze a casa della madre di Lok, in Irlanda, dopo la loro sconfitta contro Rassimov. Den \u00e8 felice di far parte di una famiglia, ma tutti hanno dei problemi a tenere i loro Poteri nascosti alla sorella di Lok. Quella notte, Lok sogna suo padre: sembra lontano e si vede solo al chiaro di luna. Arriva Scarlet e chiede aiuto per trovare Tir Na Nog, il leggendario castello fantasma irlandese. Dato che Eathon \u00e8 stato l\u00e0, Lok crede che ci sia un legame con il suo sogno. La notte dopo la squadra Huntik va ad indagare. Quando un punto speciale viene colpito dalla luce della luna, appare la citt\u00e0 galleggiante. La squadra si arrampica fino a raggiungere la citt\u00e0, ma poi un'ombra copre la luna per un istante, e a Tir Na Nog compare un buco e Lok ci cade dentro. Dante manda Umbra a cercarlo. Poi la squadra viene attaccata da un'ondata infinita di Titani. Lok \u00e8 bloccato tra le dimensioni e l\u00ec suo padre riesce a parlargli brevemente. Eathon insegna a Lok come legarsi bene alla Willblade, e proprio prima di sparire, ricorda a Lok che la Stella Blu \u00e8 un Titano Leggendario. Nel frattempo, Dante \u00e8 stanco per aver Invocato Ambra, e anche gli altri sono sfiniti dall'infinita ondata di Titani. In questo punto appare Lok, che invoca il Titano Leggendario Pendragon spazzando via tutti i nemici. Lok non vede l'ora di andare a mettere alla prova Rassimov di nuovo. Per qualche motivo, quell'incontro con suo padre gli \u00e8 sembrato diverso e pi\u00f9 speciale di tutti gli altri.\nEpisodio 49 - Le parole di Eathon\nLa Spirale di sangue pu\u00f2 attivare il marchio solo nella notte pi\u00f9 lunga dell'anno. Il giorno \u00e8 arrivato e la squadra va nella tomba di Nostradamus per ritrovare l'ultima profezia del veggente Casterwill, indicato da Eathon alla squadra per mezzo di un indovinello nascosto nel suo olotomo. Intanto il Traditore, evocato da Rassimov, ordina ai suoi seguaci di andare ad uccidere la giovane Sophie. Di questo compito viene incaricato Marduk, che fallir\u00e0 e permetter\u00e0 ai suoi nemici di trovare l'ultima profezia. Zhalia finalmente informa Dante sul luogo dove si trova il marchio della spirale, cio\u00e8 sull'altopiano siberiano. Una volta informata la Fondazione, Metz dice a Dante di aspettarli l\u00ec e che passeranno a prelevarli, ma Dante, Lok, Sophie e Den partono immediatamente con Umbra.\nEpisodio 50 - Il marchio della spirale\nDante, Sophie, Cherit, Den e Lok attaccano la Base della Spirale di Sangue. Den va a cercare suo fratello diventando invisibile mediante un potere. Gli altri combattono contro Rassimov e Legion. Lok scopre il punto debole del Titano Leggendario grazie a un suggerimento di Cherit e la squadra lo distrugge. Nella confusione, ne approfittano per aprirsi una strada per Sophie in modo che possa colpire il centro del Marchio della Spirale con Phoenix, per realizzare la profezia. Tuttavia, Cherit riesce finalmente a mettere insieme tutti i pezzi del puzzle e capisce che \u00e8 Lok il Campione dei Casterwill di cui si parla nella quartina. Lok colpisce il centro del Marchio della Spirale con la Willblade. Ma qualcosa non va, il Marchio della Spirale viene improvvisamente aperto. Appare il Traditore in una forma semitrasparente, tipo fantasma, e rivela di aver manipolato tutti gli eventi fino ad allora, comprese le quartine di Nostradamus, per assicurarsi che quel momento sarebbe arrivato. Lok ha chiamato la Cometa Rossa, che presto si schianter\u00e0 contro il Marchio, distruggendo la Fondazione Huntik, La Spirale di Sangue e i Casterwill (i rinforzi dei Casterwill e della Fondazione arriveranno prima dell'impatto della cometa, e le comunicazioni sono interrotte), e inoltre segnaler\u00e0 l'arrivo dei Nullificatori. In un colpo solo eliminer\u00e0 tutti i suoi nemici, quelli che potrebbero volere il suo potere, e raggiunger\u00e0 cos\u00ec il suo obiettivo finale. Tutti sono distrutti dalla notizia. Rassimov dice che lui lo aveva capito e che per questo ha preso la Collana di Re Tut. Con Void, si telestrasporta nello spazio per intercetta la Cometa e cerca di controllarne il potere attraverso la Collana, ma non succede nulla e la cometa lo disintegra. Alla fine, non avendo altra scelta, Dante decide di distruggere personalmente la Cometa. Sophie gli consegna Phoenix affinch\u00e9 possa aiutarlo e, prima di essere bloccato da Wind e Shauna, si teletrasporta con Umbra. Arrivato dinnanzi alla cometa evoca Melstrom e ne copia il potere. Insieme a lui e a Phoenix si scaglia contro la Cometa e la distrugge ma, a quanto pare, nell'esplosione anche lui perde la vita, proprio come aveva predetto il Titano leggendario del Fato Arc!\nEpisodio 51 - Lok e il Traditore\nDen e Harrison si scontrano nello ziggurat sotterraneo del Traditore; Zhalia li sta osservando. Harrison \u00e8 in vantaggio con Antedeluvian Powerbonded, ma Den si salva grazie a Vigilante Powerbonded. Zhalia finisce col salvare entrambi i ragazzi dall'esplosione, mentre lo ziggurat emerge al centro del Marchio della Spirale. L\u00ec, mentre arrivano la Fondazione, la Spirale di Sangue e i Casterwill, la mummia del Traditore torna in vita e promette di ripristinare il Marchio della Spirale. Dice che il sacrificio di Dante \u00e8 stato inutile. Lok non \u00e8 d'accordo, dice che Dante non si sarebbe sacrificato se non avesse saputo che gli altri avrebbero potuto vincere anche senza di lui. Lok guida i Casterwill e la Fondazione Huntik contro la Spirale di Sangue. Il Traditore attiva il suo ultimo Titano Leggendario, Demigorgan, che era camuffato da Olotomo di Eathon. C'\u00e8 una grande battaglia, e Lok e Sophie vengono fatti cadere in una buca. Vedendo ci\u00f2 che sta accadendo, Zhalia dice ad Harrison di essere una spia e se ne va. Zhalia va a salvare la squadra da Demigorgan, ma viene quasi uccisa. Harrison la salva, ribellandosi contro la Spirale di Sangue. Den e Harrison combattono fianco a fianco per sconfiggere il nemico!\nEpisodio 52 - Il ritorno di Dante\nMentre i difensori dei castelli, la Fondazione Huntik, e la Spirale di Sangue continuano a combattere, Lok e gli altri affrontano il Traditore e il Titano Leggendario del Tradimento, Demigorgan. Demigorgan usa la sua abilit\u00e0 speciale che distorce il legame tra Titano e Cercatore. La squadra Huntik \u00e8 sconvolta da questa abilit\u00e0. Durante un momento di paura Sophie piange e confida a Lok che ha paura che se il mondo finisca di non vederlo pi\u00f9. Lok viene quasi ucciso, ma poi riesce ad invocare Pendragon Powerbonded. Sophie e Lok si scambiano idee su come il Traditore abbia usato l'Olotomo finto e Lok capisce che, quando suo padre gli fece visita a Tir Na Nog, era tutto vero. Lok mette in pratica quello che suo padre gli ha detto quella notte per invocare Quezalcoatl, sconfiggendo Demigirgan con il potere di entrambi i suoi Titani Leggendari. Tuttavia, adesso non ha pi\u00f9 forza e il Traditore decide di andare ad attivare lui stesso il Marchio della Spirale. La squadra Huntik cerca di fermarlo, ma sono tutti troppo deboli. Sandra e Lucas mettono in atto il loro piano per fermare il Traditore, ma senza successo. Zhalia poi vede l'ultimo messaggio di Dante sul suo diario: \"non ti libererai di me tanto facilmente\". Cos\u00ec Dante fa il suo grande rientro in scena, essendo sopravvissuto grazie l'aiuto di Phoenix. Dante, grazie all'indizio del vero Nostradamus che Lok e Sophie hanno trovato, sconfigge il Traditore. Successivamente, vediamo che Dante \u00e8 entrato nel Consiglio e Lok \u00e8 il capo della squadra. Ma il Marchio della Spirale \u00e8 davvero inattivo? E che fine ha fatto il padre di Lok?"}
{"id": "4109301", "revid": "322321", "url": "https://it.wikipedia.org/wiki?curid=4109301", "title": "Diocesi di Giffoni", "text": "La diocesi di Giffoni (in latino: \"Dioecesis Jovisfani seu Geophonensis\") \u00e8 una sede soppressa della Chiesa cattolica.\nStoria.\nLa diocesi fu eretta da papa Clemente VII nel concistoro del 6 marzo 1531, grazie all'iniziativa del marchese del Vasto e della principessa di Francavilla. Comprendeva tre comuni: Giffoni Sei Casali e Giffoni Valle Piana, sottratti all'arcidiocesi di Salerno, e Gauro, sottratto alla diocesi di Acerno. Comprendeva il cosiddetto \"Stato di Giffoni\". La chiesa di Santa Maria Annunziata di Giffoni Valle Piana divenne la cattedrale della nuova diocesi, che fu suffraganea dell'arcidiocesi di Salerno.\nDue soli furono i vescovi nominati per questa sede. Il primo fu Innico D'Avalos, Olivetano, vescovo di Aquino, che lasci\u00f2 Giffoni sei mesi dopo la nomina e ritorn\u00f2 all'antica sede di Aquino. Successivamente il papa nomin\u00f2 un amministratore apostolico, il cardinale Pompeo Colonna, alla cui morte la sede fu soppressa per la povert\u00e0 della mensa vescovile e per l'opposizione del cardinale Niccol\u00f2 Ridolfi, amministratore dell'arcidiocesi di Salerno."}
{"id": "4109304", "revid": "287204", "url": "https://it.wikipedia.org/wiki?curid=4109304", "title": "Naron", "text": ""}
{"id": "4109305", "revid": "318922", "url": "https://it.wikipedia.org/wiki?curid=4109305", "title": "Anton Turek", "text": ""}
{"id": "4109306", "revid": "767487", "url": "https://it.wikipedia.org/wiki?curid=4109306", "title": "Patriottismo (film)", "text": " \u00e8 un mediometraggio di 30 min prodotto nel 1966 e diretto ed interpretato da Yukio Mishima. In lingua inglese intitolato \"The Rite of Love and Death\".\nIl film tratta la vicenda drammatica di un ufficiale militare che commette il suicidio rituale giapponese (seppuku).\nMishima aveva gi\u00e0 nel 1960 scritto un racconto breve intitolato proprio \"Patriottismo\" ed ispirato alla stessa vicenda: la storia segue gli ultimi momenti di vita del tenente Shinji e della sua giovane sposa Reiko (il libro viene pubblicato nel 1961). L'attrazione ed il fascino nei confronti della morte e dell'etica dei samurai vengono espressi quando l'ufficiale si apre il ventre con la spada.\nDopo il suicidio di Mishima la vedova imped\u00ec la distribuzione del film e cerc\u00f2 di distruggerne tutte le copie disponibili, tanto che per molto tempo si credette perduto per sempre: ci\u00f2 fino al 2005 quando, dieci anni dopo la morte della donna, vennero alla luce i negativi originali.\n\u00c8 uscito in DVD in Giappone l'anno successivo distribuito dalla Toho e a partire dal 2008 fatto conoscere a livello internazionale."}
{"id": "4109311", "revid": "773636", "url": "https://it.wikipedia.org/wiki?curid=4109311", "title": "Guido Visconti di Modrone", "text": ""}
{"id": "4109314", "revid": "1869172", "url": "https://it.wikipedia.org/wiki?curid=4109314", "title": "Khai Bua Ban", "text": "Il precedente sovrano Lue Sai si era suicidato dopo aver scoperto un complotto ai suoi danni. Khai Bua Ban sal\u00ec al trono nel 1433 e regn\u00f2 fino al 1436, quando fu assassinato da dei sicari.\nLe cronache che lo menzionano provengono dagli antichi annali di Lan Xang, di Lanna, di Ayutthaya e di Birmania, che differiscono tra loro. Gli annali di Lan Xang furono tradotti in altre lingue ed interpretati in diversi modi, dando luogo a controversie sull'attendibilit\u00e0 dei riferimenti storici. La principale tra le critiche che determinarono il cambiamento del testo originale, fu dettata dalla convinzione che molti degli avvenimenti storici fossero stati omessi o distorti nell'edizione originale a maggior gloria del regno. Gli avvenimenti e le date relative alla vita di Khai Bua Ban non sono quindi pienamente attendibili, anche per la difficolt\u00e0 che ebbero gli storiografi a registrare l'incalzante susseguirsi degli avvenimenti di questo periodo oscuro di Lan Xang.\nBiografia.\nEra probabilmente nipote di re Samsenthai e prima di divenire sovrano di Lan Xang fu governatore del principato di Muang Xieng Khai. Sal\u00ec al trono nel 1433, ereditando da Lue Sai uno Stato in gravi condizioni di instabilit\u00e0, al cui interno fazioni dell'aristocrazia si disputavano il potere. Anche il suo regno fu dominato dalla cortigiana Maha Devi (letteralmente: \"Grande dea\"), un membro della famiglia reale che aveva acquisito crescente importanza durante il regno di Lan Kham Deng (1417-1428) ed era stata la mandante degli assassinii dei re Phommathat, Yukhon e Kon Kham tra il 1429 ed il 1432. Anche ai danni dei due predecessori di Khai Bua Ban la cortigiana aveva ordito dei complotti, Kham Tam si salv\u00f2 fuggendo dalla capitale mentre Lue Sai si suicid\u00f2 quando venne a sapere il piano di Maha Devi.\nKhai Bua Ban fu scelto come sovrano dall'aristocrazia di corte, al contrario di 4 dei suoi 5 predecessori che erano diventati re per volere di Maha Devi. Questa intendeva farne dei fantocci di cui disporre a piacimento, ma aveva tramato alle loro spalle quando si era resa conto che ostacolavano i suoi piani. Khai Bua Ban regn\u00f2 pi\u00f9 a lungo degli altri sventurati sovrani, ma dovette subire a sua volta la stessa sorte. Il complotto di Maha Devi fu portato a termine nel 1436, con l'assassinio del re in una localit\u00e0 chiamata Sop Kham. Nei tre anni in cui regn\u00f2 non si registrarono altri eventi rilevanti. Al suo posto l'aristocrazia di corte nomin\u00f2 un figlio di Samsenthai, il principe Kham Keut.\nCrisi del regno.\nI gravi episodi che insanguinarono Mueang Sua in quegli anni erano frutto della sfrenata ambizione di Maha Devi. Aveva destabilizzato la pace e l'armonia che avevano contraddistinto la corte di Lan Xang fino al regno di Lan Kham Deng, e la sua brama di potere avrebbe in seguito provocato altri eventi luttuosi. Sarebbe riuscita a diventare la prima donna sovrano di Lan Xang quando ormai aveva pi\u00f9 di 90 anni, attorno al 1440, ma il suo regno dur\u00f2 poco. Decisi a porre fine ai suoi soprusi, membri della nobilt\u00e0 fecero uccidere lei ed il giovane marito, per poi mettere a capo dello Stato un consiglio formato da alti prelati.\nUn altro elemento che contribu\u00ec ai luttuosi eventi, fu la frattura che avvenne a corte fra la fazione alleata ai siamesi del Regno di Ayutthaya, l'odierna Thailandia, e quella alleata all'Impero Khmer, l'odierna Cambogia. La prima fazione si era creata quando il re di Ayutthaya Ramathibodi I aveva fatto sposare negli anni 60 del secolo precedente la figlia Nang Keo Lot Fa a Fa Ngum, il fondatore di Lan Xang. Tale fazione era costituita dagli aristocratici fedeli alla tradizione della corte di Mueang Sua, che erano stati messi in secondo piano da Fa Ngum.\nLa seconda fazione era legata alla corte khmer, che era stata fondamentale nell'unificazione del paese con l'appoggio militare ed economico fornito per la campagna militare che port\u00f2 alla fondazione di Lan Xang. Alcuni storiografi ipotizzano che l'adesione di Fa Ngum alla causa khmer ed il conflitto tra le due fazioni avesse influito sulla destituzione e l'esilio dello stesso sovrano, incapace di gestire la situazione nei suoi ultimi anni di vita. Nel 1431, il gi\u00e0 declinante Impero Khmer aveva subito la distruzione della capitale Angkor Thom da parte delle armate di Ayutthaya e la corte si era spostata a sud-est nella zona dell'odierna Phnom Penh. Tale evento aveva posto fine all'influenza dei khmer nel sudest asiatico."}
{"id": "4109318", "revid": "714350", "url": "https://it.wikipedia.org/wiki?curid=4109318", "title": "Nucleo Speciale Antiterrorismo", "text": ""}
{"id": "4109344", "revid": "465169", "url": "https://it.wikipedia.org/wiki?curid=4109344", "title": "Muggiano (La Spezia)", "text": "Il Muggiano \u00e8 una localit\u00e0 sul mare al confine tra i comuni di Spezia e Lerici e d\u00e0 nome a una delle borgate marinare che ogni anno partecipa al Palio del Golfo. La parte nord-occidentale del territorio del Muggiano \u00e8 quindi ricompresa in una frazione del Comune della Spezia, mentre la parte sud-orientale \u00e8 una frazione del Comune di Lerici. \nEconomia.\nLo stabilimento Fincantieri situato nella parte spezzina del Muggiano, \u00e8 uno dei maggiori cantieri navali italiani.\nSport.\nPalio del Golfo.\nIl Gruppo Sportivo Marinaro Dilettantistico Guido Ringressi, conosciuto come Muggiano, nasce ufficialmente nel 1974 sulla scia di un gruppo di vogatori che si era creato nel 1964 con il sostegno della Fonderia Pertusola.\nLa Borgata ha sempre preso parte a tutte le edizioni disputate del \"Palio del Golfo\", i primi anni con il nome Pertusola e poi con il nome Muggiano. Colori della borgata sono il rosso e blu. Ha vinto le edizioni del 1991, del 2008 e del 2011 categoria senior e 2017 , 2018 , 2019 categoria juniores."}
{"id": "4109357", "revid": "103464709", "url": "https://it.wikipedia.org/wiki?curid=4109357", "title": "Descrizione densa", "text": "La descrizione densa o \"thick description,\" termine coniato dal filosofo britannico Gilbert Ryle e successivamente applicato in vari ambiti di studio, consiste in un metodo di indagine e di organizzazione dei dati. In antropologia la descrizione densa (\"thick)\" si contrappone alla descrizione esigua (\"thin\") o superficiale. Come il termine stesso suggerisce, si tratta appunto di una descrizione, a seguito di complesse analisi, su oggetti di interesse che possono essere sia tematiche astratte che eventi concreti. Una delle variabili determinanti che distingue una \"thick description\" da una \"thin description\" la si ha dal ruolo che nel corso della ricerca viene attribuito al contesto di riferimento. Questo, che viene considerato un fattore fondamentale dalla prima delle due descrizioni, viene invece spesso trascurato o non considerato proprio dalla seconda, che di solito piuttosto che addentrarsi tra le varie sfaccettature del discorso, come possono essere le possibili variabili intervenienti, preferisce accontentarsi della formulazione di approssimazioni dialettiche. \nSe per esempio una persona strizza un occhio ad un amico, per comprendere il significato di questa azione apparentemente semplice si rende necessaria invece la conoscenza di tutta una serie di informazioni di contorno che aiutino ad inquadrarla come atto comunicativo, altrimenti questo dato potrebbe o essere interpretato come un impulso incontrollato, un difetto del muscolo palpebrale, un tic, ecc. oppure non essere proprio decifrato. \nSecondo i sostenitori di questo presupposto metodologico, soltanto la descrizione densa, correttamente usata, ha il potere di produrre dati analiticamente rilevanti e deontologicamente corretti, evitando classici errori come quelli etnocentristi."}
{"id": "4109358", "revid": "124625009", "url": "https://it.wikipedia.org/wiki?curid=4109358", "title": "Hilia Brinis", "text": " \nBiografia.\nSi laure\u00f2 in Lingue e letterature straniere all'Universit\u00e0 Bocconi; ebbe il suo primo lavoro di traduzione a 19 anni, allorch\u00e9 Aldo Gabrielli, direttore della sezione ragazzi di Mondadori, le chiese di tradurre una nuova versione di \"Peter Pan\". Tradusse oltre 100 libri per Mondadori, lavorando anche per altri editori, per un totale di oltre 200 opere tradotte. Nel 1987 le \u00e8 stato assegnato il Premio San Gerolamo per la traduzione letteraria.\nRiposa nel cimitero di Lambrate."}
{"id": "4109366", "revid": "30610", "url": "https://it.wikipedia.org/wiki?curid=4109366", "title": "Personaggi di Geronimo Stilton", "text": ""}
{"id": "4109367", "revid": "1305772", "url": "https://it.wikipedia.org/wiki?curid=4109367", "title": "Garmonbozia", "text": "La Garmonbozia \u00e8 una sostanza immaginaria del film statunitense \"Fuoco cammina con me\", diretto da David Lynch.\nSebbene non sia chiaro come o in che misura, essa \u00e8 la rappresentazione tangibile del dolore e della sofferenza, all'apparenza la sostanza ha l'aspetto della crema di mais, e pare servire come una sorta di nutrimento e di droga per gli spiriti della Loggia Nera.\nMenzioni.\nNe \"I segreti di Twin Peaks\".\nNella serie televisiva viene fatto riferimento alla sostanza in un'unica occasione, senza utilizzarne il nome, nel momento in cui Donna, nello svolgere le attivit\u00e0 di servizio pubblico della defunta migliore amica Laura, consegna il pranzo a domicilio in casa della signora Tremond, la quale si lamenta di non aver chiesto la crema di mais e, successivamente, invita la ragazza a guardare nel piatto e le chiede se la vede; nel momento in cui Donna abbassa lo sguardo il mais \u00e8 scomparso per poi riapparire tra le mani del nipotino di questa, Pierre.\nNel momento in cui Donna porta l'agente Cooper a casa dei Tremond tuttavia, questa si rivela appartenere a tutt'altra persona, evento che rivela i due essere spiriti della Loggia.\nNella terza stagione della serie, dopo che la funzione di tale sostanza \u00e8 stata chiarita nel film, si pu\u00f2 vedere, al momento dell'uscita di Dale Cooper dalla Loggia Nera, che Douglas Jones viene attratto nella Loggia Nera al suo posto. In quel momento, il doppelganger malvagio di Cooper \u00e8 stato costretto a vomitare la garmonbozia presente nel suo corpo per non essere attratto anch'egli nella Loggia.\nIn \"Fuoco cammina con me\".\nNel film prequel viene fatto riferimento esplicito alla sostanza per la prima volta quando, dopo la scissione di MIKE dal suo braccio, il Nano stringe un patto con BOB per la spartizione della garmonbozia. Sempre nella stessa scena si possono notare altri spiriti minori, tra cui la signora Tremond e suo nipote, ai cui piedi si trova un barattolo di garmonbozia di dimensioni minori rispetto a quella posseduta da BOB. Ci\u00f2 fa supporre l'esistenza di una gerarchia tra gli spiriti determinata dal possesso della sostanza.\nIn una scena successiva Philip Gerard, ospite umano di MIKE, inveisce contro Leland accusandolo di avergli \"rubato il granturco che aveva lasciato fuori dal negozio\". Egli si riferisce al fatto che BOB si era tenuto per s\u00e9 la garmonbozia dell'omicidio di Teresa Banks, la quale avrebbe dovuto essere di propriet\u00e0 del Nano e di MIKE stesso.\nQuando, dopo l'omicidio di Laura, BOB rientra nella Loggia col corpo di Leland, Il Nano e l'uomo con un solo braccio, che lo attendevano, lo costringono a cedere la garmonbozia dell'omicidio di Laura al posto di quella da lui rubata. Il demone dunque, pone la mano sul petto del suo ospite e ne estrae sangue per poi gettarlo sul pavimento ed osservarlo volatilizzarsi.\nOrigine del nome.\nL'origine del termine \"garmonbozia\" \u00e8 ignoto e sembra non essere ricollegabile a nessuna parola in qualsiasi lingua conosciuta; tuttavia si \u00e8 molto speculato sul fatto che possa derivare da \"ambrosia\", il cibo degli D\u00e8i nella mitologia greca e romana, cosa che combacia con la spiegazione data nel film prequel.\nLa parola \"bozia\" potrebbe essere anche un derivato dell'inglese \"booze\", che si riferisce in modo colloquiale ad alcolici e ubriachi."}
{"id": "4109372", "revid": "404338", "url": "https://it.wikipedia.org/wiki?curid=4109372", "title": "Ultimate Occhio di Falco", "text": "Ultimate Occhio di Falco, il cui vero nome \u00e8 Clint Barton, \u00e8 un personaggio creato da Mark Millar e Bryan Hitch, pubblicato dalla Marvel Comics. \u00c8 la versione Ultimate dell'arciere dei Vendicatori Occhio di Falco.\nBiografia.\nNon si sa molto sul passato di Clint Barton.\nCampione olimpico di tiro con l'arco, \u00e8 finito nella prigione il Cubo per omicidio e si scopre essere stato sottoposto ad un misterioso Programma che gli ha potenziato i suoi occhi dandogli una mira incredibile.\nNick Fury lo tira fuori di prigione, comprendendo quanto le sue abilit\u00e0 possano essergli utili, facendogli ottenere un condono, una nuova identit\u00e0, dando una passata di spugna sulla sua fedina penale, e facendolo entrare nell'esercito con il grado di capitano.\nDa quel giorno i due collaborano in missioni segrete per conto dell'America e Clint ha l'occasione di rifarsi una vita, trovando una compagna Laura e avendo due figli, Callum e Lewis (Nicole la terzogenita arriver\u00e0 qualche tempo dopo). Diventa il braccio destro di Nick e successivamente collega e compagno d'armi di Natasha Romanoff, la Vedova Nera.\nDopo una missione in Kuwait, Nick lo informa che ha ottenuto il benestare del governo per formare una task force di super agenti e ha bisogno di qualcuno su cui contare, qualcuno come lui.\nAnche se non obbligato, Clint accetta ed entra a far parte degli Ultimates.\nNew Ultimates.\nClint dopo i fatti di Ultimatum fa ancora parte della squadra insieme a Tony, di cui \u00e8 ancora il leader e ne gestisce i rapporti con lo S.H.I.E.L.D., Steve, Valchiria, Zarda, Pantera Nera, Ka-zar e Shanna.\nMalgrado tutto il tempo trascorso da quei tragici eventi, Clint non riesce ancora a liberarsi dal dolore della morte dei suoi cari e il suo concentrarsi nelle missioni non lo aiuta pi\u00f9 di tanto. In pi\u00f9 c\u00ec\u00f2 che lo disturba \u00e8 il fatto di essere ritornati in rapporti pi\u00f9 stretti con lo S.H.I.E.L.D. e Carol Danvers, di cui non si fida completamente. Quando scopre poi che tra lei e Tony c'\u00e8 del tenero \u00e8 pi\u00f9 che deciso a lasciare la squadra.\nIn quel frangente per\u00f2 affronta con i suoi compagni gli attacchi dei Difensori, che rubano il martello di Thor, e la seguente invasione di Loki e di Amora con un esercito di orchi e creature di Asgard. Gli Ultimates vengono sopraffatti anche perch\u00e9 Amora ipnotizza Valchiria, Zarda e Carol Danvers facendole cambiare fazione.\nBarton riesce per\u00f2 a liberarsi grazie proprio a Danvers, che si era finta traditrice per poter liberare gli Ultimates al momento opportuno, e a mettere insieme una strategia offensiva.\nIl piano segreto di Loki per\u00f2 prosegue: la morte di Valchiria permette a Thor di fuggire da Hela, solo che la lunga prigionia ha leso l'incantesimo che rendeva il carattere di Thor pi\u00f9 mite e quindi gli Ultimates si ritrovano a dover affrontare il loro vecchio compagno.\nAlla fine grazie anche a Valchiria, che ora lo \u00e8 anche di fatto grazie ad un patto con Hela, la quiete ritorna e Clint decide di restare nel gruppo dei Nuovi Ultimates, constatando che essere alleati dello S.H.I.E.L.D. non \u00e8 poi una cattiva cosa, soprattutto riguardo ai lati pi\u00f9 fastidiosi di certe missioni, come l'occuparsi di \"fare pulizia\" dopo il loro completamento.\nAvengers.\nNonostante faccia parte dei Nuovi Ultimates di Stark in collaborazione con Carol Danvers, Clint diventa anche un membro del team dei Vendicatori, la squadra-ombra dello S.H.I.E.L.D. che si occupa di missioni segrete dato i mezzi dubbiamente morali a cui si potrebbe fare uso nel corso di esse. Alla sua testa si trova un ritornato Nick Fury.\nLa prima missione vede il recupero da un lato dei progetti del Cubo Cosmico ideato da Reed Richards tempo addietro, rubati dall'organizzazione terroristica A.I.M., e dall'altro la cattura del disertore Steve Rogers.\nCapitan America ha infatti scoperto che il crudele mercenario Teschio Rosso \u00e8 un suo figlio illegittimo, avuto da Gail Richards sul finire della guerra, e ora gli sta dando la caccia.\nNella seconda missione che lo vede coinvolto con il team di Fury, bloccare una presunta minaccia mutante denominata Ghost per ordine della Casa Bianca, Clint si trova a collaborare con Frank Castle, il Punitore, arruolato da Fury per poter far affidamento anche loro su un \"Capitan America\"; Clint sa la storia dell'assassino di criminali e riconosce in lui i suoi stessi fantasmi, il suo dolore per la perdita dei suoi cari, e la sua vendetta da portare avanti.\nSar\u00e0 proprio Occhio di Falco a permettere a Castle di tornare in libert\u00e0, liberandolo dal controllo dello S.H.I.E.L.D.\nNella sua terza missione Barton affronta un'orda di vampiri guidati da Anthony, ex leader della societ\u00e0 segreta che anni prima addestr\u00f2 Elektra, Matt Murdock e Blade, il cui piano prevede la vampirizzazione della comunit\u00e0 metaumana e la successiva sottomissione della razza umana. Tra i primi a cadere vi sono Banner il clone di Hulk, e poi lo stesso Steve Rogers.\nDurante l'attacco finale al Triskelion per\u00f2 Cap riesce a respingere il virus e a sconfiggere l'orda, trasferendo l'intera base in Medio Oriente, usando il martello teleportatore di Perun, e facendo bruciare i vampiri alla luce del sole.\nDopo quella notte terribile la situazione prese una strana piega. Non solo Tony ha una ricaduta a causa del suo cancro ma sembra che nello S.H.I.E.L.D. ci sia qualcuno che venda segreti militari da anni a vari stati-canaglia e le varie squadre si mettono sulle tracce di questi traditori per scoprire chi \u00e8 il mandante. Clint dopo aver \"sistemato\" una vasta organizzazione che controllava un racket di droga, si unisce alla squadra di Fury, insieme a Jim Rhodes, Blade e Frank Castle.\nVengono a scoprire che \u00e8 Carol Danvers la talpa e nel tentativo di catturarla si scontrano con gli Ultimates, i quali hanno seguito una pista parallela a quella dei Vendicatori e il risultato \u00e8 stato che \u00e8 Fury il traditore, venendo sconfitti. Dietro a tutta questa situazione si nasconde il fratello di Stark, Gregory che voleva ottenere la posizione di capo dello S.H.I.E.L.D. per dare il via ad un suo piano per l'abbattimento dei principali stati-canaglia.\nNel tentativo di fermarlo, poich\u00e9 il piano di Gregory non andava troppo per il sottile, i due team si riuniscono e affrontano il dottore e le sue truppe a Pyongyang. Gregory per\u00f2 ha una strumentazione tecnologica talmente avanzata da tenere testa a tutti i supereroi (tra cui Nick e i suoi, potenziati con la formula modificata di Hulk di Tyrone Cash) fino a quando Tony non usa un impulso elettromagnetico per bloccarlo e Thor lo finisce con un fulmine uccidendolo.\nIl piano di Gregory alla fine riesce: le forze locali democratiche e filo-americane in Iran abbattono il regime e viene fondato un nuovo governo. Tornata la calma, Carol Danvers \u00e8 obbligata a rassegnare le dimissioni come direttrice dello S.H.I.E.L.D. e il ruolo ritorna a Fury.\nOcchio di Falco ritorna a quel punto al suo vecchio ruolo di braccio destro del generale.\nIl nemico.\nDurante l'attacco di Reed Richards alla Terra, Clint partecipa allo scontro al fianco degli Ultimates.\nHa dimostrato di essere un solerte quanto spietato torturatore, facendo parlare l'alieno servo di Reed, catturato mentre tentava l'assalto a casa di Peter Parker, considerato dall'ex-leader dei Fantastici Quattro una potenziale minaccia, cosa che non era riuscita neppure a Fury.\nThe Ultimates.\nOcchio di Falco riceve l'ordine da parte di Fury di mettersi a capo della spedizione S.H.I.E.L.D. presso la Repubblica del Sud-Est Asiatico. Sembra che la rivoluzione in atto presso quella zona stia degenerando e vuole che lui sia li a monitorare la cosa. Difatti non solo il governo viene abbattuto ma al suo posto \u00e8 sorta una nazione di metaumani denominata Tian.\nDopo aver fatto ritorno in America ed essere riuscito a recuperare un campione della \"Fonte\", ovvero il siero che d\u00e0 i poteri ai metaumani di Tian, Clint viene informato che le forze alleate americo-europee sono state messe con le spalle al muro da un misterioso individuo denominatosi \"Creatore\", a capo della Citt\u00e0 dei Figli del Domani. Questi ha occupato la Germania e buona parte dei territori circostanti, uccidendo ventisei milioni di persone e nel farlo ha anche abbattuto la citt\u00e0 di Asgard sterminandone la popolazione e trasformando Yggsadrill in energia.\nBarton guida come luogotenente di Fury il contrattacco con una flotta di Eliveivoli ma tutto sembra inutile: met\u00e0 della flotta viene abbattuta e solo per il fatto che il nemico ha raggiunto il necessario fabbisogno energetico per sostenere la propria crescita interna, \u00e8 possibile raggiungere una tregua. Insieme agli altri viene a conoscenza che il nuovo nemico in realt\u00e0 non \u00e8 altri che Reed Richards.\nPassate alcune settimane per\u00f2 le forze dello S.H.I.E.L.D. tentano comunque di organizzare un piano per il futuro, studiando delle contromisure adeguate sia per la crisi europea che per quella asiatica. Barton fa cos\u00ec da tramite con tutte le altre agenzie dei servizi americani per conto di Fury.\nBarton mette a punto un piano che permetta alla situazione che si \u00e8 venuta a creare di ribaltarsi: non potendo affrontare da soli un avversario cos\u00ec potente decidono di far schierare in una qualsiasi maniera la nuova superpotenza asiatica, Tian. Il piano \u00e8 di per s\u00e9 molto semplice: informare Xorn e Zorn della pericolosit\u00e0 che la CItt\u00e0 rappresenta, raccontare loro le atrocit\u00e0 compiute da Richards e sperare in una reazione.\nBarton riparte cos\u00ec alla volta della nazione metaumana, insieme a Fury, a Falcon e alla Vedova Nera con un elivelivolo. Dopo aver parlato con i due capi della comunit\u00e0, Xorn decide di mettersi in contatto con i Figli del Domani attraverso Shu-tan, ovvero Oracolo, un metaumano in grado di comunicare telepaticamente a grandi distanze. Il risultato \u00e8 la morte dell'uomo e la minaccia di un'invasione da parte del \"Creatore\". Fury vorrebbe far evacuare Tian ma Zorn decide di affrontare l'incursione con i suoi Eterni, non accennando ad alcuna piet\u00e0.\nNel frattempo le forze avverse a Fury e ai suoi, si stanno muovendo. Sotto minaccia di uccidere Betsy Ross, Hulk viene mandato ad attaccare la Citt\u00e0, come avanguardia dell'intero arsenale nucleare che il Presidente ha deciso di scagliare contro di essa. In contemporanea vengono attivati i \"protocolli Winter\" che prevedono la sospensione di Fury e la cattura di tutti gli Ultimates.\nBarton, Fury e Monica decidono di raggiungere il punto dove sta avvenendo la battaglia tra il Popolo e i Figli: assistono al massacro dei primi fino a quando Zorn non si toglie la maschera che conteneva i suoi poteri e genera un buco nero che annichilisce le forze avversarie sconvolgendo il terzetto.\nNel frattempo Reed risponde al colpo inflitto dagli americani alla sua Citt\u00e0 e distrugge Washington con una bomba all'anti-materia. Con la distruzione della capitale, l'intera classe politica americana viene decimata.\nDopo la catastrofe, lo S.H.I.E.L.D. viene affidato al comando dell'agente Flumm, l'uomo che a \"convinto\" Hulk ad attaccare la Citt\u00e0 prima dell'attacco nucleare, deciso a portare avanti i protocolli Winter. Per evitare di essere arrestato dagli agenti dell'elivelivolo con cui era giunto nel Sud-Est asiatico, Fury si da alla fuga e lo stesso fa Barton andandosene con Monica e Sam.\nI tre Ultimates decidono di raggiungere Bakersfield in California dove si trova la base del West Coast Operational Security, ovvero il progetto di Fury per lo sviluppo di una squadra di Ultimates della Costa Ovest, segreto alle fazioni a lui avverse presenti nello S.H.I.E.L.D.\nI tre incontrano il dottor Hugo Lopez ma non fanno in tempo a mettere insieme la squadra, tenuta in animazione sospesa, poich\u00e9 vengono raggiunti dalle squadre di Flumm e dopo un duro scontro vengono tutti e tre catturati e imprigionati.\nDivisi cadiamo, uniti vinciamo.\nA causa della distruzione di Washington D.C. ad opera di Reed Richards, delle manovre segrete di un misterioso individuo che aizza focolai in tutta la nazione, del problema delle Sentinelle Nimrod di Stryker e delle milizie anti-mutanti che tengono sotto scacco gli Stati del Sud-Ovest, che il precedente presidente aveva abbandonati al loro destino in quanto non in grado di intervenire per difenderli, gli Stati Uniti sono sul punto di frantumarsi. Forze secessioniste e belligeranti spingono vari Stati a staccarsi dal Governo Centrale e a farsi la guerra tra loro.\nTale clima porta al ritorno di Steve Rogers, Capitan America, che interviene prontamente nei vari scenari bellici, contando anche sull'aiuto dei vecchi compagni Ultimates, Tony Stark e Thor. L'acme di tale drammatica situazione lo si tocca quando viene pronunciata l'accusa di illegittimit\u00e0 del governo Howard che porta non solo a nuove elezioni ma addirittura alla separazione di fatto di molti stati che formano governi propri ed indipendenti come la Nazione della Costa Ovest e l'Alleanza dei Grandi Laghi.\nUltimate Comics: Hawkeye.\nClint Barton \u00e8 stato inviato in missione a Bangkok nella R.S.E.A. (Repubblica del Sud Est Asiatico) con al seguito un Eliveivolo per monitorare la situazione fortemente instabile in cui vessa il paese a causa di alcuni movimenti insurrezionali contro il regime.\nGiunto sul posto, attracca presso il Triskelion (uno delle nuove basi S.H.I.E.L.D. costruite in varie parti del mondo dopo gli avvenimenti che hanno riportato Fury a capo dell'organizzazione) e riceve da Fury l'ordine di partecipare alla lotta contro i ribelli, in quanto la Casa Bianca e il regime asiatico hanno raggiunto un accordo. In quel momento la struttura viene attaccata da tre metaumani, dotati di poteri telecinetici, ottici e di volo, che asseriscono che gli americani non sono pi\u00f9 i benvenuti.\nSbarazzatosi di loro, Occhio di Falco, vuole vedere due scienziati locali che hanno chiesto asilo politico, per avere spiegazioni su quello che sta succedendo davvero nella R.S.E.A.\nClint scopre cos\u00ec che i due scienziati avevano sviluppato un programma per il potenziamento umano, con gli stessi fini del Programma Europeo e Americano del Super Soldato solo molto pi\u00f9 avanzato e spregiudicato, basato su quello che loro chiamano il Piano: era loro intenzione sviluppare un morbo apparentemente innocuo che annullasse il gene X in modo tale che la futura popolazione mutante si riducesse a zero, togliendo alle altre nazioni il notevole bagaglio bellico composto dai mutanti.\nSuccessivamente avrebbero fornito alla R.S.E.A. dei supersoldati di nuova generazione attraverso l'uso di una sostanza, il Siero, i cui risultati sono imprevedibili e non replicabili; ottenuto infatti da strumenti sperimentali e da un composto estremamente complesso, il Siero sarebbe stato iniettato a uomini di \"sicura fede\" che avrebbero servito il regime e la sua causa.\nI primi iniettati sono stati sui centomila soggetti. La situazione \u00e8 successivamente degenerata e nel paese \u00e8 scoppiata una rivolta.\nTrasmesse queste informazioni a Fury, questi, riconosciuta la loro arretratezza di fronte alla situazione, gli ordina di trovare assolutamente quel siero.\nPartito con i due scienziati e una squadra di agenti, Clint raggiunge un laboratorio nascosto sotto il palazzo del governo ma il suo \u00e8 un buco nell'acqua, dato che non riescono a ritrovare nessun materiale utile per la riproduzione del Siero. Durante questa incursione Barton ha modo di vedere cose incredibili: una bambina dotata di poteri distrugge una fila di carrarmati e una trentina di altri metaumani distruggono il palazzo governativo, simbolo del potere del regime.\nOcchio di Falco si dirige a quel punto in un rifugio denominato \"La Fossa dei Serpenti\", dove si rimette in contatto con Fury il quale gli mostra un video trasmesso poco prima che si contattassero: un uomo, denominatosi Oracolo del Cambiamento, si proclama come la voce della rivoluzione in atto, affermando la caduta della R.S.E.A. e del suo governo. Al suo posto sorge Tian, casa del Popolo, e che ci\u00f2 che \u00e8 iniziato come qualcosa di crudele e malvagio, \u00e8 sfociato in quello che sar\u00e0 ricordato come il giorno pi\u00f9 grande dell'umanit\u00e0, poich\u00e9 possiedono nelle loro mani ci\u00f2 che permetter\u00e0 all'uomo di diventare qualcosa di pi\u00f9.\nAlla luce dei fatti Nick Fury invia a Occhio di Falco la sua squadra segreta di mutanti, Ultimate X, composta da Karen Grant (ovvero Jean Grey), da Firestar (ovvero Liz Allan), dal Guardiano (ovvero Derek Morgan) e da Hulk.\nA una settimana di distanza Clint e i suoi danno d'assalto alle Citt\u00e0 Gemelle di Tian, base del nuovo governo. Mentre Hulk attacca la Citt\u00e0 Meridionale attirando su di s\u00e9 l'attenzione dei suoi abitanti, i restanti membri della squadra si dirigono in quella Settentrionale.\nHulk affronta e uccide alcuni dei metaumani che gli si scagliano contro per bloccarlo fino a quando un di essi, estremamente potente non inizia metterlo alle strette. Clint e i suoi, invece scoprono che i metaumani chiamano il Siero la Fonte e ne hanno prodotta in grande quantit\u00e0, incontrando anche il leader della Citt\u00e0 Settentrionale, Kuan-Yn, chiamato Xorn.\nXorn, che appare come un uomo dalla testa fiammeggiate, celata da una maschera di metallo a forma di teschio, vestito di una tunica con il simbolo Yang del Tao sul petto, racconta a Clint gli eventi che hanno portato alla situazione attuale dal punto di vista suo e di suo fratello Shen-Yn, ora chiamato Zorn, e di come, una volta ottenuta la vittoria sul regime e constatato il loro grande potere e ci\u00f2 che la Fonte \u00e8 in grado di fare, loro due abbiano fondato due fazioni rispecchianti i due lati opposti della loro idea:\nI metaumani della ex R.S.E.A. decisero di schierarsi in massa con Zorn, mentre solo duecentocinquantasette con Xorn.\nXorn lo avverte che mentre stanno parlando, Hulk sta ingaggiando un combattimento proprio con Zorn e si trova in grave pericolo, perch\u00e9, al contrario di lui, suo fratello non \u00e8 un tipo passivo.\nOcchio di Falco, con gli Ultimate X e Xorn, si precipita alla Citt\u00e0 Eterna interrompendo lo scontro tra Bruce e Zorn, che si presenta anch'egli come un uomo con la testa fiammeggiante, ma oscura al contrario di quella luminosa di Xorn, e vestito di una tunica con riprodotto sul petto il simbolo Yin del Tao.\nXorn non risponde alle intenzioni violente che Zorn vuole compiere in risposta a quella invasione per opera degli agenti S.H.I.E.L.D. ma piuttosto spiega a Karen Grant, che aveva provato a placare l'ira di Hulk prima che ci provasse l'orientale, che in realt\u00e0 il futuro \u00e8 espansione e chiede all'Oracolo del Cambiamento di diffondere il messaggio dei Celestiali ai quattro angoli della Terra.\nL'Oracolo dice che chiunque sia oppresso, perseguitato o che semplicemente lo desideri, trover\u00e0 accoglienza presso Tian. La Fonte trasformer\u00e0 l'Umano in Celestiale, il Deviante in Eterno.\nA fronte a queste intenzioni Karen, Liz e Derek decidono di restare Tian perch\u00e9 non vogliono pi\u00f9 essere pedine del governo. Anche Hulk, calmatosi decide di restare, ma Xorn non lo accetta perch\u00e9 ha causato la morte di alcuni Eterni e quindi non pu\u00f2 essere il benvenuto tra loro. Cos\u00ec il gigante viene traslato sulle montagne del Tibet presso il monastero dove gi\u00e0 una volta aveva trovato rifugio, con l'augurio che possa cos\u00ec trovare se stesso.\nAnche se rimasto solo, Clint dice di non poter tornare indietro senza la Fonte e cos\u00ec Xorn gliene offre un piccolo campione con l'avvertimento che questa sua scelta far\u00e0 percorrere a tutti una strada molto tortuosa e difficile.\nTornato in America, consegna il campione a Fury. Un piccolo guadagno di fronte alle terribili perdite che hanno subito: un misterioso quanto pericoloso nemico che si fa chiamare il Creatore, a capo dei Figli del Domani, ha conquistato parte dell'Unione Europea e ha espugnato Asgard, il cui unico sopravvissuto \u00e8 Thor.\nAbilit\u00e0.\nClint \u00e8 un arciere di un'abilit\u00e0 sorprendente (\u00e8 un ex-campione olimpico) e in generale possiede una perfetta padronanza di qualsiasi arma da fuoco o da distanza; per essere precisi nelle sue mani qualsiasi oggetto pu\u00f2 tramutarsi in arma: mentre si trovava prigioniero dei soldati dei Liberatori, \u00e8 riuscito a sopraffare i soldati di guardia strappandosi le unghie e scagliandole contro le loro giugulari.\nIn genere Occhio di Falco viene presentato come un ufficiale S.H.I.E.L.D., un normale essere umano addestrato con una mira particolarmente acuta. Lungo la serie per\u00f2 si viene a scoprire che ha subito un intervento agli occhi, che lui stesso definisce bionici.\nIn passato Barton era stato sottoposto ad un intervento di potenziamento all'interno di un sistema chiamato \"Programma\", affinch\u00e9 i suoi occhi subissero un cambiamento radicale: ora in essi vi sono quasi quattrocento milioni di bastoncelli contro i normali centocinquanta milioni di un uomo medio, e un numero inferiore di coni rispetto al normale che gli fanno vedere le cose soprattutto in bianco e nero con un forte contrasto, facendogli vedere ci\u00f2 che \u00e8 reale e quello appare solo come reale (per esempio uno specchio unidirezionale).\nInoltre i muscoli intorno agli occhi sono stati potenziati in modo da permettere la distorsione dell'orbita, consentendo di cambiare la lunghezza focale.\nClint \u00e8 stato solito usare degli occhiali nel corso della sua carriera, ma si ignora se sia stato per puro fattore di copertura, di avvantaggio nella mira, oppure per poter adattare la propria vista modificata ai momenti di inattivit\u00e0.\nCarattere e Relazioni.\nOcchio di Falco ha un carattere piuttosto burbero e diretto, quasi scontroso ma per lo pi\u00f9 con le persone che non conosce o con cui non ha un vero rapporto di fiducia (come si pu\u00f2 notare quando partecipa a una missione contro i Kree a fianco dei Fantastici Quattro).\nDifatti nella prima missione della task force contro l'invasione dei Chitauri, Clint sembra fidarsi per lo pi\u00f9 di Nick Fury e di Natasha Romanoff, ma gi\u00e0 successivamente lega molto con vari membri tra cui Steve Rogers, Tony Stark, Janet van Dyne e i fratelli Maximoff, tanto da averli presentati addirittura alla sua famiglia.\nI rapporti pi\u00f9 stretti restano per\u00f2 quelli con Natasha, con cui ha condiviso molte missioni segrete e con cui fa coppia fissa raggiungendo una buona sincronia, fino a quando non si rivela una spia doppio giochista, e con il suo capo Nick Fury.\nCon il capo dello S.H.I.E.L.D., Clint ha un rapporto di stima reciproca e di fiducia, nonch\u00e9 di una sincera amicizia tanto da avergli chiesto di far da padrino alla figlia Nicole. Grazie a Nick \u00e8 uscito di prigione, ha ricominciato una nuova vita, \u00e8 entrato nell'esercito ed \u00e8 diventato un agente dello S.H.I.E.L.D.; \u00e8 grazie a lui se oggi Clint \u00e8 in parte quello che \u00e8.\nOcchio di Falco \u00e8 un uomo di Fury, \u00e8 il suo braccio destro e farebbe di tutto per non deluderlo, nonostante ne conosca fin troppo bene le luci e le ombre.\nClint \u00e8 un buon padre di famiglia, ama tantissimo sua moglie e i suoi figli, tanto che ogni volta che deve andare in missione, prima di partire li chiama per salutarli (nonostante sostenga di non sopportare i mocciosi, come lui stesso ha affermato in un incontro con Spider Man). La loro morte lo lacera in maniera profonda tanto da non ricercare altro che la vendetta.\nUna volta ottenuta, sembra essersi rinchiuso in s\u00e9 stesso, limitando al massimo qualsiasi rapporto umano e diventando ancora pi\u00f9 scontroso e irritabile. Il suo stesso costume si fa pi\u00f9 scuro, dotandosi di una maschera che gli ricopre interamente il volto e i cui colori sono nero e viola scuro. Per un certo periodo sembra quasi ricercare la propria morte in missione.\nSecondo quanto afferma Wasp, Clint Barton \u00e8 come se fosse morto con la sua famiglia, rimanendo solo Occhio di Falco.\nCon il passare del tempo, Clint sembra aver metabolizzato pian piano il suo dolore ritrovando un certo equilibrio, ma vivendo quasi solo per il suo lavoro, assistendo Fury nella gestione dello S.H.I.E.L.D. e nel tentativo di risolvere le nuove minacce all'ordine mondiale comparse dopo gli eventi che hanno riportato la superspia a capo dell'organizzazione.\nSul suo carattere e modo di agire va rammentata la sua passata vita da \"ribelle\" a cui Fury accenna (molto probabile in riferimento a sue prese di posizione personali o scelte che andavano contro gli ordini ricevuti) durante la missione contro Ghost, nella quale libera il Punitore, nonostante gli fosse stato detto di fare il contrario.\nInoltre, rispetto alla sua controparte classica di Terra-616 non segue il principio del non uccidere, facendolo assomigliare pi\u00f9 ad un militare o ad un mercenario piuttosto che ad un eroe in senso classico; difatti le sue frecce non sono \"speciali\" ma normali.\nAltri media.\nUltimate Occhio di Falco \u00e8 servito da base per lo sviluppo del personaggio di Clint Barton nei film di \"Thor\" del 2011 di Kennet Branagh, in \"The Avengers\" del 2012 di Joss Whendon e in \"\" del 2015 sempre di Joss Whedon, interpretato dall'attore Jeremy Renner."}
{"id": "4109374", "revid": "400518", "url": "https://it.wikipedia.org/wiki?curid=4109374", "title": "Chiesa russa ortodossa (Sanremo)", "text": ""}
{"id": "4109385", "revid": "584094", "url": "https://it.wikipedia.org/wiki?curid=4109385", "title": "Massimo Costa (attore)", "text": "Biografia.\n\u00c8 noto al pubblico italiano per il ruolo del fattorino gay Pippo nella sit-com \"Camera Caf\u00e9\", che tutti gli altri personaggi detestano e cacciano sempre in bagno.\nNel 2006 partecipa al film La vida es un carnaval.\nNel 2008 interpreta il ruolo dell'arredatore della casa di Giacomo nel film \" Torno a vivere da solo\"\nNel 2013 partecipa come presentatore in un nuovo format televisivo, \"I Cuochi Pasticcioni\" prodotto e ideato da Andrea Bauce, distribuito da Sky Italia sul canale Easy Baby."}
{"id": "4109388", "revid": "1310927", "url": "https://it.wikipedia.org/wiki?curid=4109388", "title": "Filip Despotovski (calciatore)", "text": "Caratteristiche tecniche.\nMediano, pu\u00f2 giocare anche come interno di centrocampo."}
