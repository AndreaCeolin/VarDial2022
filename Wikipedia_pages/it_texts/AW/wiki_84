{"id": "4189854", "revid": "287204", "url": "https://it.wikipedia.org/wiki?curid=4189854", "title": "Automotrici kkStB 41/S e 42/S", "text": "Le automotrici 41/S e 42/S delle kkStB erano due gruppi di automotrici elettriche a scartamento metrico, progettate per l'utilizzo sulla tranvia Trento-Mal\u00e9.\nTecnicamente identiche, differivano solo per l'allestimento interno: le 41/S avevano un ambiente passeggeri con 36 posti a sedere (12 di prima classe e 24 di terza), le 42/S erano \"furgoni motori\" per il trasporto di merci e bagagli.\nStoria.\nLe automotrici 41/S e 42/S vennero costruite nel 1908 dalla Grazer Waggonfabrik, per l'esercizio della nuova tranvia Trento-Mal\u00e9. Le motrici passeggeri 41/S furono numerate da 011 a 022, i furgoni motori 42/S ottennero invece i numeri 001 e 002.\nIn seguito all'annessione del Trentino al Regno d'Italia (1918), la linea Trento-Mal\u00e9 e il suo materiale rotabile passarono alle Ferrovie dello Stato, che rinumerarono le automotrici 41/S da 001 a 012.\nNel 1936 le FS cedettero la linea e il materiale alla Societ\u00e0 Anonima Trasporti Pubblici, che abol\u00ec la prima classe sulle 41/S, portando il numero totale di posti a sedere a 40. Contemporaneamente le automotrici vennero rinumerate secondo le norme italiane: le 41/S divennero ECDz 011 \u00f7 022, le 42/S divennero EDUz 001 e 002.\nDurante la seconda guerra mondiale andarono distrutte le unit\u00e0 012 e 022. I mezzi restanti furono utilizzati fino al 1964, quando la tensione di alimentazione della linea (nel frattempo ricostruita come ferrovia in sede propria) fu innalzata a 3 kV cc."}
{"id": "4189856", "revid": "52420062", "url": "https://it.wikipedia.org/wiki?curid=4189856", "title": "Automotrici FS 41/S e 42/S", "text": ""}
{"id": "4189860", "revid": "611126", "url": "https://it.wikipedia.org/wiki?curid=4189860", "title": "Automotrice kkStB 41/S", "text": ""}
{"id": "4189862", "revid": "611126", "url": "https://it.wikipedia.org/wiki?curid=4189862", "title": "Automotrice kkStB 42/S", "text": ""}
{"id": "4189863", "revid": "221236", "url": "https://it.wikipedia.org/wiki?curid=4189863", "title": "Lilli la Strega", "text": ""}
{"id": "4189864", "revid": "767487", "url": "https://it.wikipedia.org/wiki?curid=4189864", "title": "Lista di asteroidi (76001-77000)", "text": "Di seguito una lista di asteroidi dal numero 76001 al 77000 con data di scoperta e scopritore."}
{"id": "4189866", "revid": "1543377", "url": "https://it.wikipedia.org/wiki?curid=4189866", "title": "Thailandia ai Giochi della XX Olimpiade", "text": "La Thailandia partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di 33 atleti impegnati in 7 discipline per un totale di 21 competizioni. Portabandiera fu il tiratore Rangsit Yanothai, alla sua seconda Olimpiade. Fu la sesta partecipazione di questo paese ai Giochi. Non fu conquistata nessuna medaglia."}
{"id": "4189869", "revid": "73843", "url": "https://it.wikipedia.org/wiki?curid=4189869", "title": "Taipei Cinese ai Giochi della XX Olimpiade", "text": ""}
{"id": "4189875", "revid": "1632387", "url": "https://it.wikipedia.org/wiki?curid=4189875", "title": "Fuorigioco (calcio)", "text": "Il fuorigioco (in inglese \"offside\") \u00e8, nel gioco del calcio, la posizione nella quale pu\u00f2 trovarsi un calciatore sul terreno di gioco. \nTrovarsi in posizione di fuorigioco non costituisce di per s\u00e9 un'infrazione, ma un calciatore in tale posizione non pu\u00f2 prendere parte attiva al gioco, pena un calcio di punizione indiretto assegnato alla squadra avversaria.\nIl fuorigioco \u00e8 disciplinato alla Regola 11 del Regolamento del Gioco del Calcio.\nPosizione di fuorigioco.\nUn calciatore \u00e8 in posizione di fuorigioco quando una qualsiasi parte del suo corpo (eccetto braccia e mani) si trova nella met\u00e0 avversaria del terreno di gioco ed \u00e8 pi\u00f9 vicina alla linea di porta avversaria sia rispetto al pallone sia rispetto al penultimo giocatore difendente avversario; tale penultimo avversario pu\u00f2 essere anche il portiere, se un compagno di questi \u00e8 pi\u00f9 vicino di lui alla linea di porta.\nUn calciatore, viceversa, non \u00e8 in posizione di fuorigioco se si trova \"in linea\" con il penultimo avversario o con gli ultimi due avversari.\nLa regola specifica espressamente che la posizione si determina nella met\u00e0 campo avversaria \u00abesclusa la linea mediana\u00bb: pertanto il calciatore che con una parte del corpo si trovi \"esattamente\" \"sopra\" la linea mediana del terreno di gioco \u00e8 considerato come situato nella propria met\u00e0 campo, ossia ai fini del fuorigioco in posizione regolare anche qualora sussistano tutte le altre condizioni. Tale precisazione deriva a sua volta dalla Regola 1 sul terreno di gioco: questa stabilisce che tutte le linee di segnatura sono parte dell'area che esse delimitano, di conseguenza la linea mediana - per sua natura - appartiene contemporaneamente a entrambe le met\u00e0 del terreno di gioco, il che ha reso necessario specificare come essa vada considerata ai fini del fuorigioco.\n\u00c8 ovviamente possibile che pi\u00f9 giocatori della squadra attaccante si trovino contemporaneamente in posizione di fuorigioco; in tal caso, fermi restando i punti di riferimento stabiliti dalla regola, essi saranno tutti egualmente a rischio di infrazione, a prescindere dalla posizione tra di loro.\nNon essendo la posizione di fuorigioco di per s\u00e9 un'infrazione, l'arbitro non deve interrompere il gioco n\u00e9 sanzionare un calciatore solo perch\u00e9 quest'ultimo si trova in tale posizione.\nL'infrazione.\nRegola generale.\nUn calciatore situato in posizione di fuorigioco commette \"infrazione di fuorigioco\" soltanto se, dopo che un suo compagno ha toccato il pallone, viene coinvolto nel gioco in uno dei seguenti modi: \nCasi particolari.\nAi fini dell'infrazione, la posizione di fuorigioco va sempre calcolata al momento del passaggio del compagno: per esempio, se un calciatore calcia il pallone verso un proprio compagno che in quel momento si trova in posizione regolare, l'arbitro non dovr\u00e0 sanzionare il fuorigioco anche se chi riceve il pallone nel frattempo si fosse spostato in posizione di fuorigioco; viceversa, se un calciatore passa il pallone a un proprio compagno e quest'ultimo \u00e8 gi\u00e0 in posizione di \"offside\" nell'istante d'inizio del passaggio, il fuorigioco dovr\u00e0 essere sanzionato anche se chi riceve il pallone nel frattempo fosse arretrato in posizione regolare (quest'ultima infrazione \u00e8 detta anche \"fuorigioco di rientro\").\nSe un calciatore in posizione di fuorigioco subisce da un avversario un fallo o una scorrettezza \"prima\" di venire coinvolto nel gioco, l'arbitro dovr\u00e0 in ogni caso sanzionare tale fallo o scorrettezza secondo la Regola 12, anche se il giocatore in questione subito dopo ha commesso infrazione di fuorigioco. Viceversa, se un giocatore subisce il fallo o la scorrettezza \"dopo\" aver commesso infrazione di fuorigioco, quest'ultima avr\u00e0 la precedenza e perci\u00f2 l'arbitro dovr\u00e0 sanzionarla.\nSe un calciatore lancia il pallone in direzione di un proprio compagno che si trova in posizione irregolare e durante la traiettoria il pallone viene deviato da un calciatore difendente, il calciatore in \"offside\" commette infrazione di fuorigioco soltanto se tale deviazione \u00e8 stata involontaria; viceversa, se il difendente gioca il pallone volontariamente, il calciatore in fuorigioco che tocchi il pallone subito dopo di lui non sar\u00e0 considerato aver tratto vantaggio e quindi non sar\u00e0 sanzionato. Qualora per\u00f2 tale giocata volontaria del difendente avvenga nel chiaro tentativo di sventare una rete (cio\u00e8 se egli effettua un cosiddetto \"salvataggio\") e il pallone pervenga successivamente a un attaccante in posizione irregolare, quest'ultimo sar\u00e0 comunque sanzionato per infrazione di fuorigioco.\nEccezioni.\nUn calciatore, bench\u00e9 situato in posizione di fuorigioco, non commette infrazione se riceve il pallone da un compagno direttamente:\nFra tali eccezioni pu\u00f2 apparire superflua l'inclusione del calcio d'angolo, date le modalit\u00e0 di esecuzione proprie di quest'ultimo: infatti poich\u00e9 l'area d'angolo ha il raggio di un metro, nell'istante della battuta il pallone potr\u00e0 in ogni caso distare non pi\u00f9 un metro dalla linea di porta avversaria; pertanto \u00e8 assai improbabile, anche se in teoria non impossibile, che su battuta di calcio d'angolo qualcuno degli altri giocatori della squadra attaccante si trovi pi\u00f9 vicino alla linea di porta rispetto al pallone, e quindi in posizione di fuorigioco.\nDisposizioni arbitrali e ripresa del gioco.\nNelle serie maggiori quali quelle della Lega Nazionale Professionisti, il controllo sul fuorigioco \u00e8 demandato ai due assistenti arbitrali i quali, con la propria bandierina, devono immediatamente segnalare all'arbitro l'avvenuta infrazione.\nQuando l'arbitro sanziona un'infrazione di fuorigioco, interrompe il gioco ed assegna un calcio di punizione indiretto in favore della squadra avversaria; tale calcio di punizione dovr\u00e0 essere battuto dal punto in cui il calciatore in posizione irregolare si trovava al momento del passaggio del compagno. Il punto in questione, poich\u00e9 la regola generale specifica che ci si pu\u00f2 trovare in fuorigioco con \"una qualsiasi parte del corpo\" (escluse braccia e mani), potr\u00e0 anche trovarsi nella met\u00e0 campo del calciatore che ha commesso l'infrazione.\nL'infrazione di fuorigioco non pu\u00f2 comportare n\u00e9 ammonizione n\u00e9 espulsione per il calciatore che l'ha commessa a meno ovviamente che quest'ultimo, nella medesima fase di gioco, non abbia commesso anche un fallo o una scorrettezza passibile di ammonizione o espulsione in base alla Regola 12.\nScorrettezze inerenti al fuorigioco.\nSe un giocatore difendente esce \"volontariamente\" dal terreno di gioco per mettere in posizione di fuorigioco un attaccante avversario, l'arbitro lascer\u00e0 che il gioco prosegua per il vantaggio e alla prima interruzione di gioco ammonir\u00e0 il difendente per aver abbandonato il terreno di gioco senza il permesso dell'arbitro. Se nel frattempo la squadra attaccante ha segnato una rete, questa \u00e8 valida. Se l'uscita dal terreno di gioco \u00e8 stata involontaria, il difendente in questione sar\u00e0 considerato come giacente sulla propria linea di porta o su una linea laterale nel punto a lui pi\u00f9 vicino (cio\u00e8 la sua posizione non determiner\u00e0 fuorigioco avversario).\nDi contro, ad un attaccante in posizione di \"offside\" \u00e8 permesso uscire intenzionalmente dal terreno di gioco per non prendere parte al gioco ed evitare cos\u00ec il rischio di commettere infrazione; tuttavia, qualora egli vi rientri senza l'autorizzazione dell'arbitro prima della successiva interruzione di gioco, sar\u00e0 ammonito.\nSe un calciatore segna una rete mentre un suo compagno si trova all'interno della porta avversaria, le rete sar\u00e0 convalidata qualora il compagno che \u00e8 entrato in porta rimanga immobile; se questi invece con la voce o con i gesti ha ostacolato o disturbato un avversario, la rete non sar\u00e0 convalidata, egli sar\u00e0 ammonito per comportamento antisportivo e la gara verr\u00e0 ripresa con una rimessa da parte dell'arbitro dal punto in cui si trovava il pallone al momento dell'interruzione.\nStoria del fuorigioco.\nLa prima definizione della regola del fuorigioco \u00e8 datata 1859 e riportata nelle Sheffield Rules, ovvero la prima bozza di regolamento calcistico ideato da Nathaniel Creswick e William Prest e definito per normare le partite della regione inglese di Sheffield e delle Midlands. L\u2019offside \u2013 termine inglese che indica il fuorigioco nelle competizioni internazionali \u2013 \u00e8 stato per la prima volta disciplinato nel \u201cRegolamento del gioco del calcio\u201d di Football Association Board (IFAB) l\u20198 dicembre 1863. Originariamente elencato come regola 6 di tale codice, il suo testo recitava:\n\"\u201cQuando un giocatore ha calciato il pallone, ogni giocatore della sua squadra che si trovi pi\u00f9 vicino di lui alla porta avversaria \u00e8 fuori gioco e non pu\u00f2 n\u00e9 toccare la palla n\u00e9 impedire agli avversari di toccarla fino a quando uno di essi non lo abbia fatto: nessun giocatore \u00e8 in fuorigioco se la palla viene calciata da un punto posto dietro la linea di porta\u201d.\"\nIl fuorigioco fu successivamente codificato nel 1864 al momento della stesura del primo regolamento ufficiale della storia del calcio. Inizialmente si prevedeva che fra il giocatore che riceveva un passaggio e la porta avversaria vi fossero perlomeno 4 giocatori avversari. L'origine della regola sta nel fatto che si voleva evitare che uno o pi\u00f9 attaccanti attaccassero da tergo il difensore che giocava la palla. Nel 1866 il fuorigioco pass\u00f2 da 4 a 3 uomini e dal 1907 si inizi\u00f2 a sanzionare questa infrazione solo se il giocatore si trovava nella met\u00e0 campo avversaria.\nNel 1924, venne introdotto il concetto di fuorigioco passivo (\u00abNon \u00e8 in fuorigioco il giocatore che non interferisce con un avversario o con il gioco\u00bb).\nLa modifica che pi\u00f9 ha influenzato la storia del calcio (proposta per primo nel 1925 dall'allora tecnico del Newcastle) \u00e8 senz'altro quella del 1926, con la quale si pass\u00f2 dal fuorigioco a 3 a quello a 2 giocatori. Questa variazione, volta ad aumentare la spettacolarit\u00e0 del gioco, sort\u00ec gli effetti desiderati e il numero di reti aument\u00f2 decisamente. Questa rivoluzione regolamentare ne determin\u00f2 un'altra dal punto di vista tattico: l'esigenza di rafforzare la difesa spinse Herbert Chapman, allenatore dell', a inventare un nuovo modulo di gioco che gli permise di guidare la squadra londinese a vincere due titoli nazionali. Il WM (anche detto \"Chapman system\" o semplicemente \"il Sistema\"), come venne battezzato, and\u00f2 a sostituire la piramide (tattica coniata nei college dell'Universit\u00e0 di Cambridge e sino ad allora universalmente diffusa) e ben presto sopravanz\u00f2 anche il WW (anche detto \"il Metodo\"), diffusosi nello stesso periodo nell'Europa continentale ad opera degli amici e rivali Vittorio Pozzo e Hugo Meisl, allenatori rispettivamente dell'Italia e dell'Austria. La pi\u00f9 geniale trovata del Sistema fu nel 1978 consiste nell'arretramento del centromediano, che, a differenza del centromediano del Metodo (detto perci\u00f2 \"centromediano metodista\"), perdeva cos\u00ec i suoi compiti di rilancio dell'azione per dedicarsi a marcare il centravanti avversario, in modo da controbilanciare lo svantaggio numerico in fase difensiva.\nLa formulazione della regola secondo cui un calciatore si trova in posizione di fuorigioco se una parte qualsiasi del suo corpo, escluse le braccia e le mani, \u00e8 pi\u00f9 vicina alla linea di porta avversaria sia rispetto al pallone sia rispetto al penultimo difendente, \u00e8 recente, in quanto fino alla stagione 2004-05 in Serie A era necessario che passasse una \"luce\" fra i due corpi, ovvero un calciatore si trovava in posizione di fuorigioco solamente se fra lui e il penultimo difendente passasse della luce, e quindi ci fosse dello spazio vuoto, ferma restando la distanza dell'attaccante rispetto alla linea di porta avversaria.\nNegli anni 2010 \u2014 in seguito alle numerose polemiche sorte circa gli errori arbitrali nel segnalare il fuorigioco \u2014 fu avanzata l'ipotesi di abolire la regola, sebbene nel decennio a venire non sia stato adottato alcun provvedimento in tal senso.\nIn occasione del torneo olimpico di Londra 2012, la spiegazione del fuorigioco fu riportata sul retro di una moneta per facilitarne la comprensione presso gli spettatori."}
{"id": "4189879", "revid": "827882", "url": "https://it.wikipedia.org/wiki?curid=4189879", "title": "Finanziere (finanza)", "text": "Con finanziere, a volte uomo d'affari, nel lessico della finanza, si designa generalmente una persona che ha acume ed esperienza in ambito finanziario, realizzando profitti per mezzo di azzeccate operazioni e investimenti in uno o pi\u00f9 settori economici."}
{"id": "4189881", "revid": "21583", "url": "https://it.wikipedia.org/wiki?curid=4189881", "title": "John Biller", "text": "Partecip\u00f2 ai Giochi olimpici di Saint Louis 1904 aggiudicandosi la medaglia di bronzo nel salto in lungo da fermo; nel 1908 prese parte ai Giochi di Londra, conquistando l'argento nel salto in alto da fermo."}
{"id": "4189885", "revid": "466539", "url": "https://it.wikipedia.org/wiki?curid=4189885", "title": "Charlie Munger", "text": "Biografia.\n\u00c8 il vicepresidente della Berkshire Hathaway, il conglomerato finanziario presieduto da Warren Buffett, che lo descrive come \"il mio socio\". Munger \u00e8 stato il presidente della Wesco Financial Corporation dal 1984 al 2011 (societ\u00e0 detenuta all'80% dalla Berkshire Hathaway). \u00c8 inoltre il presidente della Daily Journal Corporation di Los Angeles, California e un direttore della Costco Wholesale Corporation."}
{"id": "4189887", "revid": "729019", "url": "https://it.wikipedia.org/wiki?curid=4189887", "title": "Amuse", "text": "La \u00e8 una societ\u00e0 giapponese che rappresenta musicisti, idol e modelle nelle loro attivit\u00e0 nel settore dell'intrattenimento.\nStoria.\nNel 1977 Y\u014dkichi \u014csato decise di fondare una propria agenzia di talenti in seguito allo scioglimento delle Candies, uno dei gruppi musicali di punta che egli rappresentava alla Watanabe Production. L'anno successivo venne cos\u00ec inaugurata la Amuse Inc., e i primi artisti a essere ingaggiati e a debuttare sotto la nuova compagnia furono i Southern All Stars.\nDurante gli anni ottanta la societ\u00e0 si pose come obiettivo quello di espandere le proprie attivit\u00e0 sui nuovi mercati all'estero inaugurando una nuova sede a New York e acquisendo la Brainstorm Music Inc., compagnia con sede in California. Con l'avvio della Amuse Cinema City Inc. la compagnia inizi\u00f2 altres\u00ec a produrre pellicole cinematografiche, come per esempio \"Aiko 16-sai\" (1983), per la quale Yasuko Tomita vinse il premio alla miglior attrice emergente all'8\u00aa edizione dei Japan Academy Awards.\nNegli anni novanta venne inaugurata un'ulteriore filiale a Hong Kong, e nel 1991 la rock band Beyond firm\u00f2 un contratto in esclusiva con la compagnia per quanto concerne il mercato giapponese. Nel 1999, invece, debutt\u00f2 la band Porno Graffitti. Nel 2000 la societ\u00e0 apr\u00ec al mercato coreano con la fondazione della Amuse Korea Inc., mentre nel 2002 inizi\u00f2 a rappresentare artisti quali Flow e Perfume.\nNel 2005 Sumio Matsuzaki divenne CEO e presidente, per poi cedere il posto a Tatsur\u014d Hatanaka due anni pi\u00f9 tardi, il quale assunse il ruolo di presidente e amministratore con potere di rappresentanza. Nel 2008 venne fondata l'etichetta discografica A-Sketch, frutto di una collaborazione con la KDDI Corporation, su cui vennero trasferite tutte le attivit\u00e0 relative la produzione e la distribuzione discografica e musicale. Nel novembre del 2009 ad Asakusa fu inaugurato l'Amuse Museum, prima pietra di un progetto pi\u00f9 ampio iniziato nel luglio 2009 con l'istituzione della societ\u00e0 Amuse Edutainment Inc., creata allo scopo di pianificare e fornire intrattenimento musicale, cinematografico, teatrale e culturale e di amministrare strutture dove svolgere tali attivit\u00e0.\nTra gli anni duemila e la prima met\u00e0 degli anni dieci la Amuse inaugur\u00f2 una nuova filiale in Cina, mentre One Ok Rock, Sakura Gakuin, Dean Fujioka, Lee Seung-gi e Mayday firmarono per l'agenzia. Per raccogliere fondi dopo il terremoto del 2011 oltre cinquanta artisti collaborarono insieme per cantare insieme nel \"Team Amuse\"."}
{"id": "4189890", "revid": "6923", "url": "https://it.wikipedia.org/wiki?curid=4189890", "title": "Societ\u00e0 Anonima Varesina per una Tranvia Varese-Prima Cappella", "text": "La Societ\u00e0 Anonima Varesina per una Tranvia Varese-Prima Cappella, nota semplicemente come La Varesina, venne costituita a Varese il 16 dicembre 1894, con l'obiettivo di realizzare una tranvia da Varese alla Prima Cappella del Sacro Monte, per innescare la valorizzazione turistica della zona.\nIl capitale sociale iniziale, di 320.000 lire, fu fornito in gran parte dalla societ\u00e0 americana Thomson-Houston, operante nel campo della trazione elettrica ferroviaria.\nLa tranvia venne aperta all'esercizio il 7 settembre 1895. Il successo della linea spinse la Societ\u00e0 Varesina ad interessarsi alla costruzione della ferrovia della Valganna, gi\u00e0 proposta da alcuni comitati locali, e in previsione di ci\u00f2 cambi\u00f2 nome in Ferrovie e Tramvie Elettriche Varesine . Contemporaneamente il capitale sociale fu portato a 1.100.000 lire. I lavori di costruzione della ferrovia iniziarono nel 1900 e si conclusero nel 1905.\nAllo stesso tempo la Varesina si interess\u00f2 anche della produzione e distribuzione di energia elettrica: alla centrale termoelettrica di Sant'Ambrogio, costruita per l'alimentazione della tranvia, seguirono le centrali idroelettriche di Cunardo (1898) e Maccagno (1902), che producevano elettricit\u00e0 per usi civili e industriali.\nIl 31 gennaio 1906 la FTEV si fuse con la societ\u00e0 La Prealpina per Imprese Elettriche, concessionaria della tranvia Varese-Masnago, formando la Rete tranviaria di Varese.."}
{"id": "4189891", "revid": "52420478", "url": "https://it.wikipedia.org/wiki?curid=4189891", "title": "Ferrovie e Tramvie Elettriche Varesine", "text": ""}
{"id": "4189892", "revid": "6923", "url": "https://it.wikipedia.org/wiki?curid=4189892", "title": "AMF Gloria", "text": "La AMF Gloria era un'azienda meccanica italiana, fondata a Milano da Alfredo Focesi nel 1921, produttrice di biciclette, ciclomotori e motocicli, commercializzati con i marchi Gloria, Insuperabile, MACFA e Airolg. La produzione cess\u00f2 nel 1955, ma alcuni marchi sono stati riutilizzati a scopi commerciali, nei decenni successivi, da altre case costruttrici.\nStoria e prodotti.\nI primi anni di attivit\u00e0.\nLa fondazione dell'azienda risale al 18 agosto 1921 da Alfredo Focesi, grande appassionato di corse ciclistiche, Francesco Galmozzi (che in seguito avrebbe fondato l'azienda omonima) e Artemisia Gerbi, moglie del Focesi e sorella del corridore Giovanni Gerbi. La ragione sociale completa, \"A.M.F. Gloria\" derivava dalla contrazione delle parole \"Alfredo Focesi di Milano, biciclette GLORIA\".\nNel 1922 la produzione della Gloria, orientata alle biciclette da corsa, raggiunse subito un forte successo grazie alla vittoria del campionato del mondo. L'azienda aveva sede in un capannone di legno di 90 metri quadri in via Scarlatti a Milano e si avvaleva della collaborazione di Francesco Galmozzi, che aveva maturato esperienza nella produzione telaistica e confer\u00ec ai prodotti Gloria caratteristiche tecnico costruttive ed estetiche innovative per l'epoca.\nNel 1923 l'azienda rilev\u00f2 una squadra corse di Parabiago diretta dal Pasquale Santino Ceriani, in cui fu inserito un giovane corridore di nome Libero Ferrario, che lo stesso anno vinse il campionato del mondo dilettanti diventando il primo campione del mondo dell'Italia ciclistica.\nNel 1925 la squadra ciclistica Gloria era ormai strettamente legata al settore di una produzione e veniva promossa in piena armonia con l'allora dominante ideologia fascista. In tale anno la squadra vinse anche il campionato nazionale dei dilettanti.\nIl periodo d'oro.\nFrancesco Galmozzi lasci\u00f2 la AMF Gloria nel 1926 e fond\u00f2 un'impresa concorrente che portava il suo nome.\nNel 1927, la Gloria trasfer\u00ec a Milano la propria sede produttiva in un palazzo di viale Abruzzi, aprendo inoltre in corso Buenos Aires un negozio di articoli sportivi e ciclistici.\nIn quello che al tempo veniva chiamato \"ottavo anno dell'era fascista\", il 1929, la squadra Gloria debutt\u00f2 nel professionismo sfoggiando una maglia grigia con una fascia centrale blu. Due premi importanti, il campionato italiano juniores e il Giro di Toscana, furono vinti nel 1931; nello stesso anno la squadra trionf\u00f2 al Giro d'Italia grazie al corridore Francesco Camusso.\nNel 1935 la sede e la fabbrica-officina, cos\u00ec come l'abitazione dei Focesi, furono spostate dal civico 58 al 42 sempre di viale Abruzzi, il negozio invece rimane in corso Buenos Aires a Milano; l'anno dopo la squadra corse aziendale increment\u00f2 ancora il palmar\u00e8s vincendo la Milano-Sanremo con Angelo Varetto, la Coppa Bernocchi con Enrico Mollo e il Giro di Toscana con Giovanni Cazzulani. Nel 1938 la squadra sfoggi\u00f2 un'insolita maglia bianca con banda orizzontale a strisce verticali nero-azzurre, mutando il proprio nome in \"Gloria Ambrosiana\" in onore dell'Ambrosiana Inter e in accordo con lo spirito dell'epoca.\nLe motoleggere.\nIl 1949 fu l'anno che vide l'ingresso della Gloria nel mercato motociclistico, con la presentazione di un ciclomotore a tre marce e forcella elastica alla Triennale di Milano; l'anno dopo il negozio di corso Buenos Aires, con le sue dieci vetrine, inizi\u00f2 a vendere motoleggere a fianco alle biciclette allora trattate.\nNel 1954 l'azienda era ormai diventata una societ\u00e0 per azioni, con il nome \"Commerciale Gloria spa\" ma le scelte legate all'espansione dell'attivit\u00e0 non si rivelarono felici e, il 21 febbraio 1955, il tribunale di Milano ne dichiar\u00f2 il fallimento.\nRevival del marchio.\nDalla chiusura dell'azienda a oggi \u00e8 sopravvissuto il solo marchio, per iniziativa nel 1960, di un'azienda con stabilimenti in Veneto e successivamente, dopo diversi passaggi di mano, a opera della Fratelli Masciaghi attraverso la catena di distribuzione Carrefour."}
{"id": "4189893", "revid": "131145", "url": "https://it.wikipedia.org/wiki?curid=4189893", "title": "Dan Kelly", "text": ""}
{"id": "4189895", "revid": "599013", "url": "https://it.wikipedia.org/wiki?curid=4189895", "title": "Daniel Kelly (atleta)", "text": "Prese parte ai Giochi olimpici di Londra 1908 conquistando la medaglia d'argento nella sua specialit\u00e0 grazie a un salto di ."}
{"id": "4189896", "revid": "33689", "url": "https://it.wikipedia.org/wiki?curid=4189896", "title": "Botulf Botulfsson", "text": "Il suo \u00e8 l'unico caso accertato di un'esecuzione per eresia in Svezia.\nNell'autunno del 1303 il parroco di Gottr\u00f6ra, padre Andreas, rifer\u00ec al vescovo Nils Allesson che un suo parrocchiano, il contadino Botulf Botulfsson, originario del villaggio di \u00d6stby, non credeva che il vino e il pane della comunione fossero realmente, e non soltanto simbolicamente, il sangue e il corpo di Cristo, contrariamente a quanto dogmaticamente sostenuto dalla Chiesa a partire dal 1215. Interrogato dal vescovo, Botulf conferm\u00f2 la circostanza ed espresse il suo pentimento, giustificandosi per non aver compreso la pericolosit\u00e0 dell'eresia nella quale era caduto. Condannato dal vescovo Allesson a sette anni di penitenze, solo dopo trascorso questo periodo egli avrebbe potuto ricevere nuovamente la comunione.\nSette anni dopo, nella primavera del 1310, Botulf si rec\u00f2 a Uppsala, dove il nuovo vescovo Nils Kettilsson lo liber\u00f2 dalle penitenze. Il 19 aprile 1310 Botulf si trov\u00f2 nella chiesa di Gottr\u00f6ra per ricevere la comunione dalle mani di padre Andreas. Alla precisa domanda di questi, per\u00f2, Botulf rispose dimostrando di non aver cambiato idea sulla dottrina della transustanziazione, perch\u00e9 \u00abse il pane fosse veramente il corpo di Cristo, questo sarebbe stato mangiato tutto da gran tempo\u00bb, e poi mangiare il corpo di una persona non era permesso e avrebbe provocato la vendetta di Dio.\nIl parroco rifer\u00ec il fatto al vescovo, il quale convoc\u00f2 Botulf a Uppsala, che per\u00f2 non si present\u00f2. Il successivo 11 novembre il vescovo Kettilsson era in visita a N\u00e4rtuna, presso Gottr\u00f6ra, e durante la processione padre Andreas not\u00f2 Botulf tra la folla. Subito arrestato e condotto dal vescovo, Botulf conferm\u00f2 le accuse del parroco. Fu processato a Skepptuna da Israel Erlandsson, priore dell'abbazia domenicana di Sigtuna, e tredici testimoni confermarono che Botulf sosteneva apertamente le sue opinioni sulla comunione.\nRinchiuso nel carcere vescovile di Uppsala, egli fu informato che, se non mutava opinione, sarebbe stato bruciato, ma rispose che quel fuoco sarebbe passato \u00abdopo un breve momento\u00bb. Giudicato eretico impenitente, Botulf fu bruciato sul rogo l'8 aprile 1311."}
{"id": "4189897", "revid": "122550929", "url": "https://it.wikipedia.org/wiki?curid=4189897", "title": "Lista di asteroidi (77001-78000)", "text": "Di seguito una lista di asteroidi dal numero 77001 al 78000 con data di scoperta e scopritore."}
{"id": "4189899", "revid": "300067", "url": "https://it.wikipedia.org/wiki?curid=4189899", "title": "Campionato mondiale maschile di pallacanestro 2014", "text": "Il XVII Campionato mondiale maschile di pallacanestro si \u00e8 svolto in Spagna dal 30 agosto al 14 settembre 2014. \u00c8 stata la prima edizione con la nuova denominazione FIBA World Cup. A vincere il titolo sono stati gli , che hanno battuto in finale la .\nSquadre partecipanti.\nCome per la precedente edizione, vi partecipano 24 squadre, divise per la fase eliminatoria in 4 gruppi da 6 ciascuno. Le prime quattro squadre classificate di ogni gruppo, accedono alla fase ad eliminazione diretta.\nOltre alla , qualificata come paese ospitante, sono presenti gli , vincitori dei Giochi di Londra 2012. Dopo i rispettivi tornei continentali del 2013 si sono qualificate: , e (AfroBasket); , , e (Americas Championship); , e (Asia Championship); e (Oceania Championship); , , , , e (EuroBasket). Hanno beneficiato della wild card FIBA: , , e .\nI quattro gruppi sono stati sorteggiati il 3 febbraio 2014:\nRegolamento.\nLe 24 squadre sono state suddivise in 4 gruppi, composti da 6 squadre ciascuno. Accedono alla fase a eliminazione diretta le prime 4 classificate di ciascun gruppo.\nStatistiche.\nStatistiche aggiornate al 14 settembre 2014.\nPunti\nRimbalzi\nAssist\nStoppate\nPalle recuperate\nMinuti"}
{"id": "4189901", "revid": "62004", "url": "https://it.wikipedia.org/wiki?curid=4189901", "title": "Ellen Van Dijk", "text": ""}
{"id": "4189904", "revid": "131145", "url": "https://it.wikipedia.org/wiki?curid=4189904", "title": "John Garfield MacDonald", "text": ""}
{"id": "4189906", "revid": "287204", "url": "https://it.wikipedia.org/wiki?curid=4189906", "title": "Garfield MacDonald", "text": "Prese parte ai Giochi olimpici di Londra 1908 conquistando la medaglia d'argento nel salto triplo grazie alla misura ottenuta pari a , suo primato personale, nonch\u00e9 record olimpico."}
{"id": "4189911", "revid": "157053", "url": "https://it.wikipedia.org/wiki?curid=4189911", "title": "Cimitero militare monumentale di Arsiero", "text": "Il cimitero militare monumentale di Arsiero, in provincia di Vicenza, rappresenta uno dei pochi cimiteri di guerra edificati in pianura rimasti dopo la loro costruzione durante la guerra del 1915-1918.\nIl cimitero di Arsiero si distingue dagli altri 4 principali sacrari della provincia di Vicenza (il sacrario militare di Asiago, il sacrario militare del monte Grappa, l'ossario del Pasubio e l'ossario del monte Cimone), in quanto non \u00e8 costituito solamente da un semplice ossario, ma questo \u00e8 contenuto all'interno di un sito cimiteriale molto pi\u00f9 grande e strutturato, appunto il cimitero militare monumentale.\nPremessa.\nLa maggior parte dei cimiteri di guerra sparsi nella valle dell'Astico e nelle montagne che la sovrastano, fulcro dei combattimenti italo-austroungarici della prima guerra mondiale, non resistettero a lungo: molti di questi vennero smantellati a seguito della traslazione delle salme in grandi monumenti-ossari, altri cimiteri scomparvero ancora durante la guerra a seguito dei bombardamenti che interessarono la zona. Il cimitero di Arsiero rappresenta quindi uno dei pochi esempi di cimitero militare rimasti in zona e costituisce oggi un monumento di interesse storico-culturale.\nStoria.\nDurante la guerra Arsiero ebbe un piccolo e rozzo cimitero militare sopra l'abitato, alle pendici del monte Caviojo. Dopo la guerra, invece, il cimitero venne decorosamente sistemato accanto al cimitero civile e gli fu conferito un carattere di severa monumentalit\u00e0 attraverso la realizzazione di un ingresso architettonico di grandi dimensioni, una recintazione e delle paline di marmo con fondazioni di calcestruzzo per ciascuna tomba.\nL'inaugurazione ufficiale del cimitero avvenne il 22 settembre 1929 per opera del principe di Piemonte. Meta di continui pellegrinaggi, il cimitero accoglie le spoglie dei soldati caduti nel settore Astico-Posina, qui portate dai piccoli cimiteri militari e civili di Brancafora, Forni, Fusine, Malo, Valpegara ed una parte delle salme dei cimiteri di Posina, Pedescala, Marano Vicentino, Piovene Rocchette, Sandrigo e Tonezza.\nSono 2.223 le salme dei soldati contenute nel cimitero, di cui 1.129 ignote (403 italiani e 726 austro-ungarici) riuniti nel monumento centrale costruito nel 1925 per iniziativa dei combattenti di Arsiero, a fianco della chiesetta quattrocentesca di Santa Maria dell'Angiadura, in gran parte ricostruita dalle rovine della guerra. Alle salme sepolte nel primo dopoguerra se ne aggiunsero altre 28, rinvenute nel novembre 1953 a quota 1.779 del monte Coston d'Arsiero.\nNel 1943, nel bel mezzo della seconda guerra mondiale il cimitero venne spogliato delle cancellate in ferro, le quali furono ripristinate solo nel dopoguerra e, pi\u00f9 precisamente, nel 1981, in occasione del 60\u00ba anno del soldato ignoto, mediante un'opera di riordino del complesso cimiteriale voluto dalle autorit\u00e0 locali. Nel 2010 con gli onori militari furono sepolte dieci salme di soldati, nove italiani e un austriaco recuperate negli ultimi anni. Presente un picchetto di alpini, ciascuno recante una cassetta con le ossa di un corpo, e il col.Fiore responsabile di Onorcaduti. I corpi erano stati ricomposti individualmente dal LABANOF, il Laboratorio di Antropologia e Odontologia Forense dell'Universit\u00e0 di Milano.\nMonumenti e luoghi d'interesse all'interno del cimitero.\nOltre la soglia dell'imponente cancello in ferro, situato all'ingresso del cimitero, vi \u00e8 l'area cimiteriale, strutturata a croce greca e delineata da file parallele ove sono disposte le lapidi, si individuano quattro monumenti principali e di pregnanza culturale:\nL'ara votiva fu costruita nel 1925 prima dell'inaugurazione del cimitero militare monumentale per iniziativa della locale sezione Combattenti; il monumento fu costruito al centro del cimitero e comprende l'ossario sul quale, sorretta da quattro colonne, spicca la lampada votiva. L'ossario raccoglie le spoglie di 403 italiani e 726 austro-ungarici sconosciuti, raccolte nei vicini campi di battaglia.\nAlla base del monumento spicca la scritta:\n\"Sotto questo monumento 403 italiani e 726 austriaci sconosciuti affratellati nella morte riposano in Dio\".\nLa tomba della medaglia d'oro Pietro Marocco \u00e8 posta all'estremit\u00e0 sud, rispetto al cancello d'ingresso, della struttura a croce greca ed \u00e8 contornata da cipressi. Il giovane aspirante ufficiale del 159\u00ba Reggimento Fanteria, proveniente da Milano, fu prescelto per il suo noto coraggio quando durante un combattimento fu colpito all'inguine e mor\u00ec per aver sostituito un compagno ferito sotto il fuoco nemico. Da allora il suo nome viene sempre ricordato durante la giornata dell'Unit\u00e0 Nazionale e delle forze armate e da lui ha preso il nome l'omonimo istituto comprensivo di primo grado di Arsiero.\nIl Cristo mutilato \u00e8 collocato in una teca a croce luminosa (nell'inferriata pi\u00f9 centrale e ricca rispetto alle altre). Il Crocefisso, che ha la sola parte centrale, portante il corpo del Redentore, privo delle braccia e di un piede, si trovava, allo scoppio della guerra 1915-1918, nella chiesa arcipretale di Arsiero. Durante la Strafexpedition, la chiesa venne squarciata dalle granate nemiche e il paese occupato dagli austriaci. Dopo un furioso bombardamento il sacro cimelio del Cristo fu ritrovato con le braccia mozzate e ridotto ad un moncone. Esso fu raccolto religiosamente e portato al comando dei carabinieri. Il \"Cristo Mutilo\" di Arsiero fu, da allora, custodito per circa 35 anni dall'arsierese don Giuseppe Busato, la cui famiglia ne fece dono ai fanti di Arsiero, ragion per cui fu collocato all'interno del cimitero militare monumentale.\nSanta Maria Vergine dell'Angiadura fu la prima chiesa parrocchiale di Arsiero. Secondo antichi manoscritti la pittoresca chiesetta quattrocentesca fu consacrata l'8 dicembre 1511. Vi si accede tramite un viale fiancheggiato da cipressi e costituisce parte integrante del cimitero civile, il quale comunica con il cimitero militare monumentale (altres\u00ec detto Cittadella dei morti) attraverso un'ampia gradinata.\nLa chiesa fu ampiamente danneggiata dai bombardamenti della prima guerra mondiale, ma in seguito riparata. Il santuario di Santa Maria \u00e8 molto amato dagli arsieresi; vi si celebrano, infatti, le cerimonie religiose nelle sagre del paese del 15 agosto e dell'8 settembre, oltre che funerali di rito.\nFestivit\u00e0 ed eventi.\nUn recente evento di fondamentale importanza per il cimitero militare monumentale di Arsiero \u00e8 stato il 16\u00ba incontro italo-austriaco della pace a ricordo dei caduti e delle vittime civili della Grande guerra, ideato da Mario Eichta ed attuato in collaborazione con il Comune di Arsiero. Il tutto si \u00e8 svolto, all'interno del cimitero, il 5 ottobre 2008, alla presenza di numerose delegazioni ufficiali sia italiane che austriache. Per ricordare l'evento, la Croce Nera d'Austria ha dedicato la copertina del proprio organo ufficiale semestrale al cimitero militare di Arsiero.\nInoltre, ogni anno, durante la cerimonia del 4 novembre, in occasione della Giornata dell'Unit\u00e0 Nazionale e delle Forze Armate viene eretto un altare e celebrata messa di fronte all'ara votiva, ove partecipano esponenti delle forze armate locali assieme ad una piccola delegazione austriaca per commemorare insieme i propri eroi di guerra."}
{"id": "4189912", "revid": "52421290", "url": "https://it.wikipedia.org/wiki?curid=4189912", "title": "Beumer", "text": ""}
{"id": "4189914", "revid": "1371684", "url": "https://it.wikipedia.org/wiki?curid=4189914", "title": "Campionati del mondo di mountain bike 2012 - Cross country eliminator maschile", "text": "Il Cross country Eliminator Uomini dei Campionati del mondo di mountain bike 2012 si \u00e8 svolto il 9 settembre 2012 a Saalfelden, in Austria. La gara \u00e8 stata vinta dallo svizzero Ralph N\u00e4f."}
{"id": "4189920", "revid": "1371684", "url": "https://it.wikipedia.org/wiki?curid=4189920", "title": "Campionati del mondo di mountain bike 2012 - Cross country eliminator femminile", "text": "Il Cross country Eliminator Donne dei Campionati del mondo di mountain bike 2012 si \u00e8 svolto il 9 settembre 2012 a Saalfelden, in Austria. La gara \u00e8 stata vinta dalla svedese Alexandra Engen."}
{"id": "4189921", "revid": "1849681", "url": "https://it.wikipedia.org/wiki?curid=4189921", "title": "Cockiness (Love It)", "text": "Cockiness (Love It) \u00e8 un brano musicale della cantante barbadiana Rihanna, quinta traccia del suo sesto album di inediti, \"Talk That Talk\".\nIl brano ha debuttato nelle classifiche della Corea del Sud, Regno Unito e Stati Uniti al momento dell'uscita dell'album.\nDescrizione.\n\"Cockiness (Love It)\" \u00e8 stato scritto dalla stessa Rihanna insieme a Candice Pillay, D. Abernathy e Shondrae Crawford, con una produzione condotta dallo stesso Crawford, conosciuto con il suo nome d'arte Mr. Bangladesh. In un'intervista con MTV, Mr. Bangladesh ha confessato di aver desiderato che fosse proprio Rihanna l'artista che avrebbe dovuto cantare il pezzo. Il produttore ha comunicato nella stessa intervista che il brano aveva sofferto \"differenti trasformazioni\" prima di approdare alla versione di \"Talk That Talk\".\n\"Cockiness (Love It)\" \u00e8 inoltre un brano dancehall e dubstep, la cui cornice strumentale \u00e8 costituita da grida, batterie e corni.\nRemix.\nIl brano \u00e8 stato rivisitato in un remix che vede la collaborazione del rapper statunitense ASAP Rocky. Il 4 settembre 2012 Rihanna ha lanciato il remix del brano tramite il proprio profilo Twitter sulla pagina di MTV a lei intestata. Il successivo 6 settembre l'artista barbadiana ha aperto gli MTV Video Music Awards 2012 a fianco di ASAP Rocky con un performance del remix di \"Cockiness (Love It)\" e di \"We Found Love\". Il brano \u00e8 stato distribuito nel mercato digitale il 7 settembre 2012."}
{"id": "4189927", "revid": "110157", "url": "https://it.wikipedia.org/wiki?curid=4189927", "title": "Kanj\u014d Effect", "text": "Kanj\u014d Effect \u00e8 il terzo album in studio del gruppo rock giapponese One Ok Rock, pubblicato il 12 novembre 2008. Ha raggiunto il tredicesimo posto nella classifica oricon dove \u00e8 rimasto per quattro settimane vendendo un totale di 22,000 copie."}
{"id": "4189929", "revid": "486946", "url": "https://it.wikipedia.org/wiki?curid=4189929", "title": "Diamante Taylor-Burton", "text": ""}
{"id": "4189931", "revid": "86599", "url": "https://it.wikipedia.org/wiki?curid=4189931", "title": "Lista di asteroidi (78001-79000)", "text": "Di seguito una lista di asteroidi dal numero 78001 al 79000 con data di scoperta e scopritore."}
{"id": "4189932", "revid": "1543377", "url": "https://it.wikipedia.org/wiki?curid=4189932", "title": "Discografia degli Halestorm", "text": "Questa voce contiene l'intera discografia della band hard rock statunitense Halestorm."}
{"id": "4189934", "revid": "62748", "url": "https://it.wikipedia.org/wiki?curid=4189934", "title": "Ritter (disambigua)", "text": ""}
{"id": "4189936", "revid": "760041", "url": "https://it.wikipedia.org/wiki?curid=4189936", "title": "Monoruota a motore", "text": ""}
{"id": "4189945", "revid": "298229", "url": "https://it.wikipedia.org/wiki?curid=4189945", "title": "Fred Englehardt", "text": ""}
{"id": "4189946", "revid": "121250145", "url": "https://it.wikipedia.org/wiki?curid=4189946", "title": "Frank Carter - Avventure di una spia per caso", "text": "Frank Carter - Avventure di una Spia per caso \u00e8 una striscia a fumetti di genere spionistico/avventuroso creata nel settembre 2009 da Carlo Coratelli (testi) e Fortunato Latella (disegni) pubblicata online da Verticalismi e con cadenza quindicinale sul portale Shockdom. Attualmente viene pubblicata online sul sito ufficiale della striscia. \nLa serie narra le avventure di Frank Carter, un normale uomo che, dopo essere stato coinvolto in un intrigo a Casablanca e averlo sventato, finisce per collaborare saltuariamente con i servizi segreti americani, rimanendo comunque sempre un civile.\nNel 2013 il terzo blocco di avventure della serie \u00e8 stato pubblicato in parte con cadenza quindicinale e in seguito settimanale, toccando il 1\u00ba ottobre 2013 il traguardo delle 100 strisce. Il 20 dicembre 2016 la serie ha oltrepassato invece il traguardo delle 150 strisce, mentre il 7 maggio 2018 la serie ha toccato quota 200 strisce. \nNel novembre 2014 \u00e8 iniziata la pubblicazione della quarta storyline, che ha visto Latella sostituito ai disegni della serie da Marco Perforato. Il nome di Latella continua a comparire comunque nei credits come co-creatore della striscia.\nNel dicembre 2015 \u00e8 stato annunciato che Enrico Folli \u00e8 subentrato a Perforato nel ruolo di disegnatore, con Fortunato Latella coinvolto in veste di colorista della serie.\nSuccessivamente, nel settembre 2016, \u00e8 iniziata la pubblicazione della quinta storyline.\nIl 4 agosto 2017 viene annunciato che Laura Davanzo \u00e8 subentrata a Enrico Folli come nuova disegnatrice della serie. Successivamente viene annunciata la partenza della sesta storyline fissata per il 26 dicembre 2017. Dal 19 marzo 2018 la serie viene pubblicata tre volte alla settimana. Il 14 settembre 2019 la serie ha festeggiato i suoi primi dieci anni di vita editoriale, attraverso alcuni disegni omaggio di vari cartoonist italiani e internazionali, tra cui Davide Zamberlan, Stefano Frassetto e Jean Okada.\nNel settembre 2020, \u00e8 stato annunciato su twitter che Andrea Mancini disegner\u00e0 le tavole domenicali della serie, con Laura Davanzo che continuer\u00e0 a realizzare le singole strisce. La pubblicazione delle tavole domenicali viene annunciata per il 15 novembre. \nIl primo lotto di tavole domenicali, composto da 21 tavole che presentano la storia \"Operazione U-Boot\", viene pubblicato online dal 15 novembre 2020 al 13 giugno 2021. \nPubblicazioni.\nLe prime 44 strip della serie sono state pubblicate sulla rivista fumetto della ANAFI (Associazione Nazionale Amici del Fumetto), edita nel maggio 2012, in una inedita versione in bianco e nero. Da marzo ad aprile 2014 gli autori hanno lanciato un crowdfunding sul sito Eppela per realizzare un volume contenente una raccolta delle prime due storyline della striscia, raggiungendo la cifra di 1500 euro che era l'obiettivo principale.\nIl volume \u00e8 stato pubblicato pochi mesi dopo dalla casa editrice Red Publishing.\nSu Verticalismi \u00e8 disponibile interamente la prima stagione montata in un verticalismo.\nNel 2016 gli autori hanno annunciato un nuovo crowdfunding per realizzare un secondo volume, che per\u00f2 non ha avuto successo. Nonostante questo, hanno confermato la realizzazione di un volume 2. Poco tempo dopo, nel mese di agosto 2016, il secondo volume \u00e8 stato pubblicato e messo in vendita esclusivamente su eBay. \nDal 7 luglio 2018, le prime due storie della serie vengono pubblicate a puntate all'interno del supplemento \"Storie D'estate\", allegato al \"Quotidiano Nazionale\", \"Il Giorno\", \"La Nazione\" e \"Il Telegrafo\". In contemporanea, viene annunciato il lancio del terzo volume, anche questo autoprodotto.\nRiconoscimenti.\nLa striscia \u00e8 stata nominata nella categoria \"Miglior Fumetto Digitale\" al Gran Premio Autori ed Editori 2012 della manifestazione Fullcomics &amp; Games.\nNel 2013 la striscia viene candidata ai Cus Prize nella categoria \"miglior e-comic italiano\", stessa nomination ottenuta anche nel 2016. Nel 2017, Fortunato Latella ha ottenuto la nomination come \"miglior colorista\" alla terza edizione de \"Nella Rete del Fumetto Awards\", realizzati da Lo Spazio Bianco.\nNel 2021, le tavole domenicali della serie disegnate da Andrea Mancini, sono comparse tra le opere selezionate per l'Annual 2021 dell'Associazione Autori Immagini . "}
{"id": "4189948", "revid": "602919", "url": "https://it.wikipedia.org/wiki?curid=4189948", "title": "Passacaglia in re minore", "text": "La passacaglia in re minore BuxWV 161 \u00e8 una composizione per organo di Dietrich Buxtehude. Il lavoro, uno dei suoi pi\u00f9 importanti, influenz\u00f2 la composizione della passacaglia e tema fugato in do minore BWV 582 di Johann Sebastian Bach.\nStoria.\nLa passacaglia di Buxtehude \u00e8 giunta fino al XXI secolo grazie a una sola fonte, il cosiddetto \"Andreas-Bach-Buch\", compilato da Johann Bernhard Bach il Giovane (1700-1743), nipote di Johann Sebastian. Nello stesso libro sono raccolti altri pezzi in ostinato di Buxtehude: le due ciaccone (BuxWV 159 e 160) e il preludio in do maggiore BuxWV 137, che contiene una breve ciaccona.\nLa data di composizione della passacaglia \u00e8 sconosciuta. Il musicologo Michael Belotti sostiene che possa essere stata composta dopo il 1690. Kerala Snyder, sulla base della struttura complessiva della composizione, la considera un lavoro posizionabile negli anni della maturit\u00e0 di Buxtehude.\nStruttura.\nLa composizione \u00e8 in 3/2 e l'ostinato \u00e8 composto da quattro battute. Ci sono quattro sezioni, che spaziano in tre tonalit\u00e0. La prima sezione \u00e8 in re minore (la tonica), la seconda \u00e8 in fa maggiore (la relativa maggiore) e la terza \u00e8 in la minore (la dominante), per poi tornare al re minore. Le varie sezioni sono connesse da modulazioni. Ciascuna sezione contiene sette variazioni sulle sette note dell'ostinato.\nL'interesse di Buxtehude per la numerologia, tipico dell'epoca, si manifesta nell'intricata struttura della passacaglia. I numeri quattro e sette sono infatti il fondamento dell'intera composizione. L'ostinato \u00e8 composto da sette note e comprende quattro battute (7 \u00d7 4 = 28). Ci sono quattro sezioni, ciascuna lunga ventotto battute.\nQuesti aspetti numerici hanno affascinato gli studiosi, i quali hanno avanzato diverse ipotesi sulla loro interpretazione. Il musicologo Piet Kee accomuna il ciclo di variazioni della passacaglia a quello lunare: la somma delle variazioni, infatti, riproduce con esattezza i giorni del ciclo lunare. Secondo Kee, Buxtehude, che compose anche una perduta raccolta di sette suite dedicate ai sette corpi celesti all'epoca conosciuti, intitolata \"Die Natur, oder Eigenschaft der Planeten\", potrebbe essersi ispirato al grande orologio astronomico posto all'interno della Marienkirche di Lubecca, distrutto nel 1942.\nPhilipp Spitta tratt\u00f2 alcune composizioni di Buxtehude all'interno della sua biografia su Bach del 1873, facendo presente che \u00abper bellezza e importanza, (le composizioni in ostinato di Buxtehude) hanno la precedenza su qualsiasi altro lavoro dell'epoca, e sono al primo posto fra le opere di Buxtehude\u00bb. L'opinione di Spitta era condivisa anche da Johannes Brahms.\nLa passacaglia di Buxtehude \u00e8 citata anche da Hermann Hesse nel suo romanzo \"Demian\"."}
{"id": "4189950", "revid": "86599", "url": "https://it.wikipedia.org/wiki?curid=4189950", "title": "Lista di asteroidi (79001-80000)", "text": "Di seguito una lista di asteroidi dal numero 79001 al 80000 con data di scoperta e scopritore."}
{"id": "4189951", "revid": "287204", "url": "https://it.wikipedia.org/wiki?curid=4189951", "title": "Torrey Smith", "text": "Carriera professionistica.\nBaltimore Ravens.\nSmith fu scelto nel corso del secondo giro del Draft 2011 dai Baltimore Ravens.\nStagione 2011.\nDopo aver subito alcune critiche per la mancanza di produzione offensiva nelle prime due settimane, Smith disput\u00f2 una grandissima gara contro i St. Louis Rams nella settimana 3. Nel primo quarto segn\u00f2 in ognuna delle prime tre ricezioni in carriera con touchdown rispettivamente da 74, 41 e 18 yard. Il primo fu il passaggio pi\u00f9 lungo della carriera del quarterback Joe Flacco. Egli divenne il primo rookie nella storia della NFL, e solamente il dodicesimo giocatore, a segnare tre touchdown su ricezione in un singolo quarto. Smith termin\u00f2 la gara con 5 ricezioni per 152 yard nella vittoria 37\u20137. Smith ricevette il touchdown della vittoria contro gli Steelers on il 6 novembre 2011. Il 20 novembre 2011, Smith gioc\u00f2 ancora una grande partita nella vittoria dei Ravens 31-24 sui Cincinnati Bengals ricevendo 6 palloni per 165 yard compreso un touchdown da 49 yard da Flacco. La sua prima stagione termin\u00f2 con 50 ricezioni, 841 yard ricevute e 7 touchdown su ricezioni, guidando la squadra e stabilendo un nuovo record di franchigia per un rookie dei Ravens.\nStagione 2012.\nIl 10 settembre 2012, Smith inizi\u00f2 la stagione nel migliore dei modi contribuendo alla netta vittoria dei Ravens contro i Cincinnati Bengals per 44-13 in cui ricevette 2 passaggi per 57 yard. Nel turno successivo, i Ravens furono sconfitti dai Philadelphia Eagles: Torrey ricevette altri 2 passaggi per 51 yard.\nIl 23 settembre, all'alba del terzo turno dil campionato contro i New England Patriots, il fratello diciannovenne di Torrey, Tevin, mor\u00ec in un incidente motociclistico. Smith decise di giocare comunque e fu decisivo nella vittoria Ravens ricevendo 6 passaggi per 127 yard e segnando due touchdown.\nNel Thursday Night Football della settimana 4 i Ravens vinsero contro i loro rivali di division, i Cleveland Browns: Torrey conferm\u00f2 il suo solido inizio di stagione ricevendo 6 passaggi per 97 yard e segnando un touchdown. Nella settimana 5 Baltimore si port\u00f2 su un record di 4-1 con la vittoria sui Chiefs con il ricevitore che concluse con 3 passaggi per 38 yard. I Ravens vinsero la quarta gara consecutiva nella settimana 6 contro i Dallas Cowboys con Smith che ricevette 24 yard e segn\u00f2 un touchdown.\nNel nono turno, dopo la settimana di pausa i Ravens vinsero coi Browns con Smith che ricevette 46 yard e segn\u00f2 un touchdown. Nella settimana 10 i Ravens stabilirono il record di franchigia infliggendo 55 punti agli Oakland Raiders: Smith guid\u00f2 la squadra con 67 yard ricevute e segn\u00f2 due touchdown.\nNella settimana 12 Baltimore vinse ai supplementari in rimonta contro i San Diego Chargers e Smith ricevette ben 144 yard. Il 23 dicembre, battendo nettamente i Giants, i Ravens si assicurarono il secondo titolo di division consecutivo. Smith ricevette 88 yard e segn\u00f2 un touchdown.\nDopo aver battuto facilmente gli Indianapolis Colts nel primo turno di playoff, il 12 gennaio 2013, in uno Sports Authority Field at Mile High congelato, and\u00f2 in scena una delle partite pi\u00f9 memorabili della storia dei playoff NFL. Contro i Denver Broncos, sotto di sette punti a un minuto dal termine, i Ravens riuscirono prima a impattare la gara e poi a vincere grazie a un field goal dopo due tempi supplementari. Smith concluse la gara con 98 yard ricevute e 2 touchdown. Nella finale della AFC Baltimore batt\u00e9 in trasferta i New England Patriots qualificandosi per il secondo Super Bowl della storia della franchigia. Smith guid\u00f2 la squadra con 69 yard ricevute. Il 3 febbraio 2013, Smith part\u00ec come titolare nel Super Bowl XLVII contribuendo con 2 ricezioni per 35 yard alla vittoria dei Ravens sui San Francisco 49ers per 34-31, laureandosi per la prima volta campione NFL.\nStagione 2013.\nNel primo turno della stagione, Smith guid\u00f2 i Ravens con 92 yard ricevute ma la sua squadra venne sconfitta nettamente dai Denver Broncos. Nella settimana 4 contro i Buffalo Bills ricevette 166 yard e un touchdown, non riuscendo a evitare a Baltimore la seconda sconfitta stagionale. Il suo secondo TD del 2013 lo segn\u00f2 nella vittoria della settimana 10 contro i Bengals e il terzo due settimane dopo nella sconfitta ai supplementari coi Bears. Torn\u00f2 a segnare due settimane dopo nella vittoria nella gara del Giorno del Ringraziamento contro gli Steelers.\nStagione 2014.\nSmith inizi\u00f2 lentamente la stagione 2014. Il primo touchdown lo segn\u00f2 nella settimana 4 nella vittoria in casa contro i Carolina Panthers. Altri due li segn\u00f2 due settimane dopo nella vittoria in casa dei Tampa Bay Buccaneers e ancora la domenica seguente contro i Falcons. Nell'ultimo turno segn\u00f2 il suo undicesimo touchdown (un nuovo record personale) contro i Browns e i Ravens si qualificarono per i playoff grazie alla contemporanea vittoria dei Chiefs sui Chargers. Il 3 gennaio 2015, i Ravens ottennero la loro prima vittoria nei playoff a Pittsburgh superando gli Steelers vincitori della division per 30-17, con Smith che segn\u00f2 un touchdown nel secondo tempo.\nSan Francisco 49ers.\nIl 10 marzo 2015, Smith firm\u00f2 coi San Francisco 49ers un contratto quinquennale del valore di 40 milioni di dollari. Il primo touchdown con la nuova maglia lo segn\u00f2 nel secondo turno contro gli Steelers. Nel sesto disput\u00f2 la sua prima partita contro i Ravens andando a segno per la seconda volta in stagione e terminando con 3 ricezioni per 96 yard. Nella settimana 13, Smith ricevette da Blaine Gabbert il passaggio da touchdown da 71 yard decisivo nei tempi supplementari che diede ai Niners la vittoria sui Bears. La sua prima annata in California si chiuse guidando la squadra con 4 TD su ricezione, assieme ad Anquan Boldin, e al secondo posto con 663 yard ricevute.\nPhiladelphia Eagles.\nIl 9 marzo 2017, Smith firm\u00f2 un contratto triennale con i Philadelphia Eagles. Il 4 febbraio 2018 allo U.S. Bank Stadium di Minneapolis part\u00ec come titolare nel Super Bowl LII vinto contro i New England Patriots per 41-33, conquistando il secondo titolo della carriera.\nCarolina Panthers.\nIl 9 marzo 2018, Smith fu scambiato con i Carolina Panthers per Daryl Worley."}
{"id": "4189954", "revid": "1543377", "url": "https://it.wikipedia.org/wiki?curid=4189954", "title": "Halestorm (album)", "text": "Halestorm \u00e8 il primo album dell'omonima band statunitense, pubblicato il 28 aprile 2009."}
{"id": "4189955", "revid": "110157", "url": "https://it.wikipedia.org/wiki?curid=4189955", "title": "Niche Syndrome", "text": "Niche Syndrome \u00e8 il quarto album in studio del gruppo rock giapponese One Ok Rock, pubblicato il 9 giugno 2010. Ha raggiunto il quarto posto nella classifica oricon vendendo un totale di 28,000 copie.\nSono disponibili due versioni: la versione normale (solo CD) e la versione limitata CD+DVD L'album include il singolo \"\"Kanzen Kankaku Dreamer (\u5b8c\u5168\u611f\u899aDreamer\")\" pubblicato in precedenza."}
{"id": "4189958", "revid": "767487", "url": "https://it.wikipedia.org/wiki?curid=4189958", "title": "Balsamo della Mecca", "text": "Col termine Balsamo della Mecca s'intende una resina naturale odorosa, oggigiorno utilizzata largamente soltanto nell'industria dei profumi, mentre, fino ad alcuni secoli or sono, era adoperato - oltrech\u00e9 nella cosmesi - anche in medicina, in farmacia, in erboristeria. Derivato da una gomma simile alla Mirra, il balsamo della Mecca, \u00e8 prodotta dalla Commiphora gileadensis (in passato denominata \"Commiphora opobalsamum\"), una pianta della medesima famiglia della mirra stessa, e diffusa nelle medesime aree geografiche quali Yemen, Oman, Israele, Somalia, Etiopia, Sudan, Eritrea e Gibuti."}
{"id": "4189959", "revid": "1745361", "url": "https://it.wikipedia.org/wiki?curid=4189959", "title": "Boulonnais", "text": "Il Boulonnais \u00e8 una regione naturale costiera francese, situata sul litorale della Manica nel dipartimento del Passo di Calais. Costituisce l'entroterra del porto di Boulogne-sur-Mer.\nCaratterizzata da un tipico paesaggio a \"bocage\", si situa sulla C\u00f4te d'Opale e fa parte del Parco naturale regionale dei Capi e del Marais d'Opale (per la maggior parte della sua superficie, ad eccezione di 5 comuni); prima della creazione del parco avvenuta nel 2000, il territorio faceva parte del Parco naturale regionale del Boulonnais.\nContea, poi s\u00e9n\u00e9chauss\u00e9e della Piccardia storica, il Boulonnais fu unito per decisione dell'Assemblea Nazionale Costituente del 1789 al dipartimento del Passo di Calais.\nIl territorio costituisce il \"Pays Boulonnais\" ed \u00e8, dal gennaio 2009, diviso in tre entit\u00e0 intercomunali: la Communaut\u00e9 de communes de la Terre des Deux Caps al nord (Marquise), la Communaut\u00e9 d'agglom\u00e9ration du Boulonnais al centro (Boulogne) e la Communaut\u00e9 de communes de Desvres - Samer a sud (Desvres), per un totale di 74 comuni."}
{"id": "4189960", "revid": "2044650", "url": "https://it.wikipedia.org/wiki?curid=4189960", "title": "Steve Bacic", "text": "\u00c8 noto al pubblico per aver interpretato il ruolo di Telemachus Rhade, ufficiale alle armi dell'astronave Andromeda nell'omonima serie televisiva. Nelle stagioni dalla prima alla terza \u00e8 stato solo una guest star mentre nella quarta entra effettivamente nel cast. In totale ha partecipato a 44 dei 110 episodi della serie.\nBiografia.\nNasce a Lisi\u010di\u0107, un villaggio nella contea di Zara, in Croazia (allora Jugoslavia). Emigrato con la sua famiglia quando aveva solamente due anni e mezzo, cresce a Windsor, Ontario, Canada.\nNel corso della sua vita ha dichiarato pi\u00f9 volte che la recitazione non era la sua aspirazione primaria, voleva infatti essere un atleta professionista per poi diventare un allenatore o un fisioterapista.\nSi \u00e8 laureato con lode in kinesiologia, ed a 25 anni apre una propria rimessa auto.\nMette in discussione la sua vita e decide di viaggiare, fino ad arrivare a Vancouver, Canada, dove incuriosito da tutta la produzione televisiva e cinematografica, decide di rimanere. Dopo un anno comincia a prendere lezioni di recitazione, gli stessi studi che pi\u00f9 avanti gli permetteranno di incontrare stelle nascenti del cinema americano come Ethan Hawke con cui gira qualche film.\nFu contattato per leggere una piccola parte nella quinta stagione di \"21 Jump Street\", ma ottenne il ruolo di guest star. Fu il primo canadese a recitare per la serie.\nHa curato, scritto, prodotto e interpretato un film indipendente dal titolo \"Teacher\".\nVita privata.\n\u00c8 sposato con Carolin ed ha 3 figli di cui un maschio e una femmina. Ama fare sport tra cui basketball e snowboarding.\nRiconoscimenti.\nLeo Awards\nDoppiatori italiani.\nNelle versioni in italiano delle opere in cui ha recitato, Steve Bacic \u00e8 stato doppiato da:"}
{"id": "4189965", "revid": "52422318", "url": "https://it.wikipedia.org/wiki?curid=4189965", "title": "Capretto", "text": ""}
{"id": "4189967", "revid": "767487", "url": "https://it.wikipedia.org/wiki?curid=4189967", "title": "The Strange Case Of...", "text": "The Strange Case Of... \u00e8 il secondo album in studio del gruppo hard rock statunitense Halestorm."}
{"id": "4189968", "revid": "1909146", "url": "https://it.wikipedia.org/wiki?curid=4189968", "title": "Cantone di Bellinzona", "text": "Il Cantone di Bellinzona fu un cantone della Repubblica Elvetica.\nStoria.\n\u00c8 stata una circoscrizione amministrativa della Repubblica Elvetica, nella quale vennero riuniti i baliaggi di Bellinzona, Leventina, Riviera e Blenio, che in precedenza appartenevano ai cantoni fondatori.\nIl cantone aveva un'autonomia molto limitata ed era sottoposto alle pressioni dei partiti del resto della Repubblica.\nAlla testa del cantone di Bellinzona fu incaricato il prefetto nazionale Giuseppe Antonio Rusconi, ma nell'ottobre 1801 venne sostituito da Giacomo Antonio Sacchi.\nL'atto di Mediazione sanc\u00ec la soppressione del Cantone di Bellinzona, che insieme al Cantone di Lugano form\u00f2 il Canton Ticino."}
{"id": "4189969", "revid": "125386679", "url": "https://it.wikipedia.org/wiki?curid=4189969", "title": "K\u00e9vin Vinetot", "text": "Carriera.\nDopo gli inizi in Francia, arriva in Italia tesserato dal , con cui esordisce il 23 agosto 2009 e con cui disputa un campionato di Lega Pro Seconda Divisione e uno di Lega Pro Prima Divisione.\nNel 2010 firma un contratto triennale con il , con cui fa l'esordio in Serie B l'8 gennaio 2011 in Crotone-Portogruaro (2-0). Il 23 marzo seguente segna il primo gol col Crotone contro l'. Alla fine della stagione 2010-2011 viene acquistato dal , con cui firma un contratto fino al 2015. Poi \u00e8 ceduto in prestito sempre al Crotone, con cui partecipa ad altri due tornei di seconda serie.\nIl 2 agosto 2013 passa in prestito dal Genoa al . Esordisce in maglia giallorossa il 4 agosto 2013 in Lecce-Santhi\u00e0 (3-0), partita valevole per il primo turno di Coppa Italia. Trova il suo primo gol col Lecce il 4 gennaio 2014 nella partita Lecce- (2-1), valida per la prima giornata di ritorno. Colleziona 19 presenze e un gol. Nel 2014-2015 totalizza 15 presenze in Lega Pro con i giallorossi salentini. Nella stagione seguente, in prestito all'AlbinoLeffe, disputa 32 partite di campionato. Tornato al Lecce, gioca 3 partite di Lega Pro e nel gennaio 2017 viene ceduto, nuovamente in prestito, al .\nIl 17 luglio 2017 si trasferisce a titolo definitivo al .\nIl 28 novembre 2018 prolunga il suo contratto fino al 2021. Il 27 gennaio 2020, il difensore centrale ha collezionato la sua 100esima presenza ufficiale con la maglia del S\u00fcdtirol.\nIl 9 giugno 2021 viene annunciato il rinnovo del suo contratto per altre 2 stagioni.\nStatistiche.\nPresenze e reti nei club.\n\"Statistiche aggiornate al 22 dicembre 2021.\""}
{"id": "4189973", "revid": "767487", "url": "https://it.wikipedia.org/wiki?curid=4189973", "title": "Lista di asteroidi (80001-81000)", "text": "Di seguito una lista di asteroidi dal numero 80001 al 81000 con data di scoperta e scopritore."}
{"id": "4189978", "revid": "1573940", "url": "https://it.wikipedia.org/wiki?curid=4189978", "title": "Poliolimnas cinereus", "text": "La schiribilla cenerina (Poliolimnas cinereus ()), unica specie del genere Poliolimnas , \u00e8 un uccello della famiglia dei Rallidi originario della regione compresa tra la penisola malese, le Filippine e l'Australia settentrionale.\nDescrizione.\nLa schiribilla cenerina \u00e8 un rallide di piccole dimensioni, con zampe e dita relativamente lunghe, che misura 17-21,5\u00a0cm di lunghezza e ha un'apertura alare di circa 27\u00a0cm. Poco dopo la muta, la fronte e la sommit\u00e0 del capo sono di colore grigio, ma con il passare del tempo divengono nere; la parte posteriore del collo \u00e8 grigio-oliva; le regioni superiori e le ali sono di colore marrone-nerastro con striature grigio-oliva e marrone-camoscio, meno pronunciate tra la groppa e la coda. La colorazione della faccia \u00e8 caratteristica: una larga striscia diagonale di colore nerastro si estende dalla base del becco, attraverso l'occhio, fino alla sommit\u00e0 posteriore del capo; tale striscia \u00e8 bordata da un'altra striscia bianca di forma triangolare compresa tra la base del ramo superiore del becco e la zona sopra all'occhio; un'altra striscia pi\u00f9 piccola, sotto all'occhio, va dal becco fino alla regione auricolare. Il resto dei lati della testa, il collo e i lati di petto e addome sono di colore grigio, mentre mento, gola e centro di petto e addome sono bianchi. La colorazione dei fianchi varia dal grigio-oliva al marrone scuro, e talvolta assume una tinta rossiccia; il sottocoda \u00e8 color cannella-camoscio o marroncino. In volo \u00e8 evidente il margine bianco delle ali. L'iride e l'anello perioculare sono rossi; il becco \u00e8 di colore variabile dal giallo-oliva al marrone-arancio, con una macchia rossa alla base del ramo superiore; le zampe e i piedi variano dal verde chiaro al grigio-oliva. I sessi sono simili.\nBiologia.\nLa schiribilla cenerina \u00e8 attiva durante tutto il giorno, soprattutto di prima mattina, in serata e quando il cielo \u00e8 coperto. \u00c8 una specie molto vocale e, sebbene non sia cos\u00ec timida come altri suoi simili, \u00e8 pi\u00f9 facile udire il suo richiamo che avvistarla. Ha l'abitudine di spostarsi sulla vegetazione galleggiante, un po' come le jacane, e se si sente minacciata si getta in acqua per andarsi a rifugiare tra la vegetazione ripariale. Talvolta \u00e8 stata vista appollaiata su mucchi di vegetazione galleggiante in compagnia di schiribille grigiate e ralli delle Filippine.\nSi nutre di lombrichi, sanguisughe, Gasteropodi, limacce, insetti (ad esempio Coleotteri) e loro larve, ragni acquatici, uova di rana e piccoli pesci, ma anche di semi e foglie di piante acquatiche. Si aggira in cerca di cibo tra la vegetazione galleggiante e talvolta cattura le prede nuotando.\nLa stagione della nidificazione varia a seconda dell'areale. Le uova, in numero di 3-7 (generalmente 4), sono di colore crema o bianche e sono ricoperte da macchioline marroni. L'incubazione, portata avanti da entrambi i genitori, si protrae per circa 18 giorni.\nDistribuzione e habitat.\nLa schiribilla cenerina occupa un areale vastissimo. \u00c8 presente nelle regioni centrali e meridionali della Thailandia, nella Malesia peninsulare (comprese Singapore e Penang), in Cambogia, a Borneo, Sumatra, Giava (comprese le isole Kangean) e Bali, nelle Filippine (Basilan, Batan, Bohol, Bongao, Calayan, Catanduanes, Cebu, Dinagat, Guimaras, Leyte, Luzon, Marinduque, Mindanao, Mindoro, Negros, Palawan, Panay, Sanga Sanga, Sibutu, Sibuyan, Simunul, Siquijor, Tawitawi, Ticao), a Sulawesi, comprese le isole Talaud, Tanahjampea e le isole Sula (Taliabu e Mangola), su varie isole delle Molucche, come Ambon, Bacan, Buru, Halmahera, le isole Kai (Kai Kecil) e Ceram, nelle Piccole Isole della Sonda (Flores, Lombok, Roti, Sumba, Sumbawa, Timor e Wetar), in Nuova Guinea (in tutte le zone pianeggianti e in alcune aree montuose), a Misool, nell'Australia settentrionale, dalle regioni nord-orientali dell'Australia Occidentale (Kimberley) fino a Townsville nel Queensland sud-orientale, nell'arcipelago di Bismarck (Umboi, Nuova Britannia, Nuova Irlanda, isole del Duca di York, Nuova Hannover, Emira, Mussau e isole Lihir), nell'arcipelago di D'Entrecasteaux (Fergusson), a Bougainville e Buka, nelle isole Salomone, nelle isole Marianne (Guam, dalla quale \u00e8 scomparsa recentemente), nell'arcipelago di Palau (Koror, Babelthuap, Peleliu), nelle isole Caroline (Yap, Ulithi, Truk, Pohnpei), nelle isole Marshall (Bikini), in Nuova Caledonia, nelle Vanuatu (Erromango, Tanna, Gaua), nelle isole Figi (Viti Levu, Vanua Levu, Taveuni, Kandavu, Gau, Ovalau) e nelle isole Samoa (Savai'i, Upolu); in passato era presente anche su Iwo Jima, una delle isole Ogasawara (Giappone).\nPredilige le paludi costiere, ma anche quelle dell'entroterra, sia di acqua dolce che salmastra, generalmente ove sia presente abbondante vegetazione galleggiante (come le ninfee); tali paludi possono essere sia permanenti che temporanee. Vive anche in praterie umide, torrenti, fiumi, stagni, campi allagati, laghi, bacini artificiali e fossati. La vegetazione degli ambienti in cui vive \u00e8 costituita da carici (ad esempio \"Eleocharis\" sp.), canne, tife e mangrovie. Occupa soprattutto le pianure, ma in Nuova Guinea si spinge fino a 1350 m di quota."}
{"id": "4189979", "revid": "31886", "url": "https://it.wikipedia.org/wiki?curid=4189979", "title": "Resina di benzoino", "text": "La resina di benzoino o resina di stirace \u00e8 una resina balsamica estratta dalla corteccia dell'arbusto \"Styrax benzoin\" dotata di propriet\u00e0 antibatteriche.\nComunemente, questa resina \u00e8 semplicemente chiamata benzoino, ma non deve essere confusa con l'omonimo composto chimico.\nIl benzoino \u00e8 anche chiamato gomma di benzoino o gomma benjamin, ma il termine \"gomma\" non \u00e8 appropriato, poich\u00e9 il benzoino non \u00e8 un polisaccaride solubile in acqua.\nOrigine del nome.\nIl nome benzoino deriva dall'arabo \"lub\u0101n j\u0101w\u012b\" (\u0644\u0628\u0627\u0646\n\u062c\u0627\u0648\u064a, \"incenso di Giava\"), siccome proveniva dall'Indonesia. I mercanti catalani, che acquistavano \"lub\u0101n j\u0101w\u012b\" dai mercanti mori, modificarono la parola mutando la vocale \"a\" nella vocale \"e\" ed omettendo la sillaba \"lu\" (interpretata come un articolo determinativo), in modo da ottenere la singola parola \"benjawi\". I mercanti italiani cambiarono ulteriormente la parola in \"bengiu\u00ec\", che infine divenne base per un neologismo neolatino \"benzo\u00eb\".\nComposizione.\nIl suo componente principale \u00e8 l'acido benzoico.\nAl contrario, non contiene benzoino cristallino.\nUsi.\nIn tempi antichi veniva utilizzata per la conservazione degli alimenti in quanto ritarda notevolmente l'irrancidimento dei lipidi (veniva mescolata al burro) e per la mummificazione dei cadaveri.\nOggigiorno, il suo utilizzo prevalente \u00e8 nell'industria della cosmesi ed in medicina (tintura di benzoino), sia come antisettico cutaneo, sia come espettorante.\nUn suo derivato viene utilizzato come agente preservante del legno nei mobili, in quanto velenoso per il tarlo.\nLa resina di benzoino \u00e8 un ingrediente comune nella produzione di incenso e in profumeria per il suo aroma simile al gelato alla vaniglia e per le sue propriet\u00e0 fissative. In particolare, in profumeria, il benzoino \u00e8 utilizzato come fissativo, al fine di rallentare la dispersione in aria degli oli essenziali e di altre componenti della fragranza.\nEssa \u00e8 un componente principale dell'incenso utilizzato in chiesa in Russia e in alcune altre chiese cristiane ortodosse orientali.\nLa maggior parte della resina di benzoino \u00e8 utilizzata in India e negli stati arabi del Golfo Persico, ove \u00e8 bruciata sul carbone come l'incenso.\nLa resina di benzoino \u00e8 utilizzata anche nella produzione di \"bakhoor\" (in arabo \u0628\u062e\u0648\u0631 - pezzi di legno profumati) e di incenso di varie resine miste nei paesi arabi e nel Corno d'Africa.\nLa resina di benzoino \u00e8 pure usata nei tipi miscelati di incenso giapponese, incenso indiano, incenso cinese e nella Carta d'Armenia (\"Papier d'Arm\u00e9nie\"), cos\u00ec come nelle bacchette di incenso.\nIn India, chiamata \"sambrani\" o \"sambraani\", \u00e8 un popolare incenso usato per profumare e trattare i capelli e prevenire le infezioni, soprattutto nei bambini.\nDopo aver fatto il bagno, i bambini sono esposti al fumo di \"sambraani\" per alcuni secondi; siccome i capelli si asciugano rapidamente, si ritiene che cos\u00ec si evitino raffreddori e polmonite, malattie causate dall'avere i capelli umidi per molto tempo.\nAnche alcune donne utilizzano questo metodo per asciugare i loro capelli.\nQueste credenze popolari non hanno alcun fondamento, in quanto i capelli umidi non hanno alcuna influenza sulla presenza o sulla virulenza di agenti patogeni, come batteri e virus, responsabili del raffreddore comune e della polmonite.\nIn Italia e altre regioni d'Europa, \u00e8 usata da alcuni secoli come uno dei componenti per la produzione di vernici per liuteria. Nel contesto di una vernice, serve a conferirle lucentezza, oltre che a profumarla, ed \u00e8 usata in combinazione ad altre resine, sciolte in etanolo a 90\u00b0. \u00c8 pure possibile il suo utilizzo per fusione nelle vernici ad olio, sempre per la liuteria.\nProduzione.\nEsistono due tipi di resina di benzoino utilizzati nella produzione di incensi e in profumeria: il benzoino del Siam e il benzoino di Sumatra.\nIl benzoino del Siam si ottiene dalla \"Styrax tonkinensis\", che cresce in Thailandia, Laos, Cambogia e Vietnam.\nIl benzoino di Sumatra si ottiene dalla \"Styrax benzoin\", che cresce sull'isola di Sumatra.\nEntrambe le variet\u00e0 sono resine che servono alla pianta a prevenire patologie e sono essudate dalla corteccia quando la pianta \u00e8 danneggiata.\nI maggiori paesi produttori sono Somalia, Etiopia, Eritrea, Gibuti, Indonesia, Israele, Sudan, Yemen, Oman."}
{"id": "4189980", "revid": "31886", "url": "https://it.wikipedia.org/wiki?curid=4189980", "title": "Wildfire (Drake Borroughs)", "text": "Wildfire \u00e8 un personaggio immaginario, un supereroe della DC Comics del 30\u00ba e 31\u00ba secolo. Creato da Cary Bates e Dave Cockrum, il personaggio debutt\u00f2 in \"Superboy e la Legione dei Super Eroi\" n. 195 (giugno 1973).\nStoria di pubblicazione.\nWildfire fu subito popolare tra i lettori. All'epoca gli editori di \"Superboy e la Legione dei Super Eroi\" tenevano elezioni periodiche in cui i lettori potevano scegliere il leader della Legione. Poco dopo la sua introduzione Wildfire fu eletto come leader della squadra. Nella storia, Wildfire perse l'elezione contro Superboy, ma dato che nessun candidato ebbe la maggioranza dei voti, l'adesione decise che la Legione aveva bisogno di un leader a tempo pieno piuttosto del membro kryptoniano part-time che viaggiava nel tempo.\nBiografia del personaggio.\nL'Originale.\nWildfire fu in origine Drake Borroughs, un astroingegnere. Mentre lavorava ad un sistema di propulsione, la valvola di sicurezza dell'unit\u00e0 si strapp\u00f2 e scaric\u00f2 un'ondata di energia anti-materiale. Borroughs fu investito istantaneamente ma chiss\u00e0 come la sua coscienza sopravvisse, e lo stesso Borroughs si ritrov\u00f2 trasformato in un essere di pura anti-energia.\nFortunatamente i suoi colleghi avevano per le mani una tuta di contenimento che poteva essere utilizzata per trattenere la dispersione di anti-energia di Drake. Una volta confinato in un'area specifica, la forma energetica di Drake si stabilizz\u00f2 e divenne auto-rigenerativa. Di nuovo pot\u00e9 assumere sembianze umanoidi; tuttavia, non aveva bocca, occhi, naso o orecchie, ma piuttosto un frontalino metallico vuoto e mancava del senso dell'olfatto e del gusto. Drake possedeva anche una vastit\u00e0 di super poteri, paragonabile in scala, senza mezzi termini, ad un Kryptoniano o a un Daxamita. Alcuni dei suoi poteri includevano superforza, quasi invulnerabilit\u00e0, volo alla velocit\u00e0 della luce, vari poteri visivi come la vista a raggi-x, l'abilit\u00e0 di creare semplici costrutti di energia pseudo-solida come quelle delle Lanterne Verdi (anche se non cos\u00ec elaborate), l'abilit\u00e0 di assorbire fonti d'energia esterne, e l'abilit\u00e0 di cambiare dimensione da gigantesca a omuncolo, a normale. La pi\u00f9 potente delle sue abilit\u00e0 era il poteri di lanciare scariche d'energia. Drake fu sempre riluttante nell'utilizzo di questo potere a causa di un incidente in cui rischi\u00f2 di uccidere la sua ex- fidanzata.\nAuto-nominatosi GRE-1 (Generatore di Rilascio d'Energia 1), Drake decise di fare domanda per entrare nella Legione, pensando che la sua vasta gamma di poteri gli avrebbe garantito l'ammissione. Con sua sorpresa non fu ammesso nella squadra perch\u00e9 le abilit\u00e0 da lui dimostrate erano duplicati dei poteri di Mon-El, Colossal Boy, Chemical King, Phantom Girl e Shrinking Violet; non mostr\u00f2 la sua abilit\u00e0 di scaricamento dell'energia o di manipolazione perch\u00e9 temeva di non riuscire a controllarle in tutta sicurezza (all'epoca, lo statuto della Legione richiedeva che ogni membro possedesse almeno un superpotere non posseduto da nessun altro). Ansioso di dimostrare le sue abilit\u00e0, segu\u00ec numerosi Legionari in una missione su un pianeta chiamato Manna-5. In questa missione Colossal Boy fu colpito e reso incosciente da una macchina nemica e nessuno dei Legionari presenti (Phantom Girl e Chemical King) aveva il potere di salvarlo. GRE-1 distrusse la macchina, ma espulse la sua intera forma energetica dalla sua tuta di contenimento. Dato che la sua forma energetica era invisibile, i Legionari presumettero che fosse rimasto ucciso durante il salvataggio di Colossal Boy e che GRE-1 non dimostr\u00f2 i suoi poteri energetici in precedenza perch\u00e9 potevano essere utilizzati solo una volta.\nTuttavia, GRE-1 era vivo. Ormai la sua forma energetica era sufficientemente stabile da poter vivere senza la sua tuta, anche se ancora non poteva n\u00e9 assumere forma umanoide, n\u00e9 comunicare con nessuno. Segu\u00ec i Legionari di ritorno sulla Terra dove misero la sua tuta di contenimento in mostra in una teca. Una volta trovato il quartier generale della Legione riusc\u00ec a riprendersi la tuta e, tipica della moda super eroistica, salv\u00f2 la Legione da un'altra minaccia. Fu allora che venne accettato nella squadra con il nome in codice di Wildfire.\nNel corso del tempo Wildfire perse molti dei suoi poteri. Questo fu dovuto in parte al trauma dell'uscita improvvisa dalla sua tuta di contenimento. In pi\u00f9, la sua tuta di contenimento originale fu distrutta e le copie successive non furono mai abbastanza versatili. Le sue tute successive non furono mai sufficientemente durature ed era facile che ne fosse espulso. Anche cos\u00ec, continu\u00f2 ad avere l'abilit\u00e0 di volare, di assorbire e proiettare l'energia, di superforza e fu comunemente considerato tra i quattro Legionari pi\u00f9 potenti della squadra insieme a Superboy, Mon-El e Ultra Boy.\nInizialmente, Wildfire e Superboy erano rivali e di fatto erano sempre in competizione. Wildfire si port\u00f2 bene in battaglia, stabilendo cos\u00ec la somiglianza dei suoi poteri con quelli del kryptoniano. Come leader, ottenne critiche miste: anche se era deciso e uno stratega dotato, le sue scarse abilit\u00e0 con le persone lo allontanavano dai suoi compagni (anche se ironicamente non da Superboy; alla fine di una crisi particolarmente dura, disse al suo rivale di un tempo di essere diventato \"un diavolo di leader\"). Guid\u00f2 la Legione attraverso le crisi di Earthwar e Omega ma fu sconfitto nella rielezione da Lightning Lad.\nPoco dopo essere diventato leader, Wildfire reclut\u00f2 una giovane metaumana Amerindiana, Dawnstar. Presto si innamor\u00f2 di lei, ma per anni la loro fu una relazione di amore-odio. Fu chiaro ai loro compagni di squadra che erano molto vicini l'uno all'altra, anche se non attivamente in amore, ma Dawnstar non avrebbe mai ammesso i suoi sentimenti. Wildfire, d'altro canto, aveva un comportamento passivo-aggressivo nei suoi confronti. Si scopr\u00ec infine che Dawnstar corrispondeva i suoi sentimenti, tuttavia la ragazza temeva che non avrebbe mai conosciuto l'amore fisico finch\u00e9 Wildfire non avesse posseduto un corpo fisico.\nQualche tempo dopo, la Legione ammise nei suoi ranghi un essere extra-dimensionale di nome Quislet. Come Wildfire, Quislet era un essere di pura energia e richiedeva un dispositivo di contenimento per sopravvivere sulla Terra: a differenza di Wildfire per\u00f2, le condizioni di Quislet erano tipiche della sua specie. Insegn\u00f2 a Wildfire come controllare la sua forma energetica senza bisogno di tuta di contenimento. Nella sua nuova forma Wildfire era molto pi\u00f9 vicino alla sua forma umana, essendo visibile, tangibile e possedendo delle caratteristiche facciali. Tuttavia, il suo corpo era ancora cos\u00ec bollente che sfiorandolo Dawnstar si bruci\u00f2. I due innamorati tentarono di consumare la loro passione, ma Wildfire non poteva sopportare di causare dolore alla sua amata (anche se tent\u00f2 di non farci caso). Riusc\u00ec ad ottenere un controllo maggiore sulla sua temperatura corporea attraverso altre lezioni con Quislet, ma prima che potesse farlo il dispositivo di contenimento di Quislet fu distrutto e il Legionario fu costretto a ritornare nella sua dimensione. Quislet assistette surrettiziamente Wildfire nel mantenimento della sua forma fisica, e dopo essersene andato, Wildfire perse velocemente questa abilit\u00e0. Fu allora che decise di ritornare all'utilizzo della sua tuta di contenimento. Rimase in quella forma per qualche tempo e infine, nella continuit\u00e0 post-\"Crisi\", utilizz\u00f2 i suoi poteri per riaccendere il Sole, poi la sua coscienza fin\u00ec nel cadavere di Sun Boy, condizione che mantenne fino all'aggiornamento della Legione.\nPost-Ora Zero.\nDopo l\"'Ora Zero\", Wildfire fu assente dai fumetti della Legione per qualche anno, e quando ritorn\u00f2 ebbe delle origini drasticamente differenti.\nIn un combattimento con Mordru, Atom'X (Randall Borroughs) e Blast-Off (Jahr-Drake Ningle), rispettivamente membri degli Uncanny Amazers e del Workforce, sembrarono rimanere uccisi contro il criminale. Tuttavia, qualche tempo dopo, numerosi Legionari notarono dei brandelli d'energia nell'aria, e Umbra riusc\u00ec a contenere l'energia abbastanza a lungo da far capire loro che era senziente. Eppure, quando la ritrovarono in un laboratorio scoprirono che conteneva le menti di Atom'X e Blast-Off. Anche se Umbra in particolare fu disgustata dall'integrazione forzata, riuscirono con successo a mantenerla contenuta finch\u00e9 non fu pronta una tuta di contenimento, e il nuovo essere prese il nome di Drake Borroughs (come il suo predecessore) e il nome in codice di GRE-1.\nQualche tempo dopo, GRE-1 fu uno dei Legionari che si persero in una spaccatura spaziale - anche se soffr\u00ec di un'esperienza traumatica quando la sua tuta si squarci\u00f2 a causa della spaccatura.\nQuando Element Lad ritorn\u00f2 insieme agli altri Legionari nello spazio normale, sebbene separato da loro nel tempo durante il processo, anche l'energia di GRE-1 si concentr\u00f2 nello spazio, congelandosi come una stella notata dalla gente nomade di Shikari, i Kwai, che la portarono alla scoperta e all'accidentale resurrezione degli altri Legionari, che furono mantenuti in animazione sospesa. Tempo dopo, mentre i Legionari conoscevano i Kwai, Kid Quantum not\u00f2 che la \"stella selvatica\" che i Kwai stavano seguendo era di fatto GRE-1. Brainiac 5, con l'aiuto dei Kwai e del loro materiale, riusc\u00ec a creare una nuova tuta di contenimento, permettendogli di ricostituire una sembianza umana. In aggiunta, il tempo passato da solo nello spazio fuse le due menti in una sola, e poco dopo adott\u00f2 il nome di Wildfire a causa di una traduzione errata di Shikari.\nQualche tempo dopo essere tornati alla loro galassia, per\u00f2, Wildfire fu catturato da Qward e utilizz\u00f2 il potere dell'intero pianeta per un considerabile periodo. Anche se il suo potere era grande, aveva un limite, e dopo il suo salvataggio, fu lasciato cos\u00ec indebolito dall'esperienza che la minaccia di rimanere senza energia divenne reale e una minaccia in aumento per lui.\nTerza versione.\nDrake fu infine introdotto nella nuova versione della Legione, cominciando dalla storia \"The Questo For Cosmic Boy\". Questa versione di Drake possedeva le stesse abilit\u00e0 delle versioni precedenti e la sua tuta di contenimento era identica a quella utilizzata nella continuit\u00e0 pre-\"Ora Zero\". Si credette che questa versione di GRE-1 fu distrutta quando la sua tuta di contenimento si ruppe durante la sua missione di prova. Tuttavia, la sua energia fu raccolta e ricostituita da suo fratello Randall. Questo GRE-1 fu manipolato dal fratello e divenne un assassino, ma fu poi fermato da Brainiac 5 e Atom Girl. Lo si vide infine combattere le creature dal Pianeta Intruso.\nOne Year Later.\nUna versione di Drake somigliante all'incarnazione originale comparve nel crossover \"\"The Lightning Saga\" presente in \"Justice Society of America\" vol. 3 e \"Justice League of America\" vol. 2, involontariamente mascherato da statua nella Fortezza della Solitudine. Rivel\u00f2 che la sua tuta di contenimento era in realt\u00e0 il guscio robotico di Red Tornado e indic\u00f2 che possedeva alcuni ricordi di John.\nAlla fine di \"\", questa versione di Drake entr\u00f2 finalmente in una relazione con Dawnstar."}
{"id": "4189981", "revid": "287204", "url": "https://it.wikipedia.org/wiki?curid=4189981", "title": "Kevin Vinetot", "text": ""}
{"id": "4189984", "revid": "298229", "url": "https://it.wikipedia.org/wiki?curid=4189984", "title": "Elimination Chamber 2013", "text": "Elimination Chamber 2013 \u00e8 stata la quarta edizione dell'omonimo evento in pay-per-view prodotto annualmente dalla WWE. L'evento si \u00e8 svolto il 17 febbraio 2013 alla New Orleans Arena di New Orleans (Louisiana).\nStoryline.\nNella puntata di Raw dopo la Royal Rumble, CM Punk fa valere la sua clausola di rematch per il WWE Championship con The Rock, sfruttandola per il pay-per-view in questione. Nella puntata di Raw dell'11 febbraio, Paul Heyman riesce a convincere Vince McMahon a cambiare la stipulazione del match: se The Rock sar\u00e0 squalificato o contato fuori, perder\u00e0 il titolo.\nNella seguente puntata di Smackdown, sono stati annunciati dei possibili partecipanti all'Elimination Chamber match per decretare il #1 Contender al World Heavyweight Championship: tutti ex campioni del mondo, quali sono Sheamus, Randy Orton, Kane, Daniel Bryan, The Great Khali, Rey Mysterio e il rientrante Jack Swagger, e tra questi, il vincitore del match affronter\u00e0 il campione a WrestleMania 29. Nella puntata di Raw del 4 febbraio, vengono confermati Daniel Bryan, Rey Mysterio e Randy Orton come partecipanti al match, e nella sera stessa fa il suo ritorno un altro ex-campione del mondo, Mark Henry, che ottiene la partecipazione al match sconfiggendo Randy Orton l'8 febbraio a Smackdown, e nella stessa sera, infortuna Rey Mysterio, che non prender\u00e0 parte al match. A Raw, l'11 febbraio, Chris Jericho sconfigge Daniel Bryan, diventando il quarto partecipante al match. Nella stessa serata, Booker T conferma la partecipazione di Jack Swagger al match, ed infine, il sesto ed ultimo posto \u00e8 occupato da Kane, che ha sconfitto Dolph Ziggler in un match durante la serata.\nSempre nella stessa puntata di Raw, Big Show chiede ad Alberto Del Rio una seconda chance al World Heavyweight Championship, da sfruttare al pay-per-view. Il messicano accetta, ufficializzando di fatto il match.\nIn un video esclusivo visibile su WWE.com, John Cena sfida The Shield a un Six-Man Tag Team match da tenersi al pay-per-view. I suoi partner saranno Sheamus e Ryback. Seth Rollins accetta la sfida per la sua fazione con un tweet diretto al leader della Cenation.\nIl 12 febbraio viene annunciato il Pre-show dell'evento: il neonato team Tons of Funk (Brodus Clay e Tensai) contro il Team Rhodes Scholars (Cody Rhodes e Damien Sandow)."}
{"id": "4189986", "revid": "767487", "url": "https://it.wikipedia.org/wiki?curid=4189986", "title": "Lista di asteroidi (81001-82000)", "text": "Di seguito una lista di asteroidi dal numero 81001 al 82000 con data di scoperta e scopritore."}
{"id": "4189988", "revid": "228587", "url": "https://it.wikipedia.org/wiki?curid=4189988", "title": "Rough Draft Studios", "text": "Rough Draft Studios, Inc. \u00e8 uno studio di animazione con sede principale a Glendale, in California, Stati Uniti. Ha una sede anche a Seul, in Corea del sud con il nome di \"Rough Draft Korea\". RDS \u00e8 stata fondata a Van Nuys, a Los Angeles in California dal fondatore Gregg Vanzo. Lo studio fornisce la creazione di animazioni per serie televisive e cartoni come: \"The Looney Tunes Show\", \"The Ren and Stimpy Show\", \"The Maxx\", \"I Simpson\", \"Futurama\", \"I Griffin\", \"American Dad!\", \"The Cleveland Show\", \"\", \"Catastrofici castori\", \"SpongeBob\", \"Phineas e Ferb\", \"Clash-A-Rama\", \"Mignolo e Prof.\" e \"Il laboratorio di Dexter\".\nFondazione.\nRough Draft Studios, Inc. \u00e8 stata fondata in un garage di Gregg Vanzo e di sua moglie Nikki Vanzo, a Los Angeles, in California. Lavorava per animare \"The Ren and Stimpy Show\" quando il creatore dello show gli chiese di espandere l'animazione in Corea. Fu proprio l\u00ec che Vanzo fond\u00f2 Rough Draft Korea, che dirige attualmente.\nLa crescita nel mondo degli affari.\nDopo aver lavorato su \"The Ren and Stimpy Show\", Rough Draft Korea ricevette la richiesta di lavorare su altri spettacoli utilizzando l'animazione con inchiostro e vernice. Nel 1992 lo Studios inizi\u00f2 a produrre un'animazione per I Simpson e successivamente per Beavis and Butt-head nel 1993. Sempre nello stesso anno, il fratello di Gregg, Scott Vanzo fu assunto. Rough Draft Korea costru\u00ec rapidamente dei guadagni da record nel settore dell'animazione, con spettacoli come la prima stagione di The Maxx, che fu nominata per un Annie Awards.\nClaudia Katz si un\u00ec alla Rough Draft Studios nel 1994 per la produzione di The Maxx, mentre Rich Moore si un\u00ec nel 1995, dopo aver lavorato con Gregg su I Simpson. Nel 1995 lo studio si trasfer\u00ec a Glendale, in California.\nTecnologia.\nRough Draft Studios \u00e8 noto soprattutto per la sua composizione di 2D e dell'animazione computerizzata, usata in primo luogo per \"The Maxx\" e in seguito per \"I Simpson\" e \"Futurama\".\nProduzioni.\nInchiostro e vernice.\nLo studio ha prodotto anche l'animazione tradizionale con l'inchiostro e la vernice.\nCollegamenti esterni.\nSito ufficiale RDS"}
{"id": "4189990", "revid": "1305772", "url": "https://it.wikipedia.org/wiki?curid=4189990", "title": "Medlovice (Zl\u00edn)", "text": "Medlovice \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4189992", "revid": "1305772", "url": "https://it.wikipedia.org/wiki?curid=4189992", "title": "Mist\u0159ice", "text": "Mist\u0159ice (in tedesco \"Mistrzitz\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4189993", "revid": "121705607", "url": "https://it.wikipedia.org/wiki?curid=4189993", "title": "Kung Fu Panda (franchise)", "text": "Kung Fu Panda \u00e8 una serie cinematografica d'animazione prodotta dalla DreamWorks Animation, composta da tre film: \"Kung Fu Panda\" (2008), \"Kung Fu Panda 2\" (2011) e \"Kung Fu Panda 3\" (2016). I primi due sono stati distribuiti dalla Paramount Pictures, mentre il terzo film \u00e8 stato distribuito dalla 20th Century Fox. Sono stati inoltre prodotti quattro cortometraggi, \"I segreti dei Cinque Cicloni\" (2008), \"La festivit\u00e0 di Kung Fu Panda\" (2010), \"I segreti dei maestri\" (2011) e \"I segreti della pergamena\" (2016). Una serie TV per la rete televisiva Nickelodeon, \"Kung Fu Panda - Mitiche avventure\", ha debuttato nel 2011. Una seconda serie, \"Kung Fu Panda - Le zampe del destino\", \u00e8 stata rilasciata su \"Amazon Prime\" a novembre 2018.\nIl franchise, ambientato in una versione fantasy del genere wuxia dell'antica Cina popolata da animali antropomorfi, presenta le avventure di Po Ping, un panda gigante, scelto involontariamente come Guerriero Dragone profetizzato. Sebbene il suo status sia inizialmente messo in dubbio, Po si dimostra degno mentre si sforza di realizzare il suo destino e di conoscere il suo passato con i suoi nuovi amici.\nIl franchise \u00e8 stato acclamato con i suoi primi due lungometraggi nominati per l'Oscar come Miglior film d'animazione e numerosi Annie Awards, mentre la serie televisiva ha vinto 11 Emmy Awards. I primi due film sono stati i film d'animazione di maggiore successo finanziario per i loro anni e il secondo \u00e8 il secondo pi\u00f9 grande successo al botteghino mondiale per un film diretto esclusivamente da una donna (Jennifer Yuh Nelson), dopo \"Wonder Woman\".\nFilm.\n\"Kung Fu Panda\".\nPo, un panda goffo e in sovrappeso, \u00e8 un fanatico del kung fu che vive nella Valle della Pace e lavora nel ristorante di suo padre, il signor Ping, incapace di realizzare il suo sogno di imparare il kung fu. Un giorno si svolge un torneo di kung fu per l'anziano leader spirituale della valle, il Gran Maestro Oogway, per determinare l'identit\u00e0 del Guerriero Dragone, l'unico maestro di kung fu in grado di comprendere il segreto della Pergamena del Drago, che si dice contiene la chiave per un potere illimitato. Tutti nella valle si aspettano che il Guerriero Dragone sia uno dei Cinque Cicloni - Tigre, Vipera, Gru, Scimmia e Mantide - un quintetto di maestri di kung fu addestrati dal Maestro Shifu per proteggere la valle. Con sorpresa di tutti, Oogway sceglie Po, che si era imbattuto accidentalmente nell'arena del torneo dopo essere arrivato tardi.\nRifiutando di credere che Po possa essere il Guerriero Dragone, Shifu sottopone Po a tortuosi esercizi di addestramento per scoraggiarlo a smettere. Determinato a trasformarsi in qualcuno che lui stesso pu\u00f2 rispettare, Po persevera nel suo allenamento e fa amicizia con i Cinque Cicloni, che in precedenza avevano deriso Po per la sua mancanza di abilit\u00e0 nel kung fu. Po scopre presto che deve combattere Tai Lung, un malvagio guerriero di kung fu che \u00e8 fuggito dalla prigione per vendicarsi per essere stato negato dalla Pergamena del Drago, e si dispera per non poterlo sconfiggere. Tuttavia, Shifu scopre che Po \u00e8 capace di arti marziali quando \u00e8 motivato dal cibo e lo allena con successo per imparare il kung fu. Dopo che il suo addestramento \u00e8 completo, a Po viene data la Pergamena del Drago, che scopre di essere in bianco. Tuttavia, Po si rende conto che la chiave del potere illimitato si trova dentro di s\u00e9, permettendogli di sconfiggere Tai Lung e ripristinare la pace nella valle.\n\"Kung Fu Panda 2\".\nPo ora vive il suo sogno di maestro di kung fu e protegge la Valle della Pace insieme ai Cinque Cicloni. Tuttavia, viene gettato in un conflitto interno quando inizia ad avere flashback di sua madre e apprende dal signor Ping che \u00e8 stato adottato come un bambino. Poco dopo, Po e i Cinque vengono inviati in missione per impedire al malvagio pavone Lord Shen di usare un'arma di recente sviluppo, il cannone, per conquistare tutta la Cina e distruggere la tradizione del kung fu. Po rimane tormentato dal pensiero di essere stato abbandonato dai suoi veri genitori fino a quando non viene guidato da un'anziana saggia divinatrice ad abbracciare il suo passato, e ricorda che i suoi genitori hanno rischiato la vita per salvarlo da Shen, che aveva iniziato a sterminare tutti i panda dopo aver appreso di una profezia secondo cui sarebbe stato sconfitto da \"un guerriero nero e bianco\". Po raggiunge la pace interiore, che gli consente di distruggere la nuova arma di Shen, sconfiggere Shen e accettare il signor Ping come padre. Tuttavia, l'ultima scena del film mostra il padre biologico di Po che si rende conto che suo figlio \u00e8 vivo.\n\"Kung Fu Panda 3\".\nPoco dopo gli eventi del secondo film, Shifu cede il suo incarico di maestro del Palazzo di Giada a Po, sostenendo che il prossimo passo del suo apprendistato \u00e8 quello di supervisionare l'addestramento dei Cinque Cicloni. Mentre lotta con questa nuova responsabilit\u00e0, Po si rallegra di ricongiungersi con suo padre biologico, Li Shan. Tuttavia, la notizia che lo spirito guerriero e collezionista Kai \u00e8 tornato nel regno mortale e sta rubando il Chi dei maestri da tutta la Cina raggiunge la Valle della Pace e Po e gli altri scoprono da una pergamena lasciata da Oogway che Kai pu\u00f2 essere sconfitto dal potere del Chi, una tecnica conosciuta solo dalle colonie di panda, cos\u00ec Po e Li si recarono nella segreta valle dei panda per far s\u00ec che Po impari la tecnica. Po alla fine scopre che Li lo ha ingannato perch\u00e9 i panda si sono completamente dimenticati di come manipolare il Chi e voleva solo proteggere suo figlio da Kai, con grande disappunto di Po. Dopo aver fatto ammenda con suo padre, Po unisce le forze con i panda per prendere posizione contro Kai, padroneggiando il potere del Chi nell'occasione e usando il suo potere per distruggerlo per sempre. Dopo essere tornato nella Valle della Pace, Po trascorre le sue giornate diffondendo gli insegnamenti del Chi.\nFuturo.\nIl CEO della DreamWorks Animation, Jeffrey Katzenberg, ha affermato che \u00e8 possibile che il franchise vedr\u00e0 altri tre sequel dopo \"Kung Fu Panda 3\", portandolo a un franchise di sei film. \nIl 13 gennaio 2016, Collider ha chiesto ai registi di \"Kung Fu Panda 3\" delle novit\u00e0 sul quarto film. Il co-regista Jennifer Yuh Nelson ha detto: \"\u00c8 uno alla volta. Vogliamo renderlo un gioiello perfetto, e poi vedremo cosa succeder\u00e0 dopo\". Il co-regista Alessandro Carloni ha dichiarato: \"Con i sequel, non vogliamo provare a farli sentire a tempo indeterminato. Vogliamo che si senta come un viaggio completo, e pensiamo che questo film lo faccia. E poi, \u00e8 una storia fantastica che si presenta, grande.\"\nNel 2020 \"Kung Fu Panda 4\" \u00e8 stato ufficialmente confermato, ed \u00e8 attualmente in fase di sviluppo.\nSerie TV.\n\"Kung Fu Panda - Mitiche avventure\".\n\"Kung Fu Panda: Mitiche avventure\" (\"Kung Fu Panda: Legends of Awesomeness\") \u00e8 una serie TV d'animazione basata sul franchise di \"Kung Fu Panda\", ambientata tra il primo e il secondo film. La serie era originariamente prevista per la prima volta nel 2010, ma \u00e8 stato ritardato e presentata su Nickelodeon il 7 novembre 2011. Del cast vocale della serie, solo Lucy Liu, Randall Duk Kim e James Hong riprendono i loro ruoli nei film come Viper, Oogway e Mr. Ping. La prima stagione, composta da 26 episodi, si \u00e8 conclusa il 5 aprile 2012. La seconda stagione \u00e8 andata in onda dal 6 aprile 2012 al 21 giugno 2013 e comprendeva anche 26 episodi. Una terza stagione \u00e8 iniziata in onda il 24 giugno 2013, composta da 28 episodi.\n\"Kung Fu Panda - Le zampe del destino\".\n\"Kung Fu Panda - Le zampe del destino\" (\"Kung Fu Panda: The Paws of Destiny\") \u00e8 una serie TV d'animazione basata sul franchise di \"Kung Fu Panda\", ambientata dopo il terzo film. La serie segue Po in una nuova avventura, con quattro giovani panda che si imbattono in una grotta mistica sotto il villaggio dei panda - e assorbono accidentalmente il chi degli antichi e potenti guerrieri del Kung Fu noti come le Quattro Costellazioni. I quattro amici si rendono conto che ora hanno un nuovo destino: salvare il mondo da un male incombente con i loro nuovi poteri. Sono aiutati nel loro viaggio da Po, che si trova di fronte alla sua pi\u00f9 grande sfida: insegnare a questa banda di cuccioli come usare le loro strane abilit\u00e0. La prima stagione \u00e8 stata distribuita su Amazon Prime il 16 novembre 2018, mentre la seconda il 5 luglio 2019.\nCortometraggi.\n\"I segreti dei cinque cicloni\".\n\"I segreti dei cinque cicloni\" (\"Kung Fu Panda: Secrets of the Furious Five\") \u00e8 un cortometraggio che funge da semi-sequel (o spin-off) a \"Kung Fu Panda\" e appare su un disco companion del DVD del film originale. In seguito \u00e8 stato trasmesso su NBC il 26 febbraio 2009 ed \u00e8 disponibile come DVD separato dal 24 marzo 2009. Il cortometraggio ha una trama di Po (in computer animation), che racconta le storie dei suoi compagni d'armi, i Cinque Cicloni, che sono raffigurati in animazione 2D.\n\"La festivit\u00e0 di Kung Fu Panda\".\n\"La festivit\u00e0 di Kung Fu Panda\" (\"Kung Fu Panda Holiday\") \u00e8 uno speciale televisivo del 2010 che \u00e8 stato presentato in anteprima su NBC il 24 novembre 2010. Racconta una storia di Po, che \u00e8 stato assegnato per ospitare la festa d'inverno annuale dal Maestro Shifu, nonostante i suoi desideri di trascorrere le vacanze con il signor Ping.\n\"Kung Fu Panda - I segreti dei maestri\".\n\"Kung Fu Panda - I segreti dei maestri\" (\"Kung Fu Panda: Secrets of the Masters\") \u00e8 un cortometraggio animato che \u00e8 stato pubblicato il 13 dicembre 2011 come contenuto extra al DVD e al Blu-ray di \"Kung Fu Panda 2\". Racconta la storia dei maestri della citt\u00e0 di Gongmen: Rino tuonante, Bue infuriato e Croc.\n\"Kung Fu Panda - I segreti della pergamena\".\n\"Kung Fu Panda - I segreti della pergamena\" (\"Kung Fu Panda: Secrets of the Scroll\") \u00e8 un cortometraggio animato pubblicato come bonus nel pacchetto \"Kung Fu Panda: Ultimate Edition of Awesomeness\" Blu-ray nel gennaio 2016. "}
{"id": "4189995", "revid": "110157", "url": "https://it.wikipedia.org/wiki?curid=4189995", "title": "Modr\u00e1", "text": "Modr\u00e1 (in tedesco \"Neudorf\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4189997", "revid": "110157", "url": "https://it.wikipedia.org/wiki?curid=4189997", "title": "Nedachlebice", "text": "Nedachlebice (in tedesco \"Nedachlebitz\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4189998", "revid": "2138421", "url": "https://it.wikipedia.org/wiki?curid=4189998", "title": "Raghnall mac Gofraidh", "text": "Nonostante egli fosse il figlio maggiore di Godred II Olafsson suo padre aveva designato come erede il figlio minore Olaf il Nero, tuttavia quando Godred mor\u00ec nel 1187 il popolo delle isole scelse Raghnall. Le cronache medioevali lo descrivono come uno dei pi\u00f9 grandi guerrieri del suo tempo ed egli prest\u00f2 soccorso militare a Guglielmo I di Scozia che combatteva contro Harald Maddadsson e riusc\u00ec ad occupare la zona di Caithness per un breve periodo all'inizio del XIII secolo. Come molti altri dei suoi predecessori fu spesso alleato con i signori che governavano il nord del Galles, tanto che una delle sue figlie fu fidanzata con Rhodri ab Owain Gwynedd principe del Gwynedd. Nel 1193 Raghnall aiut\u00f2 Rhodri in una spedizione militare che gli permise di riconquistare l'Anglesey e fu spesso coinvolto negli affari che riguardavano l'Irlanda poich\u00e9 era cognato di John de Courcy (1160-1219) uno dei pi\u00f9 potenti signori anglo-normanni. Quando i Courcy caddero in disgrazia, nella prima decade del XIII secolo, egli aiut\u00f2 gli inglesi inviandogli un consistente aiuto in navi nell'inutile assedio contro il Castello di Dundrum che era finito nelle mani della famiglia De Lacy.\nIn numerose occasioni egli si leg\u00f2 ai sovrani d'Inghilterra rendendo omaggio a Giovanni d'Inghilterra e a suo figlio Enrico III d'Inghilterra ed essi in cambio del suo vassallaggio gli promisero aiuto contro ogni minaccia che fosse sorta contro le sue terre, in cambio egli promise di proteggere gli interessi inglesi nel Mare d'Irlanda. Con il rafforzarsi della Monarchia di Norvegia nella prima met\u00e0 del XIII secolo i loro re cominciarono a guardare verso le Isole e nel 1210 caddero preda di una terribile incursione. Per questo Raghnall fu costretto a recarsi in Norvegia e rendere omaggio a Inge II di Norvegia, la minaccia concreta che essi rappresentavano pu\u00f2 essere la ragione che spinse Raghnall a rendere omaggio a Papa Onorio III nel 1223 e promettere di pagargli un tributo perpetuo.\nLa porzione di regno che occupava il suo fratellastro maggiore Olaf il Nero pare che fosse limitata all'isola di Lewis e Harris, quando i due si confrontarono perch\u00e9 il primo voleva pi\u00f9 terre nel 1208 Raghnall lo fece imprigionare da Guglielmo I e l\u00ec rimase fino alla morte di questi nel 1214. A quel punto Raghnall manovr\u00f2 in modo da farlo sposare con la sorella della propria moglie, ma Olaf riusc\u00ec ad ottenere l'annullamento attorno al 1217 e a risposarsi con la figlia di un potente magnate scozzese molto vicino alla corona. I due fratellastri si scontrarono ancora nel 1223 quando Olaf sconfisse Gofraid Donn, figlio di Raghnall, costringendo quest'ultimo ad allearsi con Alan di Galloway (1175circa-1234) uno dei pi\u00f9 potenti signori del Mare d'Irlanda. Nel 1225 i due fecero una fallimentare spedizione contro le forze di Olaf e poco dopo un'altra figlia di Raghnall si spos\u00f2 con Thomas, un figlio illegittimo di Alan. Il matrimonio leg\u00f2 saldamente le due famiglie, ma diede ad Alan un'inaspettata spinta al trono di Raghnall, la prospettiva di avere un giorno un re della stirpe di Galloway, spinse gli Isolani a deporre Raghnall in favore di Olaf che eredit\u00f2 la corona nel 1226. Due anni dopo lui, Alan di Galloway ed il figlio di questi Thomas di Galloway prepararon una spedizione perch\u00e9 egli potesse riavere il trono. All'inizio del 1229 Raghnall era di nuovo in possesso di una met\u00e0 del proprio regno, nel mese di febbraio i due fratellastri si scontrarono in battaglia e Raghnall mor\u00ec e fu sepolto nell'Abbazia di Furness.\nLe fonti.\nLa fonte di maggior rilevanza sulla vita di Raghnall \u00e8 la \"Cronaca di Mann\" un'opera scritta in latino e che tratta della Dinastia di Crovan di cui egli faceva parte. Tale cronaca \u00e8 l'unica fonte indigena della loro storia, ma non per questo \u00e8 esente da errori, la successione cronologica in alcune parti \u00e8 sospetta ed in altre favorisce una linea dinastica sull'altra, nello specifico quella cui appartenevano i suoi rivali a scapito di Raghnall. Altre fonti sono i documenti reali che sono sopravvissuti fino a noi, sono in tutto venti e sei di essi sono relativi al regno di Raghnall e poi ci sono le cronache e gli annali inglesi, francesi, gallesi, irlandesi e scozzesi che fanno luce sulla sua epoca e sulla sua persona. Esistono anche le saghe, nonostante la loro attendibilit\u00e0 storica sia spesso dubbia ed infine \u00e8 arrivata sino a noi parte della corrispondenza che Raghnall teneva con i re d'Inghilterra e con il Vaticano.\nFiglio di madre ignota.\nLa dinastia di Crovan di cui Raghnall era membro era di origine vichingo-gaelica e che domin\u00f2 il Regno delle Isole dall'XI all'ultima met\u00e0 XIII secolo. Raghnall era figlio di Godred II Olafsson che a sua volta era figlio di Olaf I Godredsson, questi mor\u00ec nel 1153 lasciando al figlio un regno che comprendeva sia le Ebridi che l'Isola di Man, nel corso del XII secolo Godred perse gran parte del controllo sulle Ebridi interne a causa del sorgere di Somerled e fu incapace di riconquistare il terreno perduto anche alla morte di quest'ultimo avvenuta nel 1164. Come i suoi predecessori Godred \u00e8 spesso anacronisticamente indicato come \"Re dell'Isola di Man\", mentre lui e i suoi figli si designarono come \"Rex Insularum\" e fu solo quando i figli di suo figlio Olaf il Nero andarono al potere che tale titolo divenne corrente.\nGodred si ammogli\u00f2 con Finnguala, nipote di Muirchertach MacLochlainn Re supremo d'Irlanda ed il matrimonio venne formalizzato dal Legato papale Viviano Cardinale di Santo Stefano Rotondo durante un suo viaggio all'Isola di Man nel 1176, visita corroborata dai racconti di diverse cronache coeve che testimoniano che egli lasci\u00f2 l'isola il 24 dicembre di quell'anno per recarsi in Irlanda.\nGodred ebbe tre figli, Raghnall, Olaf, ed Ivar e prima della sua morte avvenuta il 10 novembre 1187 egli aveva designato ed istruito come erede il figlio minore Olaf il Nero giacch\u00e9 egli era nato entro i legittimi vincoli del matrimonio. Sfortunatamente per\u00f2 le cronache non chiariscono se egli sia nato durante il matrimonio o qualche anno prima, l'unico dato certo \u00e8 che Raghnall era di sicuro il maggiore.\nAl momento della morte di Godred Olaf era solo un bambino e i sudditi scelsero Raghnall che era gi\u00e0 abbastanza grande per governare, cos\u00ec che quando egli torn\u00f2 in patria venne incoronato ed inizi\u00f2 a governare nel 1188. Le cronache tendono a dimostrare, indirettamente, che Raghnall fosse figlio di Finnguala, tuttavia in diverse lettere ad Enrico II d'Inghilterra Olaf si riferisce a lui come a un bastardo e un poema del tempo lo d\u00e0 come figlio di una certa Sadb, un'oscura donna irlandese che potrebbe essere stata una concubina di Godred o una moglie il cui matrimonio con lui non venne registrato. Del resto il fatto che i due fossero figli di madri diverse potrebbe spiegare l'animoso conflitto che li divise per tutta la vita.\nIl tormentato rapporto con il fratellastro.\nRaghnall diede comunque al fratellastro dei possedimenti, nello specifico la parte nord dell'isola di Lewis and Harris che le cronache descrivono dispregiativamente come rocciosa, montagnosa e completamente indatatta a coltivazioni tanto che i locali vivevano essenzialmente di caccia e di pesca. In effetti l'isola fa parte della pi\u00f9 grande isola di Lewis and Harris che a sua volta \u00e8 parte delle Ebridi Interne e mentre una parte \u00e8 montagnosa l'altra \u00e8 piatta e paludosa. Le condizioni dell'isola erano tali che Olaf non era in condizioni di sostenere adeguatamente se stesso ed i suoi uomini, tanto che la vita che conducevano doveva essere molto dura. La permanenza di Olaf in quelle terre \u00e8 attestata anche da alcune cronache dell'Islanda che raccontano di come Gu\u00f0mundur Arason tent\u00f2 di invadere la Norvegia nel 1202 per farsi dichiarare Vescovo di Holar. Una tempesta obblig\u00f2 Gu\u00f0mundur ad attraccare nelle Ebridi Interne, quasi certamente all'isola di Sanday, una piccola Isola tidale collegata alla sua grande vicina Canna, la pi\u00f9 occidentale delle Ebridi Interne. Gli islandesi affermarono di aver incontrato tale Olaf, fratello di Raghnall.\nLa povert\u00e0 dei propri domini spinse Olaf ad andare dal fratellastro per confrontarsi su tale questione, la risposta di Raghnall fu una visita a Guglielmo I di Scozia, i due si allearono, assediarono i possedimenti di Oalf che venne imprigionato dal re scozzese per sette anni, fino al 1214 anno della morte del sovrano. Poco prima di morire Guglielmo ordin\u00f2 che tutti i prigionieri politici venissero liberati e giacch\u00e9 egli spir\u00f2 il 4 dicembre 1214 Olaf doveva essere incarcerato gi\u00e0 dal 1207 o gi\u00f9 di l\u00ec. Appena libero Olaf and\u00f2 di nuovo da Raghnall e poco dopo part\u00ec insieme a diversi uomini per un lungo pellegrinaggio probabilmente diretto a Santiago di Compostela.\nL'alleanza con la Scozia.\nRaghnall pareva avere cucito un buon rapporto con Guglielmo I di Scozia un re che dovette fronteggiare diverse rivolte durante il proprio regno. Nel tardo XII secolo Harald Maddadsson punt\u00f2 gli occhi sul contado di Ross ed alleandosi con i parenti MacHeths si posero in aperta ribellione con il re. Per tenere Harald sotto scacco Guglielmo lanci\u00f2 due grandi spedizioni nelle sue terre nel 1196 e una di esse and\u00f2 tanto in profondit\u00e0 da raggiungere la contea di Caithness nell'estremo nord della Scozia. Secondo una cronaca del XIV secolo la prima di queste spedizioni sottomise non solo il Caithness ma anche la contea di Sutherland, secondo la Saga degli uomini delle Orcadi Guglielmo chiese a Raghnall di intervenire nella zona di Caithness e, ubbidiente Raghnall rispose. Mise insieme un'armata composta da uomini delle Isole e da irlandesi, si spinse fino a Caithness e sottomise l'intera regione, con l'arrivo dell'inverno egli torn\u00f2 alle isole lasciando sul posto tre attendenti. Harald, per niente contento, assassin\u00f2 uno di questi uomini aggravando ancora di pi\u00f9 la propria posizione agli occhi del re che lo costrinse alla sottomissione. Il coinvolgimento di Raghnall nel conflitto fra Harald e Guglielmo \u00e8 attestato anche dal cronacotecario Ruggero di Hoveden che la colloca dopo che diversi negoziati fra i due erano miseramente falliti, la data precisa \u00e8 incerta anche se la si pu\u00f2 collocare attorno al 1200.\nTuttavia in quegli anni viveva anche Ragnall mac Somairle, figlio di Somerled e primo cugino di Raghnall con cui, di fatto, condivideva il nome, il nonno ed, almeno in parte, il titolo. Tutto questo lascia perplessi diversi studiosi e mentre alcuni sono convinti che fu Raghnall ad assistere Guglielmo altri lasciano la gloria dell'intervento a Ragnall. Altro punto che desta perplessit\u00e0 \u00e8 che Ruggero indica che Raghnall discendeva da Ingibj\u00f6rg, figlia di Haakon Paulsson (1105-1123), in effetti Ingibj\u00f6rg era il nome della moglie di Olaf I Godresson (nonno di Raghnall), tuttavia \u00e8 pi\u00f9 probabile che essa fosse la nonna di Ragnall, giacch\u00e9 il padre di Raghnall era figlio di tale Affraic che a sua volta era figlia di Fergus di Galloway. Anche se Raghnall non discendeva dagli antichi Conti delle Orcadi era comunque legato alla casa regnante di Norvegia attraverso Ingibj\u00f6rg, che era stata in ogni caso moglie di suo nonno e questo pu\u00f2 aver influito sulla decisione di Guglielmo di chiedere il suo aiuto contro Harald. Bench\u00e9 alcuni abbiano suggerito che Raghnall possa essere stato Conte di Caithness per un breve periodo, le prove indicano che egli probabilmente non fu niente di pi\u00f9 di un amministratore della provincia.\nAlcune prove indicano anche che Raghnall govern\u00f2 sulla zona di Glenelg, nelle Highlands, un regalo del re di Scozia, bench\u00e9 il documento originario non esista pi\u00f9 tale donazione \u00e8 citata in documento del 1282, bench\u00e9 i termini e i tempi di tale concessione non siano noti \u00e8 comunque testimonianza della cooperazione fra le due monarchie.\nL'unione con il Galles.\nFin dall'inizio la dinastia di Crovan si era alleata con i gallesi che dominavano il Gwynedd. Godred Crovan, il fondatore della dinastia, aveva aiutato attorno al 1094 Gruffydd ap Cynan donandogli una sessantina di navi da usare contro gli inglesi che volevano attaccare il suo regno. Le fonti indicano che i due erano imparentati alla lontana giacch\u00e9 la madre di Gruffyd discendeva da Amla\u00edb Cuar\u00e1n un re vichingo-gaelico che era anche un antenato di Godred.\nRaghnall partecip\u00f2 a diverse spedizioni militari nel nord del Galles nel periodo in cui sorse un duro conflitto fra i discendenti di Owain Gwynedd, la cronaca Brut y Tywysogion riporta che egli appoggi\u00f2 Rhodri ab Owain Gwynedd nella sua lotta per reimpossessarsi dell'Anglesey nel 1193.\nRaghnall e Rhodri si erano legati anche tramite il matrimonio, una lettera papale datata 1199 indoica che una delle figlie di Raghnall si era fidanzata con Rhodri. Il documento non specifica se l'unione era avvenuta prima o dopo il 1193, anche se l'appoggio di Raghnall diventa molto pi\u00f9 comprensibile se spiegato attraverso gli \"obblighi di famiglia\". Rhodri mor\u00ec nel 1195 e la stessa lettera afferma che la vedova stava per risposarsi con Llywelyn il Grande. Il matrimonio fu approvato nel 1203, ma un cavillo tecnico lo rese inammissibile (forse in virt\u00f9 di una mancata consumazione) nel 1205 giacch\u00e9 in quel momento Llywelyn doveva essere gi\u00e0 sposato con la pi\u00f9 politicamente appetibile Giovanna del Galles, figlia illegittima di Giovanni d'Inghilterra.\nI trattati di genealogia gallese tentarono di legare ulteriormente Raghnall alla Signoria del Gwynedd attribuendo la maternit\u00e0 di Llywelyn Ein Llyw Olaf ap Gruffydd ad una delle figlie di Raghnall, tuttavia studi recenti hanno dimostrato che la madre di questi si chiamava \"Senana\" e che tale parentela non poteva essere quindi reale.\nIl poeta gallese Lewys Dwnn (1550 circa-1616) compil\u00f2 un'altra genealogia attraverso la quale si affermava l'esistenza di un figlio di Raghnall chiamato Hywel, bench\u00e9 queste compilazioni a posteriori siano pi\u00f9 che sospette tutte le alleanze militari e matrimoniali portate avanti da Raghnall rendono plausibile l'esistenza di una moglie o di una concubina gallese.\nRaghnall potrebbe essere almeno in parte responsabile della traduzione in gallese dei testi su Orlando (paladino) e Carlomagno perch\u00e9 la scritta, tradotta dal gallese, \"R\u00f6gnvaldr, King of the Isles\" compare sul loro colofone.\nI rapporti con l'Irlanda.\nAnche se Raghnall \u00e8 del tutto ignorato dagli Annali irlandesi altre fonti storiche indicano che egli ebbe dei rapporti con l'isola. La Saga degli uomini delle Orcadi annota che mentre Raghnall viaggiava verso Caithness e dava supporto a Guglielmo aveva guidato un'altra grande armata in Irlanda. Un altro collegamento all'isola \u00e8 dovuto alla richiesta di Enrico III d'Inghilterra del 1218 che voleva che Raghnall invadesse l'Irlanda, il desiderio del re fu esaudito, come dimostrano numerosi poemi e racconti dell'epoca. D'altro canto le sorti dei predecessori di Raghnall erano spesso stati legati a quelle dei Re di Dublino, quando l'indipendenza del regno di Dublino fin\u00ec nel 1170 per mano di uno sforzo combinato inglese e irlandese lo storico Giraldus Cambrensis attesta che Godred Olafsson, padre di Raghnall, tent\u00f2 di scacciare gli inglesi dalla citt\u00e0.\nQuando il regno di Dublino collass\u00f2 i Crovan trovarono che il loro potere nel Mare d'Irlanda era sempre pi\u00f9 minacciato, cos\u00ec non ci misero molto ad aggiustare il tiro delle alleanze. Godred fece sposare sua figlia Affreca de Courcy a John de Courcy (1160-1219) un inglese il cui potere andava crescendo sempre di pi\u00f9.\nSecondo Giraldus, John comand\u00f2 una spedizione nell'Ulaid nel 1177, raggiunse la citt\u00e0 di Down, scacci\u00f2 Ruaidr\u00ed Mac Duinn Sl\u00e9ibe, King of Ulaid e si dedic\u00f2 a consolidare la propria posizione riuscendo a governare la regione in relativa indipendenza per circa un quarto di secolo. Secondo i \"Dublin Annals di Inisfallen\" redatti nel XVIII secolo il matrimonio fra Affreca e John avvenne attorno al 1180, bench\u00e9 molti studiosi ritengano poco affidabile un documento tanto posteriore la data non \u00e8 da scartare a priori considerando i tempi in cui John prese il potere.\nI de Courcy persero il proprio potere a causa di una serie di conflitti verificatisi fra il 1201 e il 1204, l'anno seguente furono costretti a lasciare l'Irlanda e le loro terre vennero conquistate da Hugh de Lacy, I conte dell'Ulster (1176 circa- dopo il 26 dicembre 1242). Quell'anno John si ribell\u00f2 e Raghnall and\u00f2 in suo aiuto, i due posero sotto assedio l'antico dominio dei de Courcy, ma furono ricacciati indietro a seguito dell'intervento del fratello di Hugh, Walter de Lacy, Signore di Meath (1172circa-1241). Bench\u00e9 l'operazione in s\u00e9 si fosse risolta in un fallimento le terre intorno furono messe a ferro e fuoco, ma questo non serv\u00ec perch\u00e9 i de Courcy non tornarono mai al potere in Irlanda.\nI legami con l'Inghilterra.\nI rapporti che legavano Raghnall a John portarono il primo alla conoscenza con Giovanni d'Inghilterra e con suo figlio e successore Enrico III d'Inghilterra. Raghnall non era il primo Crovan che intratteneva rapporti con la corte inglese, suo nonno era stato alla corte di Enrico I d'Inghilterra prima di diventare sovrano delle Isole e suo padre era stato in Inghilterra quando era stato costretto all'esilio dal suo regno. L'8 febbraio 1205 Giovanni prese Raghnall sotto la propria protezione e l'anno seguente gli forn\u00ec un salvacondotto di 50 giorni che gli permettesse di raggiungere la corte in occasione della Pasqua. In quell'occasione Raghnall rese omaggio al re che lo ricompens\u00f2 con una somma in denaro e l'anno seguente con la cessione di alcune terre.\nNel 1210 Giovanni condusse cento navi alla volta dell'Irlanda, ma nel viaggio una parte di esse si ferm\u00f2 all'Isola di Man dove, approfittando dell'assenza di Raghnall, razziarono l'isola e la lasciarono portandosi dietro un certo numero di ostaggi. I rapporti fra Giovann e Raghnall fra il 1205 e il 1207 erano stati buoni e tutto sommato non appare credibile che tale atto fosse da imputarsi alla parentela che lo legava all'ormai disgraziato Courcy, quanto piuttosto agli acrimoniosi rapporti che il re intratteneva con i De Braose e i de Lacy. Varie fonti narrano di come Guglielmo de Braose, IV signore di Bramber e la sua famiglia fugirono dall'Inghilterra verso l'Irlanda dove furono accolti dai parenti De Lacy e come da l\u00ec scapparono verso la Scozia dove furono arrestati da Donnchadh, Conte di Carrick. Il legame fra questi eventi e le razzie che colpirono il regno di Raghnall si pu\u00f2 forse spiegare col fatto che i de Braose in fuga rimasero per quattro giorni presso l'Isola di Man e l'azione quindi diventa una punizione per la protezione offerta ai fuggiaschi. Un'altra idea vuole che Giovanni avesse voluto usare l'isola come base di deposito per le operazioni che intendeva condurre in Irlanda ed assumendo i buoni rapporti fra lui e Raghnal l'operazione avrebbe potuto essere concordata.\nFra Norvegia ed Inghilterra.\nNegli anni compresi fra la morte di Magnus III di Norvegia ed il regno di Haakon IV di Norvegia la presenza dei norvegesi nelle isole fu trascurabile a causa della Guerra civile di Norvegia. Alla met\u00e0 dell'XII secolo Godred and\u00f2 alla corte di Norvegia e divenne Vassallo di Inge I di Norvegia, la situazione nel 1209 era per\u00f2 ben diversa visto che i norvegesi stavano preparando una spedizione contro le Isole, gli annali locali riportano, per l'anno seguente, che c'era stata guerra nelle Isole e che Iona era stata depredata. Questi resoconti sono corrobarati dalla B\u00f6glunga s\u00f6gur, una saga del XIII secolo che sopravvive in due versioni, in entrambe si annota come i Bagler e i Birkibeinar, le fazioni avverse che si combattevano nella guerra civile, decisero di rifarsi delle perdite che subivano razziando le Isole. La cronaca attesta come Raghnall e suo figlio Gofraid Donn che governava Man non avevano pagato le tasse dovute al re di Norvegia e la spedizione era stata la punizione per tale mancanza, i due dovettero quindi recarsi alla corte di Inge II di Norvegia dove si riconciliarono con il sovrano. Tale avvenimento avvenne attorno al 1210 l'anno in cui anche Giovanni razzi\u00f2 il loro regno e questo pu\u00f2 spiegare perch\u00e9 Raghnall fosse assente dai propri domini, questo viaggio forse mise anche di malanimo il sovrano inglese che pot\u00e9 vedere nel depredamento delle Isole una buona punizione per l'uomo che gli aveva giurato obbedienza solo pochi anni prima.\nQueste razzie ebbero come effetto quello di legare ancora pi\u00f9 strettamente Raghnall alla corona inglese, i documenti attestano come egli non solo era protetto da Giovanni, ma che egli stesso era chiamato a proteggere gli interessi del sovrano nel mare d'Irlanda. Durante una sua visita a Lambeth il 16 maggio 1212, la seconda in sei anni, Raghnall si dichiar\u00f2 seguace fedele del re sottoscrivendo un documento, prova di questo viaggio \u00e8 l'ordine di Giovanni di rilasciare diversi uomini di Raghnall che erano detenuti presso Porchester e Dover. In un documento redatto nella stessa data Giovanni ordina ai propri siniscalchi e balivi di andare in aiuto di Raghnall qualora il suo regno fosse minacciato, va da s\u00e9 che Raghnall si impegn\u00f2 a ricambiare. In cambio Raghnall ricevette anche una piccola rendita consistente in un \"Knight's fee\" presso Carlingford, nello stesso periodo diversi magnati della Scozia meridionale ricevettero rendite analoghe nella stessa zona dell'Irlanda del nord. Tale misura pu\u00f2 essere vista come un'azione di concerto fra scozzesi ed inglesi per avere maggiore controllo in una zona che era al di l\u00e0 della loro sfera d'influenza.\nGiovanni mor\u00ec nel 1216 e gli successe il figlio Enrico III d'Inghilterra, il 12 gennaio 1218 fu concesso al Re delle Isole un salvacondotto per rendergli omaggio e per fare ammenda degli \"eccessi\" che erano stati perpetrati ai danni dei suoi uomini in Irlanda. Questo fa pensare che Raghnall si fosse approfittato della minore et\u00e0 del sovrano, che era nato nel 1207, per saccheggiare le coste d'Inghilterra e d'Irlanda, tuttavia non vi sono tracce posteriori di tali eventi. Se Raghnall sia andato o meno in Inghilterra quella volta non \u00e8 dato sapere, gli fu concesso un altro lasciapassare per l'anno seguente ed in quell'occasione and\u00f2 sicuramente a rendere omaggio al piccolo re. Che i saccheggi vi fossero stati o meno nel 1219 i due regni erano in buoni rapporti.\nLa protezione papale.\nNell'autunno del 1219 alla Chiesa del Tempio di Londra Raghnall \"consegn\u00f2\" Man al papato e promettendo di pagare un tributo perpetuo di dodici marchi, tale promessa fu fatta al Legato papale Pandolfo Verraccio (morto il 16 settembre 1226) che era l\u00ec al posto di Papa Onorio III. Tali azioni non erano inusuali per l'epoca, lo stesso Giovanni d'Inghilterra aveva agito allo stesso modo cedendo il proprio regno per circa sei anni quando si era trovato non solo a dover fronteggiare i baroni, ma anche la possibile invasione del paese da parte di Luigi VIII di Francia. Le ragioni che spinsero Raghnall a tale decisione possono essere ricondotte al rafforzamento della monarchia norvegese, nel 1217 Haakon IV di Norvegia aveva accettato il trono e la guerra civile aveva cominciato a quietarsi. Poco dopo, nel 1220, un ordine diretto agli amministratori di Enrico in Irlanda chiedeva che venissero spediti degli aiuti a Raghnall giacch\u00e9 egli aveva prodotto le prove che dimostravano che Haakon stava progettando di invadere le isole. Tuttavia poteva esserci anche un'altra ragione riconducibile ai rapporti che legavano Raghnall al fratellastro Olaf. Negli ultimi mesi di vita Giovanni d'Inghilterra si era appellato al Papa Innocenzo III perch\u00e9 venisse garantita la successione del suo piccolo erede Enrico, allo stesso modo Raghnall avrebbe potuto appellarsi ad Onorio perch\u00e9 il diritto alla successione di suo figlio Gofraid Donn venisse assicurato. La cronologia dei regni di Raghnall e Olaf non \u00e8 sempre chiara, ma le ostilit\u00e0 circa la successione al trono scoppiarono attorno al 1220. Non sono giunti fino a noi documenti che attestino se Raghnall si attenne con giudizio alle promesse che aveva fatto al pontefice, i pochi documenti superstiti attestano in ogni caso che i suoi impegni non furono portati avanti dai successori di Onorio.\nI parenti.\nPoco tempo dopo il ritorno in libert\u00e0 di Olaf, Raghnall aveva manovrato per farlo sposare con Lauon che era la sorella della propria moglie, il cui nome \u00e8 ignoto. Come dono di nozze diede loro, di nuovo, l'isola di Lewis, e l\u00ec i due rimasero a vivere finch\u00e9 Reginald, Vescovo delle Isole (morto 1226 circa), non pose dubbi sulla liceit\u00e0 del loro matrimonio giacch\u00e9 Olaf aveva avuto come concubina una cugina della moglie. Per questo motivo si tenne un Sinodo ed il matrimonio venne dichiarato nullo. Bench\u00e9 le nozze siano state formalmente annullate per la consanguineit\u00e0 fra gli sposi, secondo le leggi dell'epoca, \u00e8 possibile che su tale decisione abbia influito anche l'animosit\u00e0 presente fra i fratellastri. D'altrocanto, Raghnall, Olaf e Reginald erano strettamente legati fra loro, i primi due erano fratellastri, Reginald era nipote di Olaf, quest'ultimo sembrava compiaciuto dell'arrivo del parente a Lewis e non da ultimo potrebbe essere stato Reginald ad incoraggiare la via dell'annullamento che avvenne attorno al 1217. In effetti quando il precedente Vescovo era morto nel 1217 Reginald aveva dovuto rivaleggiare con un tale Nicholas di Meaux che era supportato da Raghnall, il che fa credere che Reginald fosse sponsorizzato da Olaf. Di nuovo libero Olaf si rispos\u00f2 con Cristina, figlia di Fearchar, Conte di Ross.\nL'identit\u00e0 del suocero dei fratellastri \u00e8 a tutt'oggi incerta, forse un membro della famiglia di Somerled nella persona del loro cugino Ragnall o di suo figlio Ruaidhri mac Raghnaill, la confusione deriva dal fatto che le cronache coeve si riferiscono a entrambi come \"Lord di Kintyre\". \u00c8 possibile che tale doppia unione con i Somerled fosse stata ordita da Raghnall per intrecciare ancora di pi\u00f9 i destini delle due famiglie gi\u00e0 imparentate naturalmente. A quel tempo Alessandro II di Scozia cominci\u00f2 a estendere la propria sfera d'influenza in quella che oggi \u00e8 la costa occidentale del paese nella zona di Argyll, \u00e8 possibile che a causa di queste incursioni Ruaidri perse le proprie terre nel Kintyre e venne rimpiazzato dal suo pi\u00f9 appetibile fratello Domhnall mac Raghnaill. In questo contesto si va a collegare il secondo matrimonio di Olaf, il suo secondo suocero Ferchar emerge dai recessi della storia attorno al 1215 e nel decennio successivo ottiene il contado di Ross come ricompensa per aver sconfitto i ribelli del clan Meic Uilleim nella ribellione che invest\u00ec il nord nel 1215. Le terre controllate da Olaf confinavano proprio con gli ampi domini dei Somerled e questo pu\u00f2 averlo reso appetibile agli occhi di Alessandro che pu\u00f2 aver visto in lui la possibilit\u00e0 di regnare anche in quelle terre. D'altrocanto tale matrimonio pu\u00f2 anche suggerire che Raghnall avesse perso ormai l'appoggio della monarchia scozzese. Se dobbiamo credere alle cronache l'annullamento delle nozze di Olaf fecero infuriare sua cognata che ordin\u00f2 al proprio figlio Gofraid Donn di prendere lo zio ed ucciderlo, egli ubbidiente strinse Skye d'assedio e da l\u00ec si diresse verso Lewis dove semin\u00f2 saccheggi e distruzione. Sempre secondo le cronache Olaf se la cav\u00f2 per un pelo, dovette scappare sulla terraferma dal suocero insieme a pochi uomini a chiedere protezione. Insieme a lui and\u00f2 anche P\u00e1ll B\u00e1lkason (morto 1231) uno degli sceriffi di Skye che si rifiut\u00f2 di alzare le armi contro Olaf, da l\u00ec i due si diressero di nuovo su Skye dove appresero che Gofraid si era fermato in un luogo noto come l' \"isola di Santa Colomba\" che si crede essere nei pressi di Skye. Olaf e Pall lanciarono un assalto all'isola cingendola d'assedio e uccidendo tutti gli uomini di Gofraid che trovavano al di fuori delle chiese, lo stesso Gofraid fu preso, accecato e castrato. Su questo le cronache dissentono, alcune affermano che Olaf avrebbe voluto impedire che al nipote fosse fatta una tale barbarie, ma che non pot\u00e9 fare nulla, altre invece che non se ne cur\u00f2 affatto. D'altrocanto tali mutilazioni sugli uomini di alto rango durante le lotte per il potere non erano affatto inusuali e molti altri Crovan avevano dovuto subire tale destino.\nLa sfortunata alleanza.\nNel 1224, l'anno dopo l'assedio a Skye, Olaf si diresse su Mann per affrontare Raghnall di persona, da questo incontro scatur\u00ec un accordo, Raghnall si sarebbe tenuto Mann ed il titolo di re, mentre Olaf si sarebbe preso le rimanenti isole. Questo ovviamente acrebbe il potere di Olaf e Raghnall ritenne di dover cercare un alleato in Alan di Galloway(1175circa-1234) un potente magnate che governava la zona del mare d'Irlanda. I due erano parenti alla lontana, entrambi erano nipoti di Fergus di Galloway ed entrambi avevano avuto terre nell'Ulster nello stesso periodo. Nel 1225 i due tentarono una campagna verso le Ebridi Interne nel tentativo di strappare ad Olaf le terre che Raghnall stesso gli aveva dato, campagna che tuttavia fin\u00ec nel niente. Poco tempo dopo Raghnall tass\u00f2 il proprio popolo ufficialmente perch\u00e9 voleva recarsi alla corte d'Inghilterra, mentre invece and\u00f2 dai Galloway dove diede in sposa una delle sue figlie a Thomas di Galloway uno dei figli bastardi di Alan. Tale unione frutt\u00f2 ai Galloway che trovarono maggiore aiuto nell'Ulster dove combattevano contro i de Lacy e li port\u00f2 pi\u00f9 vicino al trono delle Isole, questo infatti non piacque al popolo di Raghnall che si mosse in modo da deporlo a favore di Olaf, entro il 1226 egli divenne re e govern\u00f2 le isole per i due anni seguenti.\nQuel periodo Raghnall lo trascorse quasi certamente alla corte di Alan e da l\u00ec part\u00ec nel 1228 per invadere Mann e le Ebridi approfittando dell'assenza di Olaf, la parte meridionale del regno venne di fatto rasa al suolo, forse come compenso per il supporto dei Galloway e le cronache riportano che Alan install\u00f2 dei balivi per raccogliere le tasse a Mann e mandarle a Galloway, tuttavia non viene detto quale ruolo Raghnall ebbe in tutto questo. Dopo la partenza di Alan, Olaf fu di ritorno e ben presto spazz\u00f2 via gli invasori riprendendosi quella parte di regno.\nQuel che si sa di Raghnall \u00e8 che nel gennaio 1229 egli prese poche navi e salp\u00f2 da Galloway verso l'Isola di San Patrizio dove attracc\u00f2 di notte con una rapida incursione presso l'odierna citt\u00e0 di Peel (isola di Man) e secondo le cronache tutte le navi di Olaf vennero distrutte insieme ai suoi comandanti. Le cronache affermano che egli avesse ancora l'appoggio dei Galloway, tuttavia l'esiguo numero di navi a sua disposizione suggerisce che non fosse pi\u00f9 cos\u00ec, in ogni caso la parte sud del regno fu di nuovo sua e alcuni nobili locali gli giurarono di nuovo fedelt\u00e0. Intanto Olaf raccoglieva forze nella parte nord di Man e questo indica che per gennaio e febbraio l'isola fu divisa in due fra i fratellastri finch\u00e9 essi non vennero finalmente a confronto. Raghnall e Olaf si incontrarono presso Tynwald, un luogo solitamente usato per prendere accordi o per confrontarsi pacificamente. Il 14 febbraio Olaf lanci\u00f2 i propri uomini contro quelli di Raghnall ed egli stesso venne ucciso nello scontro, lasciando al fratellastro il dominio sulle Isole."}
{"id": "4190000", "revid": "110157", "url": "https://it.wikipedia.org/wiki?curid=4190000", "title": "Nedakonice", "text": "Nedakonice \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190003", "revid": "110157", "url": "https://it.wikipedia.org/wiki?curid=4190003", "title": "Nezdenice", "text": "Nezdenice \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190004", "revid": "300067", "url": "https://it.wikipedia.org/wiki?curid=4190004", "title": "Nassecela Maur\u00edcio", "text": ""}
{"id": "4190007", "revid": "110157", "url": "https://it.wikipedia.org/wiki?curid=4190007", "title": "Nivnice", "text": "Nivnice \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190010", "revid": "287204", "url": "https://it.wikipedia.org/wiki?curid=4190010", "title": "O\u0159echov (Zl\u00edn)", "text": "O\u0159echov \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190012", "revid": "110157", "url": "https://it.wikipedia.org/wiki?curid=4190012", "title": "Ostro\u017esk\u00e1 Lhota", "text": "Ostro\u017esk\u00e1 Lhota (in tedesco \"Ostralhota\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190013", "revid": "110157", "url": "https://it.wikipedia.org/wiki?curid=4190013", "title": "Ostro\u017esk\u00e1 Nov\u00e1 Ves", "text": "Ostro\u017esk\u00e1 Nov\u00e1 Ves (in tedesco \"Neudorf\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190016", "revid": "110157", "url": "https://it.wikipedia.org/wiki?curid=4190016", "title": "Pa\u0161ovice", "text": "Pa\u0161ovice (in tedesco \"Paschowitz\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190018", "revid": "767487", "url": "https://it.wikipedia.org/wiki?curid=4190018", "title": "Ci rivedremo all'inferno (film)", "text": "Ci rivedremo all'inferno (\"Shout at the Devil\") \u00e8 un film del 1976 diretto da Peter R. Hunt.\n\u00c8 un film di guerra britannico con protagonisti Lee Marvin, Roger Moore e Barbara Parkins. \u00c8 una storia d'avventura ambientata a Zanzibar e nell'Africa Orientale Tedesca nel 1914-1918 ed \u00e8 molto liberamente ispirato da eventi reali. \u00c8 basato sul romanzo \"Ci rivedremo all'inferno\" di Wilbur Smith.\nTrama.\nDurante la Prima Guerra Mondiale un aristocratico inglese, un imprenditore americano e l'attraente figlia di quest'ultimo, tentano di distruggere un incrociatore tedesco, in attesa di riparazione in una insenatura appena fuori Zanzibar.\nProduzione.\nIl film, diretto da Peter R. Hunt su una sceneggiatura di Stanley Price e Alastair Reid con il soggetto di Wilbur Smith (autore del romanzo), fu prodotto da Michael Klinger per la Tonav Productions e girato, tra le altre location, a Malta e in Sudafrica da marzo a luglio 1975\nDistribuzione.\nIl film fu distribuito nel Regno Unito nel 1976 al cinema dalla Hemdale Film Distribution.\nAlcune delle uscite internazionali sono state:\nPromozione.\nLa tagline \u00e8: \"A spectacular adventure you will always remember and a beautiful love story you will never forget.\".\nCritica.\nSecondo il Morandini i tagli che hanno accorciato la durata originaria del film (147 minuti) hanno \"giovano al versante tragicomico e alla vivacit\u00e0 dell'azione\"."}
{"id": "4190019", "revid": "1717538", "url": "https://it.wikipedia.org/wiki?curid=4190019", "title": "Lista di asteroidi (82001-83000)", "text": "Di seguito una lista di asteroidi dal numero 82001 al 83000 con data di scoperta e scopritore."}
{"id": "4190021", "revid": "110157", "url": "https://it.wikipedia.org/wiki?curid=4190021", "title": "Pit\u00edn", "text": "Pit\u00edn (in tedesco \"Pitin\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190022", "revid": "1436676", "url": "https://it.wikipedia.org/wiki?curid=4190022", "title": "Vado forte", "text": "Vado forte \u00e8 un album del cantante siciliano Gianni Celeste, cantato in lingua napoletana, pubblicato nel 2008."}
{"id": "4190024", "revid": "110157", "url": "https://it.wikipedia.org/wiki?curid=4190024", "title": "Podol\u00ed (Uhersk\u00e9 Hradi\u0161t\u011b)", "text": "Podol\u00ed (in tedesco \"Podoly\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190025", "revid": "1783371", "url": "https://it.wikipedia.org/wiki?curid=4190025", "title": "Dragon Trainer (franchise)", "text": "Dragon Trainer (\"How to Train Your Dragon\") \u00e8 una serie cinematografica d'animazione prodotta dalla DreamWorks Animation; consiste in tre lungometraggi: \"Dragon Trainer\" (2010), \"Dragon Trainer 2\" (2014) e \"Dragon Trainer - Il mondo nascosto\" (2019). Il franchise \u00e8 ispirato alla serie di libri della scrittrice britannica Cressida Cowell. Il franchise comprende anche cinque cortometraggi: \"La leggenda del drago Rubaossa\" (2010), \"Il libro dei draghi\" (2011), ' (2011), \"L'inizio delle corse dei draghi\" (2014) e ' (2019). Una serie televisiva che segue gli eventi del primo film, \"Dragons\", \u00e8 stata trasmessa su Cartoon Network nel settembre 2012, con la prima stagione intitolata \"Dragons: I cavalieri di Berk\". La serie televisiva \u00e8 stata rinnovata in una seconda stagione intitolata \"Dragons: I paladini di Berk\". Ambientata diversi anni dopo e poco prima del secondo film, una nuova serie, intitolata \"Dragons: Oltre i confini di Berk\", \u00e8 stata distribuita su Netflix nel giugno 2015. La seconda stagione e la terza stagione, sono state distribuite rispettivamente a gennaio 2016 e a giugno 2016. Una quarta stagione \u00e8 stata trasmessa sempre su Netflix a febbraio 2017, una quinta stagione ad agosto 2017 e una sesta e ultima stagione il 16 febbraio 2018.\nIl franchise segue le avventure di un giovane vichingo di nome Hiccup Horrendous Haddock III, figlio di Stoick l'Immenso, leader dell'isola vichinga di Berk. Sebbene inizialmente visto come goffo e sottopeso, diventa presto rinomato come coraggioso esperto di draghi, a cominciare da Sdentato, un Furia Buia, appartenente a una razza rarissima. Tramite lo studio e l'addestramento, impara presto a cavalcarlo, e diventa il suo migliore amico e suo compagno d'avventure. Insieme ai suoi amici, gestisce la popolazione di draghi alleati del villaggio in difesa della sua casa come leader di un corpo di cavalieri di draghi. Dean DeBlois, il regista della trilogia, ha descritto la sua storia come \"la maggiore et\u00e0 di Hiccup\", prendendo un arco di cinque anni tra il primo e il secondo film, mentre spiega nel terzo e ultimo film perch\u00e9 i draghi non esistono pi\u00f9. \nIl franchise \u00e8 stato acclamato sia dalla critica sia dal pubblico, con i suoi tre lungometraggi nominati all'Oscar come miglior film d'animazione, oltre alla nomination del primo film all'Oscar come miglior colonna sonora originale.\nLetteratura.\nFumetti.\nUna serie di fumetti, intitolati \"Dragons: Riders of Berk\", sono stati pubblicati da Titan Comics, a partire dal primo volume, \"Dragon Down\", il 30 aprile 2014. I fumetti sono stati scritti da Simon Furman e disegnati da Iwan Nazif. Altri volumi sono \"Dangers of the Deep\" (2014), \"The Ice Castle\" (2015), \"The Stowaway\" (2015), \"The Legend of Ragnarok\" (2015), e \"Underworld\" (2015). Tutti inediti in Italia.\nLa Dark Horse Comics ha pubblicato una serie di fumetti basati sul franchise, a partire da \"How to Train Your Dragon: The Serpent's Heir\" pubblicato nel 2016. La serie sar\u00e0 co-scritta da Dean DeBlois, sceneggiatore e regista della serie cinematografica, e Richard Hamilton, sceneggiatore di \"Dragons: Oltre i confini di Berk\", con lo scenografo di \"Dragon Trainer 2\", Pierre-Olivier Vincent, che fornisce la copertina. La serie \u00e8 ambientata tra il secondo e il terzo film, con il primo volume che riprende subito dopo la conclusione del secondo film. Anche questa serie \u00e8 inedita in Italia.\nFilm.\n\"Dragon Trainer\" (2010).\n\"Dragon Trainer\" (\"How to Train Your Dragon\") il primo film della serie, \u00e8 stato distribuito il 26 marzo 2010. \u00c8 stato diretto da Dean DeBlois e Chris Sanders. Il film \u00e8 ispirato al libro del 2003 dell'autrice britannica Cressida Cowell. Il film ha incassato 495 milioni di dollari in tutto il mondo ed \u00e8 stato nominato per l'Oscar come miglior film d'animazione. La storia si svolge in un mitico mondo vichingo in cui un giovane adolescente vichingo di nome Hiccup aspira a seguire la tradizione della sua trib\u00f9 di diventare un uccisore di draghi. Dopo aver finalmente catturato il suo primo drago, e con la possibilit\u00e0 di ottenere finalmente l'accettazione della trib\u00f9, scopre che non ha pi\u00f9 il desiderio di uccidere il drago ma quello di fare amicizia con lui.\n\"Dragon Trainer 2\" (2014).\nUn sequel, \"Dragon Trainer 2\" (\"How to Train Your Dragon 2\"), \u00e8 stato confermato il 27 aprile 2010. Il film \u00e8 stato scritto e diretto da Dean DeBlois, il co-direttore del primo film. Anche Bonnie Arnold, la produttrice del primo film, \u00e8 tornata, insieme a Chris Sanders, che ha co-diretto il primo film, solo i produttori esecutivi questa volta a causa del loro coinvolgimento con \"I Croods\" e il suo sequel fino a quando non \u00e8 stato sospeso. Il film \u00e8 stato distribuito il 13 giugno 2014. \u00c8 stato annunciato che l'intero cast del primo film sarebbe tornato per il sequel. Il nuovo cast include Kit Harington come Eret, Cate Blanchett nei panni di Valka e Djimon Hounsou nei panni di Drago Bludvist. Anche John Powell, il compositore della colonna sonora del primo film, torner\u00e0 per il secondo e per il terzo film.\nAmbientato cinque anni dopo gli eventi del primo film, Hiccup e Sdentato hanno unito con successo draghi e vichinghi. A 20 anni, Hiccup \u00e8 costretto a prendere il ruolo di capo di suo padre. Quando scopre un gruppo di cacciatori di draghi guidato da Drago Bludvist, parte alla sua ricerca per trovarlo. Ma prima incontra uno sconosciuto mascherato di nome Valka, che si rivela essere sua madre presunta morta.\n\"Dragon Trainer - Il mondo nascosto\" (2019).\nUn sequel \"Dragon Trainer - Il mondo nascosto\" (\"How to Train Your Dragon: The Hidden World\") \u00e8 uscito nel 2019\".\" Nel dicembre 2010, l'amministratore delegato della DreamWorks Jeffrey Katzenberg ha confermato che ci sarebbe stato anche un terzo film della serie: \"\"How To Train Your Dragon\" sar\u00e0 di tre capitoli: forse di pi\u00f9, ma finora ci sono tre capitoli per questa storia.\" Dean DeBlois, scrittore e regista del secondo e terzo film, ha dichiarato che \"Dragon Trainer 2\" \u00e8 intenzionalmente progettato come il secondo atto della trilogia: \"Ci sono alcuni personaggi e situazioni che entrano in gioco nel secondo film che diventeranno molto pi\u00f9 cruciali nel terzo.\" DeBlois dichiar\u00f2 in un'intervista che il terzo film doveva essere distribuito nel 2016. Sebbene la serie abbia intrapreso un percorso diverso nel raccontare una storia di Hiccup e Sdentato, Cressida Cowell ha rivelato che la trilogia e la serie di libri avranno finali simili (con una spiegazione del \"perch\u00e9 i draghi non esistono pi\u00f9\"). \nLa data di distribuzione \u00e8 stata ritardata pi\u00f9 volte. A settembre 2012, la 20th Century Fox e DreamWorks Animation hanno annunciato che la data di uscita sarebbe stata per il 18 giugno 2016, che \u00e8 stata successivamente rimandata per il 17 giugno 2016. A settembre 2014, la data di uscita del film \u00e8 stata spostata al 9 giugno 2017. DeBlois ha spiegato il perch\u00e9 del cambio di data di uscita: \"\u00c8 solo che questi film impiegano almeno tre anni, penso che fosse un po' ambizioso dire il 2016. Sapendo che ci vogliono tre anni da questo momento, dal delineare e scrivere la sceneggiatura fino alla finale l'illuminazione di esso, \u00e8 solo un processo di costruzione di modelli e di test e animazione, l'intera cosa si aggiunge a circa tre anni.\" \nNel gennaio 2015, la data di distribuzione \u00e8 stata rinviata al 29 giugno 2018 in seguito alla ristrutturazione aziendale, massicci licenziamenti e per massimizzare il \"talento e le risorse creative dell'azienda, ridurre i costi e generare redditivit\u00e0\". Il 18 giugno 2016, la data di distribuzione \u00e8 stata spostata fino al 18 maggio 2018, rilevando la data di uscita del film della Warner Animation Group, \"The LEGO Movie 2 - Una nuova avventura\". Il 5 dicembre 2016, la data di distribuzione \u00e8 stata nuovamente respinta al 1 marzo 2019. Questo sar\u00e0 anche il primo film d'animazione DreamWorks distribuito da Universal Pictures, la cui casa madre NBCUniversal ha acquistato la DreamWorks Animation nel 2016, e dalla fine del loro accordo di distribuzione con 20th Century Fox. Nel settembre 2018 la data viene anticipata al 22 febbraio 2019.\nIl film \u00e8 prodotto da Bonnie Arnold e co-prodotto da Dean DeBlois e Chris Sanders. Nel 2012, \u00e8 stato annunciato che Jay Baruchel, Gerard Butler, Craig Ferguson, America Ferrera, Jonah Hill, Christopher Mintz-Plasse e Kristen Wiig sarebbero tornati nel terzo e ultimo film. Cate Blanchett riprende il suo ruolo come Valka rispettivamente dal secondo film. Nel novembre 2017, \u00e8 stato annunciato che Kit Harington riprender\u00e0 il ruolo di Eret dal secondo film, e F. Murray Abraham si \u00e8 unito al cast come antagonista principale del film, e Justin Ripple sostituisce T. J. Miller come Testaditufo. Il 17 aprile 2018, la DreamWorks ha confermato che il titolo del sequel \u00e8 cambiato in \"Dragon Trainer: Il mondo nascosto\" (\"How to Train Your Dragon: The Hidden World\"). Nel giugno 2018, viene pubblicato il primo poster e il primo trailer del terzo film.\nSerie televisive.\n\"Dragons\" (2012-2018).\nIl 12 ottobre 2010, venne annunciato che Cartoon Network aveva acquistato i diritti di trasmissione in tutto il mondo per una serie animata basata sul film \"Dragon Trainer\". Nel gennaio 2011, il produttore Tim Johnson ha confermato che i lavori sulla serie TV erano iniziati e che, a differenza degli spin-off delle serie TV dei film \"Madagascar\", \"Kung Fu Panda\" e \"Mostri contro alieni\", la serie \"DreamWorks Dragons\" sarebbe stata molto pi\u00f9 profonda e oscura, come il film. Questa serie TV \u00e8 la prima serie TV d'animazione della DreamWorks ad andare in onda su Cartoon Network al posto di Nickelodeon, a differenza delle serie TV precedenti come \"I pinguini di Madagascar\", \"Tutti pazzi per Re Julien\", \"Kung Fu Panda - Mitiche avventure\" e \"Mostri contro alieni\".\nSebbene sia stato annunciato che la serie doveva intitolarsi \"Dragons: The Series\", le promozioni TV mostrate nel giugno 2012 hanno rivelato il nuovo titolo \"Dragons: I cavalieri di Berk.\" La serie ha iniziato la messa in onda nel 2012. John Sanford, il regista di sette episodi nella prima stagione, ha confermato che ci sarebbe stata anche una seconda stagione. Jay Baruchel, che ha doppiato Hiccup, protagonista della serie, cos\u00ec come America Ferrera (Astrid), Christopher Mintz-Plasse (Gambedipesce), e T. J. Miller (Testaditufo). La seconda stagione \u00e8 intitolata \"Dragons: I paladini di Berk\", che sostituisce il precedente sottotitoli di \"Dragons: I cavalieri di Berk\". La serie TV \u00e8 stata rinnovata in altre sei stagioni che vennero pubblicate su Netflix con il titolo \"Dragons: Oltre i confini di Berk\". La serie TV \"Dragons\" consiste in un totale di 8 stagioni.\nCortometraggi.\n\"La leggenda del drago Rubaossa\".\n\"La leggenda del drago Rubaossa\" (\"Legend of the Boneknapper Dragon\") \u00e8 un cortometraggio di 17 minuti sequel del lungometraggio \"Dragon Trainer\". Il corto \u00e8 stato originariamente trasmesso in televisione il 14 ottobre 2010 su Cartoon Network e distribuito il giorno successivo come film speciale nel Blu-ray e formato a doppio disco per il DVD del primo film.\nIl cortometraggio segue Hiccup e i suoi giovani compagni che accompagnano il loro mentore, Skaracchio, in una missione per uccidere il leggendario drago Rubaossa. Verso la met\u00e0 il cortometraggio viene eseguito in animazione tradizionale, mostrando la storia di Skaracchio e i suoi incontri con il Rubaossa, e alla fine il cortometraggio torna all'animazione in 3D.\n\"Il libro dei draghi\".\n\"Il libro dei draghi\" (\"Book of Dragons\") \u00e8 un cortometraggio di 18 minuti, basato sul film Dragon Trainer, ed \u00e8 stato distribuito il 15 novembre 2011, in DVD e Blu-ray, insieme al cortometraggio \"Il dono della Furia Buia\".\nIl cortometraggio presenta Hiccup, Astrid, Sdentato e Skaracchio che raccontano la leggenda del Libro dei Draghi e rivelano i segreti sull'addestramento di esperti su nuovi draghi mai visti prima. Il cortometraggio mostra un totale di 14 diverse specie di draghi, ciascuno diviso in 7 classi: Stoker (Terribile Terrore, Incubo Orrendo), Boulder (Gronkio, Morte Sussurrante), Fear (Orripilante Bizippo, Snaptrapper), Sharp (Uncinato Mortale, Tagliaboschi), Tidal (Scalderone, Tamburo Furente), Mystery (Cambia-ala, Rubaossa) e Strike (Skrill, Furia Buia).\n\"Il dono del drago\".\n\"Dragons: Il dono del drago\" (\"Gift of the Night Fury\") \u00e8 uno speciale di Natale da 22 minuti di \"Dragon Trainer\", diretto da Tom Owens. \u00c8 stato distribuito il 15 novembre 2011 su DVD e Blu-ray, insieme al cortometraggio \"Il libro dei draghi\". \u00c8 conosciuto anche come \"Dragons - Il dono del Furia Buia\".\nIl cortometraggio si svolge nel bel mezzo della preparazione per le vacanze invernali vichinghe, lo \"Snoggletog\", quando improvvisamente tutti i draghi inspiegabilmente si dirigono verso una migrazione di massa, ad eccezione di Sdentato, quindi Hiccup gli d\u00e0 qualcosa per aiutarlo.\n\"L'inizio delle corse dei draghi\".\nUn cortometraggio della durata di 25 minuti, intitolato \"Dragons - L'inizio delle corse dei draghi\" (\"Dawn of the Dragon Racers\"), \u00e8 stato pubblicato l'11 novembre 2014 sul DVD e Blu-ray di \"Dragon Trainer 2\". \u00c8 stato distribuito su DVD separatamente il 3 marzo 2015 includendo anche \"Il libro dei draghi\" e \"La leggenda del drago Rubaossa.\" \u00c8 stato diretto da John Sanford e Elaine Bogan e presenta le voci di Jay Baruchel e America Ferrera insieme al cast della serie televisiva. Si tratta di una caccia per una pecora smarrita che si trasforma in una competizione tra Hiccup e i suoi amici per il primo titolo di campione delle corse dei draghi di Berk. \nNell'edizione italiana viene confermato tutto il cast dei film e della serie con la sola importante sostituzione di Letizia Scifoni con Chiara Gioncardi per il personaggio di Astrid, i motivi di questa sostituzione sono ignoti. Il mediometraggio \u00e8 stato trasmesso in prima visione televisiva il 29 novembre 2014 in orario preserale su Italia 1, al termine della prima settimana di messa in vendita dell'edizione home-video di \"Dragon Trainer 2\".\n\"Rimpatriata\".\n\u00c8 uno speciale di Natale di 22 minuti ambientato 10 anni dopo che i draghi hanno lasciato i vichinghi in \"Dragon Trainer - Il mondo nascosto\", ma all'interno dell'epilogo del film. I figli di Hiccup e Astrid credono che i draghi siano mostri pericolosi dopo aver trovato i diari di Stoick, portando Hiccup e Astrid a pianificare un modo per riportare indietro la tradizione draghi-vichinghi di Snoggletog per convincerli del contrario. Nel frattempo, i tre cuccioli di Sdentato e della Furia Chiara arrivano al villaggio in cerca di Hiccup. Negli USA, lo speciale \u00e8 andato in onda su NBC e uscito in DVD il 3 dicembre 2019. \nIn Italia, lo speciale \u00e8 stato trasmesso su K2, canale 41 del digitale terrestre, alle ore 20:00 il 23 dicembre 2019.\nOrdine cronologico.\nIn ordine cronologico le storie del franchise di \"Dragon Trainer\":\nSpettacolo dal vivo.\n\"Spettacolo sul ghiaccio\".\nUna produzione in stile Broadway chiamata \"How To Train Your Dragon ON ICE\" (\"lett. Dragon Trainer SUL GHIACCIO\") \u00e8 attualmente su Royal Caribbean's Allure of the Seas.\n\"Spettacolo in Arena\".\n\"How to Train Your Dragon Live Spectacular\" \u00e8 uno spettacolo teatrale d'adattamento del film \"Dragon Trainer\". Lo spettacolo \u00e8 stato realizzato in collaborazione con Global Creatures, la compagnia dietro a un altro spettacolo teatrale intitolato \"Walking with Dinosaurs - The Arena Spectacular\" e diretto da Nigel Jamieson. La colonna sonora \u00e8 sempre composta da John Powell e J\u00f3nsi di Sigur R\u00f3s. Lo spettacolo presenta 24 draghi animatronic - 10 diverse specie in varie dimensioni: Uncinato Mortale, Gronkio, Incubo Orrendo, Furia Buia (Sdentato), Morte Rossa, Skrill, Pungirapido, Sputacchio, Orripilante Bizippo e Mordi Uova. Presenta anche abitanti di Berk e vichinghi, tra cui Hiccup (Rarmian Newton/Riley Miner), Astrid (Sarah McCreanor/Gemma Nguyen), Stoick (Robert Morgan) e Skaracchio (Will Watkins).\nLo spettacolo \u00e8 stato presentato per la prima volta come \"How To Train Your Dragon Arena Spectacular\" il 3 marzo 2012, a Melbourne, in Australia, ed \u00e8 stato seguito da un tour neozelandese ad aprile 2012. Rinominato in \"How to Train Your Dragon Live Spectacular\", \u00e8 stato in tourn\u00e9e negli Stati Uniti e in Canada tra giugno 2012 e gennaio 2013, quando \u00e8 stato annullato a favore dello spettacolo in Cina, dove \u00e8 stato presentato per la prima volta a luglio 2014.\nAccoglienza.\nBox office.\nGuadagnando oltre un miliardo di dollari, \"Dragon Trainer\" \u00e8 il decimo franchise d'animazione di incassi pi\u00f9 alto."}
{"id": "4190031", "revid": "125161133", "url": "https://it.wikipedia.org/wiki?curid=4190031", "title": "Judo paralimpico", "text": "Il Judo paralimpico \u00e8 un adattamento del judo per atleti con disabilit\u00e0 visive (ipovisione e cecit\u00e0) che si pratica secondo le regole della International Judo Federation, seppur con opportune modifiche.\nIl Judo \u00e8 l'unica arte marziale presente ai Giochi paralimpici. Questo sport \u00e8 entrato nel programma paralimpico nel 1988 a Seul per gli uomini, nel 2004 ad Atene anche per le donne.\nLo sport \u00e8 gestito dalla International Blind Sports Federation (IBSA), fondata nel 1981 a Parigi.\nRegole.\nQuesta disciplina \u00e8 rivolta ad atleti ciechi delle classi B1, B2 e B3 riunite tutte insieme e divise soltanto dalle sette categorie di peso (le stesse del Judo olimpico).\nLe regole dello sport sono solo leggermente diverse dalle competizioni di judo regolari. Agli atleti \u00e8 permesso iniziare il combattimento con le prese (\"Kumi Kata\"). Se si perdono le prese l'arbitro ferma l'incontro e permette agli atleti di riprendere le Kumi Kata."}
{"id": "4190034", "revid": "599013", "url": "https://it.wikipedia.org/wiki?curid=4190034", "title": "Ji\u0159\u00ed Novotn\u00fd (hockeista su ghiaccio)", "text": ""}
{"id": "4190036", "revid": "767487", "url": "https://it.wikipedia.org/wiki?curid=4190036", "title": "Mora\u0161ice (Pardubice)", "text": "Mora\u0161ice \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4190041", "revid": "767487", "url": "https://it.wikipedia.org/wiki?curid=4190041", "title": "Il grande scout", "text": "Il grande scout (\"The Great Scout &amp; Cathouse Thursday\") \u00e8 un film statunitense del 1976 diretto da Don Taylor.\n\u00c8 una commedia western ambientata in Colorado nel 1908 con protagonisti Lee Marvin, Oliver Reed e Robert Culp.\nProduzione.\nIl film, diretto da Don Taylor su una sceneggiatura di Richard Shapiro, fu prodotto da Jules Buck e David Korda per la American International Pictures e girato in Messico.\nDistribuzione.\nIl film fu distribuito negli Stati Uniti dal 23 giugno 1976 al cinema dalla American International Pictures. \u00c8 stato poi pubblicato in DVD negli Stati Uniti dalla MGM Home Entertainment nel 2011.\nAlcune delle uscite internazionali sono state:\nPromozione.\nLa tagline \u00e8: \"They Weren't Forgotten By History...They Were Left Out On Purpose!\".\nCritica.\nSecondo il Morandini il film \u00e8 \"discreto western comico che promette molto pi\u00f9 di quello che d\u00e0. \u00c8 un sottogenere in cui le buone riuscite sono rarissime\". Il cast, comunque, risulta all'altezza delle aspettative."}
{"id": "4190043", "revid": "46931", "url": "https://it.wikipedia.org/wiki?curid=4190043", "title": "The Great Scout &amp; Cathouse Thursday", "text": ""}
{"id": "4190047", "revid": "1305772", "url": "https://it.wikipedia.org/wiki?curid=4190047", "title": "Moravany (Pardubice)", "text": "Moravany \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4190048", "revid": "52423926", "url": "https://it.wikipedia.org/wiki?curid=4190048", "title": "Profilage", "text": ""}
{"id": "4190049", "revid": "287204", "url": "https://it.wikipedia.org/wiki?curid=4190049", "title": "Popovice (Zl\u00edn)", "text": "Popovice (in tedesco \"Popowitz\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190050", "revid": "110157", "url": "https://it.wikipedia.org/wiki?curid=4190050", "title": "Prak\u0161ice", "text": "Prak\u0161ice (in tedesco \"Prakschitz\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190051", "revid": "1601148", "url": "https://it.wikipedia.org/wiki?curid=4190051", "title": "\u00c1kos Tolnay", "text": "Biografia.\nHa lavorato principalmente come sceneggiatore in quasi quaranta film, dapprima in Francia e poi in Italia, dove si stabilisce, dal 1934 al 1959. Ha anche partecipato come attore ad alcuni film, tra cui \"Roma citt\u00e0 aperta\". \u00c8 deceduto nella capitale italiana il 7 febbraio 1981, all'et\u00e0 di 78 anni, venendo sepolto al Cimitero Flaminio."}
{"id": "4190053", "revid": "767487", "url": "https://it.wikipedia.org/wiki?curid=4190053", "title": "To the Wonder", "text": "To the Wonder \u00e8 un film del 2012 scritto e diretto da Terrence Malick.\nTrama.\nNeil conosce a Parigi Marina, una giovane donna di origini russe, madre di una bambina di dieci anni. Tra i due nasce una grande storia d'amore che li porter\u00e0 a viaggiare, sin alla \"meraviglia dell'occidente\" (Mont Saint-Michel). I due, poi, si trasferiscono in un piccolo centro dell'Oklahoma, luogo in cui il loro amore, apparentemente senza fine, entra in crisi. Marina, anche a causa della scadenza del visto, torna in Europa. Neil, nel frattempo diventato tecnico specializzato in inquinamento ambientale, riallaccia un legame con una vecchia fiamma, Jane. Marina, tornata di nuovo negli Stati Uniti, cerca conforto nella parola di un sacerdote spagnolo (Padre Quintana), che, per\u00f2, \u00e8 a sua volta entrato in crisi con la propria fede.\nDistribuzione.\nIl film \u00e8 stato presentato in concorso al Festival di Venezia 2012 dove \u00e8 stato proiettato il 2 settembre. Nelle sale italiane \u00e8 uscito il 4 luglio 2013.\nAccoglienza.\nCome gi\u00e0 accadde per \"The Tree of Life\", il film, alla prima proiezione per i giornalisti, \u00e8 stato accolto con sonori fischi e con molti applausi. La critica si \u00e8 corrispondentemente divisa, oscillando tra giudizi molto aspri (Paolo Mereghetti del Corriere della Sera su tutti) ed elogi appassionati (Marzia Gandolfi di Mymovies.it ed altri). I nodi cruciali del film, che pare essere un sequel (o prequel per qualcuno) di \"The Tree of Life\", sono la quasi totale assenza di dialoghi, di una \"narrazione tradizionale\", che lascia interdetto lo spettatore, oltre che le quattro lingue del film (francese, inglese, spagnolo, italiano).\nPromozione.\nIl primo trailer del film \u00e8 stato diffuso online il 19 dicembre 2012.\nCuriosit\u00e0.\nCome \"Tree of Life\", anche \"To the Wonder\" pare avere radici nella storia personale del regista. Non era mai accaduto che il regista facesse trascorrere cos\u00ec poco tempo tra due suoi film (solo un anno e poco pi\u00f9). \u00c8 il primo film di Terrence Malick che si ambienta interamente in un tempo contemporaneo. Nel montaggio finale non sono state incluse delle scene interpretate da Jessica Chastain, Barry Pepper, Michael Sheen, Amanda Peet e Rachel Weisz.\nPremi.\nIl film ha vinto il premio collaterale, e minore, assegnato a margine del Festival di Venezia 2012 dal SIGNIS (associazione cattolica mondiale). Il film \u00e8 stato definito dai giurati \"ricco e poetico nella narrazione... un film di assoluta originalit\u00e0 che celebra il mistero della bellezza, della verit\u00e0 e dell'amore. \u00c8 una storia di uomini e donne che attraversano la vita con passione intensa\"."}
{"id": "4190054", "revid": "767487", "url": "https://it.wikipedia.org/wiki?curid=4190054", "title": "Lista di asteroidi (83001-84000)", "text": "Di seguito una lista di asteroidi dal numero 83001 al 84000 con data di scoperta e scopritore."}
{"id": "4190055", "revid": "287204", "url": "https://it.wikipedia.org/wiki?curid=4190055", "title": "N\u011bm\u010dice (Pardubice)", "text": "N\u011bm\u010dice \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4190056", "revid": "1310927", "url": "https://it.wikipedia.org/wiki?curid=4190056", "title": "Empoli Football Club 2012-2013", "text": "Questa pagina raccoglie i dati riguardanti l'Empoli Football Club nelle competizioni ufficiali della stagione 2012-2013.\nMaglie e sponsor.\nLo sponsor tecnico per la stagione 2012-2013 \u00e8 Royal Sport. Il primo sponsor \u00e8 NGM Mobile, azienda di telefonia, mentre il secondo sponsor \u00e8 la Computer Gross.\nOrganigramma societario.\nDal sito internet della societ\u00e0:\nArea direttiva\nArea organizzativa\nArea comunicazione\nArea tecnica\nArea sanitaria\nRosa.\nIn \"corsivo\" i calciatori non facenti pi\u00f9 parte della rosa, ma iscritti a referto durante la stagione.\nCalciomercato.\nSessione estiva \"(dal 01/07 al 31/08)\".\nTrasferimenti della sessione estiva di calciomercato\nSessione invernale\"(dall'2/1 al 31/1)\".\nTrasferimenti della sessione invernale di calciomercato\nStatistiche.\nStatistiche di squadra.\n\"Aggiornate al 9 marzo 2013\"\nStatistiche dei giocatori.\n\"Aggiornate al 3 giugno 2013\""}
{"id": "4190057", "revid": "1718925", "url": "https://it.wikipedia.org/wiki?curid=4190057", "title": "Personaggi de Il mondo di Patty", "text": "Elenco dei personaggi della telenovela argentina Il mondo di Patty.\nPersonaggi principali.\nPatty D\u00edaz Castro.\nInterpretata da Laura Esquivel e doppiata da Perla Liberatori.\nPatty, soprannome di Patrizia, \u00e8 la primogenita di Carmen e di Leandro, ed \u00e8 anche la sorella maggiore di Giacomo, nonch\u00e9 nipote di In\u00e9s e Francesco Gin\u00f3bili. Patty \u00e8 la leader delle popolari. \u00c8 molto buona, dolce, sensibile e altruista: pensa sempre agli altri prima di se stessa. \u00c8 la migliore amica di Giusy, Tamara e Sol. Non va molto d\u2019accordo con le divine, in modo particolare con Antonella, a causa anche del fatto che Patty \u00e8 innamorata del suo fidanzato, tuttavia per un breve periodo diventeranno ottime amiche. Non sa chi sia il suo vero padre fino alla fine della prima stagione. Nella seconda stagione Patty si fidanzer\u00e0 con Mathias e imparer\u00e0 ad avere pi\u00f9 fiducia in se stessa.\nMat\u00edas Beltr\u00e1n.\nInterpretato da Gast\u00f3n Soffritti e doppiato da Lorenzo De Angelis.\nFratello di Giusy e migliore amico di Fabio. Figlio di Laura e Roberto Beltr\u00e0n. Ex fidanzato di Antonella, Luciana, Felicitas, Wendy e Carina. Ragazzo sportivo, adora il calcio e sogna di prendere parte alla formazione ufficiale del Boca Juniors, sua squadra del cuore. \u00c8 innamorato di Antonella, ma poi capisce di essere innamorato di Patty. Onesto e leale, Matias \u00e8 sempre pieno di attenzione per gli amici che, per ricambiarlo, si schierano al suo fianco nei momenti difficili. Bello e bravo, Matias conquista il cuore di due ragazze davvero speciali: Antonella, leader delle Divine, e Patty, esponente delle Popolari. Con l'andare della serie capir\u00e0 il vero valore di bellezza e, dopo diversi colpi di scena, il suo cuore sar\u00e0 conquistato dal fascino naturale di Patty.\nCarmen Castro Santini de D\u00edaz.\nInterpretata da Griselda Siciliani e doppiata da Sabrina Duranti\n\u00c8 la fidanzata di Leandro ed \u00e8 la madre di Patty e Giacomo.\nVive a Bariloche insieme alla figlia e successivamente si trasferisce a Buenos Aires per delle visite mediche. Inizia a lavorare nel bar della scuola di Ines, la madre di Leandro. \u00c8 molto buona, simpatica e gentile. Non va d'accordo con Bianca, la futura moglie di Leandro, a causa del fatto che anni prima lei e Leandro stavano insieme, infatti \u00e8 sempre stata innamorata di Leandro. Quest'ultimo \u00e8 il padre biologico di Patty, ma non l'hai mai detto a nessuno, credendo, a causa di alcuni messaggi falsi scritti da Ines, che Leandro non ne volesse pi\u00f9 sapere di lei. Nella seconda stagione si sposer\u00e0 con Leandro e avranno un bambino di nome Giacomo e diventer\u00e0 amica di Bianca.\nAntonella Lamas Bernardi.\nInterpretata da Brenda Asnicar e doppiata da Letizia Scifoni.\nAntonella \u00e8 la leader delle Divine e anche l'antagonista principale della serie. \u00c8 la figlia di Bianca e sorella di Fabio. \u00c8 cattiva, superficiale, vanitosa, vendicativa e senza scrupoli, da sempre abituata ad ottenere ci\u00f2 che desidera. Detesta Patty, rendendole la vita impossibile. Ex di Matias e fidanzata di Nicolas, con il quale ha vissuto un'emozionante storia messa a dura prova da Emma, ragazza molto ricca e malvagia che diventer\u00e0 sua nemica. Durante la seconda stagione, si rifidanzer\u00e0 con Bruno, relazione messa a dura prova a causa dI Babi con l'aiuto di sua madre, e successivamente dalle divine, gelose della sua rinnovata amicizia con Patty e di Bruno, per i quali temono che Antonella le trascuri. Diventata pi\u00f9 volte amica di Patty, durante il corso della serie, torner\u00e0 sempre sua nemica, a causa della loro rivalit\u00e0, causata anche dai due gruppi, degli inganni, e dell'indole perfida ed egoista della Divina.\nLeandro D\u00edaz Rivarola.\nInterpretato da Juan Darth\u00e9s e doppiato da Francesco Prando.\nMarito di Carmen, padre di Patty e Giacomo, ex-fidanzato di Bianca, Victoria, Samanta, Alicia, Anna e Francesca. Inizialmente non sa di essere il padre di Patty, ma grazie ad una rivelazione della madre lo scoprir\u00e0. Medico pediatra in una clinica di Buenos Aires, della quale \u00e8 anche direttore. Nella prima stagione il suo migliore amico \u00e8 Esteban, interpretato da Rub\u00e9n de la Torre, mentre nella seconda stagione, lo \u00e8 Ernesto, interpretato da Manuel Wirzt. Leandro, nella prima stagione ha una cameriera di nome Petra, interpretata da Silvia Yori, nella seconda stagione viene sostituita da Soccorro.\nBianca Bernardi de Lamas.\nInterpretata da Gloria Carr\u00e1 e doppiata da Anna Cesareni.\nPersonaggio piuttosto discutibile, falso e bugiardo. \u00c8 una donna avida e ipocrita. Da tempo \u00e8 fidanzata con Leandro, l'uomo che vuole sposare, non tanto per amore, quanto per mettere mano sul suo patrimonio. Con l'arrivo di Carmen nella vita di Leandro, inizier\u00e0 ad architettare una serie di inganni per allontanarla da lui, grazie alla fedele collaborazione dei suoi collaboratori, Paolo, Dorina e Andres. Le sue migliori amiche sono Diana Demini, Lourdes Sanetti e Laura Beltr\u00e0n. Nella seconda stagione diventer\u00e0 attrice, e amica di Carmen.\nIn\u00e8s Rivarola vedova D\u00edaz.\nInterpretata da Marcela L\u00f3pez Rey e doppiata da Daniela Nobili.\nInes \u00e8 la madre di Leandro, nonna di Patty e Giacomo e la preside della scuola. \u00c8 una donna avida, crudele e malvagia , ma vuole molto bene a suo figlio e non ha mai sopportato che lui stesse con Carmen date le sue origini umili. Infatti, ha fatto di tutto per separarli. Vuole molto bene a Bianca e considera Antonella come sua nipote. Durante la seconda stagione imparer\u00e0 a voler bene anche a Carmen e soprattutto a sua nipote Patty.\nPopolari.\nOltre a Patty il gruppo \u00e8 formato da:\nJosefina \"Giusy\" Beltran.\nInterpretata da Thelma Fardin e doppiata da Roberta De Roberto.\nGiusy \u00e8 sorella di Matias. Rimane cieca durante un incidente. Chioma riccia, lunga e mora e sorriso smagliante, \u00e8 una ragazza dal carisma naturale che tutti, volenti o nolenti, notano. Semplice e leale, ma tenace e coraggiosa quando serve, Giusy \u00e8 fin dall'inizio una delle pi\u00f9 care amiche di Patty: sebbene sia quest'ultima il capitano ufficiale, \u00e8 Giusy a ricoprire l'effettivo ruolo di leader delle Popolari, gruppo che forma insieme a Sol e Tamara. Il suo grande amore \u00e8 Guido, ed \u00e8 la ex di Alan e Gonzalo. Adora leggere e allo stesso tempo divertirsi. Per quel che riguarda i sentimenti, inizialmente \u00e8 la ragazza di Alan, ma ben presto si accorger\u00e0 del grande amore della sua vita, Guido: un amore intenso e unico, portato in avanti fino alla fine della serie, pieno di ostacoli, imbrogli e tragedie, ma superato sempre al meglio, prima da uno, e poi dall'altro.\nTamara Valiente.\nInterpretata da Eva De Dominici e doppiata da Veronica Puccio.\nPopolare, premurosa, riservata e discreta. Ottima giocatrice di hockey. Fidanzata di Fabio ed ex di Viny e Guido. Fabio la tradir\u00e0 due volte: la prima volta con Emma Taylor (Calu Rivero, nella prima stagione), la seconda con Guadalupe (Julia Middleton), conosciuta in Spagna, (nella seconda stagione). Tuttavia Tamara e Fabio torneranno presto insieme e nulla riuscir\u00e0 pi\u00f9 a separarli. Alla fine della seconda stagione Tamara diventa una modella e proprio per questo la coppia si trasferisce a New York.\nSol Demini.\nInterpretata da Maria Sol Berecoechea e doppiata da Laura Amadei.\nAlta, snella, divertente e un po' svampita, Sol \u00e8 fra i personaggi pi\u00f9 simpatici della serie. Gemella di Belen, che appare solo nella seconda stagione ed \u00e8 interpretata da Maria Belen Berecoechea. Migliore amica di Giusy, Patty e Tamara. Vivr\u00e0 una deliziosa storia d'amore con un personaggio altrettanto simpatico e buffo: Santiago che per\u00f2 si interromper\u00e0 brutalmente a causa di una cotta per Camilo (seconda stagione, interpretato da Cristi\u00e1n Belgrano) con cui Sol inizier\u00e0 una relazione che troncher\u00e0 a causa dei sensi di colpa nei confronti di Santiago, con il quale si riconcilier\u00e0.\nSantiago Peep Maria Sebastian Masegosa.\nInterpretato da Nicol\u00e1s Torcanowski e doppiato da Gabriele Patriarca\nSantiago \u00e8 uno dei personaggi pi\u00f9 buoni della serie. Paffuto e simpatico, adora stare con i suoi amici, per i quali mette a frutto la sua pi\u00f9 grande passione, la cucina: prepara dolci e torte di vario genere per le serate in compagnia. \u00c8 il migliore amico di Guido. Inizialmente \u00e8 innamorato di Patty, ma alla fine della prima serie un'altra Popolare conquister\u00e0 il suo cuore, la bella Sol, con la quale vivr\u00e0 una relazione molto romantica.\nAlan Avolio Tecrina.\nInterpretato da Nicol\u00e0s Zuviria e doppiato da Daniele Raffaeli\nRagazzo pacato e molto intellettuale. Adora il cinema e l'arte, ma la sua passione pi\u00f9 grande \u00e8 la musica: per questo scrive i testi e compone la musica di alcuni brani per Le Popolari. \u00c8 inizialmente fidanzato con Giusy: la loro rottura porter\u00e0 qualche incomprensione con il suo migliore amico, Guido. Nel corso della serie avr\u00e0 una relazione speciale con una \"Divina\", la bella Caterina. Nonostante le differenze, i due dimostreranno pi\u00f9 volte di provare un amore speciale l'uno per l'altro. Fa parte degli Skratch ed \u00e8 anche l'ex sia di Guadalupe che di Pia.\nGonzalo Molina.\nInterpretato da Juan Manuel Guilera e doppiato da Marco Bassetti\nFiglio di Manuel Molina (interpretato da Chico Ferdin\u00e1ndez). Gonzalo \u00e8 il fratello di Bruno. Fidanzato con Felicitas, ex ragazzo di Luciana e di Giusy con la quale inizier\u00e0 ad uscire grazie ad un piccolo tranello, che non tarder\u00e0 a venire scoperto. Sempre stato ossessionato di Giusy, ha fatto di tutto per stare con lei, tant'\u00e8 che nella seconda stagione ce l'ha fatta, ma l'amore per Guido da parte di Giusy \u00e8 troppo forte e presto lui se ne accorger\u00e0 e dovr\u00e0 accettarlo. Fa parte degli Skratch.\nFelipe Cotri.\nInterpretato da Rodrigo Velilla e doppiato da Alessio De Filippis\n\u00c8 il ragazzo di Luciana. Non ama particolarmente lo studio e i libri: preferisce dedicarsi agli sport dove, senza dubbio, ottiene migliori risultati. Appassionato di tuffi ed arti marziali, ma la sua sicurezza e la sua grinta sembrano venire meno nelle situazioni imbarazzanti dove il piccolo Felipe inizia a balbettare dal disagio.\nDivine.\nOltre ad Antonella, il gruppo \u00e8 formato da:\nP\u00eda Sanetti.\nInterpretata da Camila Outon e doppiata da Letizia Ciampa.\nFiglia di Lourdes, fidanzata di Viny, ex di Alan e Bruno. \u00c8 il braccio destro di Antonella: insieme a Caterina, Luciana e Martina, formano il gruppo delle Divine. \u00c8 pettegola e seminatrice di zizzania: poche volte dice la verit\u00e0 e ha una tendenza quasi naturale a creare problemi. Tanta sicurezza ostentata, cela in realt\u00e0 una forte componente di timidezza e di scarsa autostima. Il suo obiettivo \u00e8 essere la preferita di Antonella, anche se \u00e8 la prima a criticarla alle spalle. Sogna di essere leader e le costa ammettere che non lo sar\u00e0 mai.\nCaterina Artina.\nInterpretata da Camila Salazar e doppiata da Eleonora Reti.\n\u00c8 allegra, ha un viso d'angelo, ed \u00e8 forse la persona pi\u00f9 buona del gruppo. Caterina \u00e8 con Pia e Antonella la terza componente delle Divine. Una grande alleata di Antonella; la stima e la invidia per la sua personalit\u00e0 forte, per il suo modo di cantare e di cavarsela nella vita. Con Antonella creer\u00e0 una linea di moda. \u00c8 un'autentica ragazza-shopping. Si distingue per la chioma di capelli platinata. Lei per\u00f2 \u00e8 anche molto romantica: per questo vivr\u00e0 una storia d'amore con il dolce Alan.\nLuciana Menditeg\u00fci.\nInterpretata da Nicole Luis e doppiata da Francesca Rinaldi.\nFidanzata di Felipe ed ex di Gonzalo, Guido e Mat\u00edas. Di estrema bellezza e intelligenza, ma anche perfidia ed egoista, Luciana \u00e8 sicuramente alla pari con Antonella, ma non ha n\u00e9 il talento, n\u00e9 lo spirito del capogruppo delle Divine.\nFabio Lamas Bernardi.\ninterpretato da Brian Vainberg e doppiato da Davide Perino.\nFabio \u00e8 fratello della divina Antonella. Con la madre, Bianca, ha un rapporto piuttosto conflittuale: non condivide le bugie e i tranelli che tende a Leandro per farsi sposare. Nonostante sia fratello di Antonella e figlio di Bianca, ha un carattere dolce e molto buono. Non a caso \u00e8 il ragazzo di Tamara, la timida componente delle Popolari. Fa parte degli Skratch ed \u00e8 l'ex di Emma e Guadalupe.\nGuido Lein\u00e8z.\nInterpretato da Santiago Talledo e doppiato da Davide Quatraro.\nGuido \u00e8 sicuramente il ragazzo pi\u00f9 sensuale della serie. Capelli lunghi, sguardo intenso e misterioso, Guido ha tutte le carte in regola per fare il modello. Adora il rugby e stare con gli amici: per lui l'amicizia \u00e8 un valore molto importante, tanto da venire prima dell'amore. Affascinante e divertente, Guido conquista il cuore di molte ragazze alla Pretty Land School of Arts, ma solo una gli far\u00e0 battere davvero il cuore, Giusy. Sar\u00e0 perch\u00e9 sono opposti ma allo stesso tempo simili; sar\u00e0 perch\u00e9 \u00e8 una storia d'amore che si consuma piano piano, senza fretta e con numerose sorprese, che superer\u00e0 tanti ostacoli, tra le quali persone come Tamara, e soprattutto Gonzalo. \u00c8 un amore che non si perder\u00e0 mai. \u00c8 il migliore amico di Santiago e Bruno. Fidanzato di Giusy. Fa parte degli Skratch ed \u00e8 l'ex di Luciana e Tamara.\nBruno Molina.\nInterpretato da Andr\u00e9s Gil e doppiato da Gabriele Lopez\nConsiderato da tutti il pi\u00f9 bello tra i ragazzi della scuola, infatti \u00e8 il fidanzato di Antonella, cio\u00e8 la ragazza pi\u00f9 bella della scuola, ex di Pia e di Baby. Figlio di Manuel e fratello di Gonzalo. Miglior amico di Patty e Guido. Fa parte degli Skratch. Nella seconda stagione scapper\u00e0 con Antonella e soffrir\u00e0 molto quando lei andr\u00e0 in collegio, infatti tenta in tutti i modi di salvarla da Francesca e Baby. Quando tutto poi sembra essersi sistemato, sorge un altro problema: Antonella e Fabio vanno in Spagna e quando lei torna pensa che tra Bruno e Patty ci sia qualcosa, tutto questo grazie alle menzogne di Pia e Luciana. Quando Antonella chiede a Bruno se lui l'ama ancora, il ragazzo le dice che ormai \u00e8 tutto passato, alla fine per\u00f2, Bruno, vedendo il cambiamento di Antonella e capendo di amarla ancora, torna con lei.\nAltri componenti.\nNella prima stagione, Martina, Migliore amica di Luciana; nella seconda amica di Felicitas, Olga e Wendy, poi cacciate per aver tradito Antonella, interpretate rispettivamente dalle attrici Olivia Molina e Brenda Chichlowsky. Troviamo poi, Guadalupe, giunta dalla Spagna per via di Fabio, il suo ex. Alla fine, Guadalupe si fidanza con il nuovo studente Ringo, e Felicitas con Gonzalo. (Lucas Velazco). Interpretata da Julia Middleton e doppiata da Elena Perino.\nAltri personaggi.\nDorina.\nInterpretata da Vivian El Jaber.\nDorina \u00e8 la finta domestica di Bianca, alleata con lei nella \u201cmissione\u201d di conquista di Leandro e dei suoi soldi. in realt\u00e0 \u00e8 una truffatrice, farebbe qualsiasi cosa per denaro. Nonostante questi aspetti negativi per\u00f2, Dorina riesce a farsi amare dal pubblico grazie alla sua simpatia e goffaggine. Ogni sua mossa infatti \u00e8 accompagnata da gaffe, cadute e tanto altro: tutti fattori che riescono a rendere simpatico il personaggio, caratterizzato da capelli molto ricci e abiti strampalati, che incorniciano il suo volto. Ama cantare canzoncine sull'amore, aventi come testo, \"\"Se io non ho l'amore, non ho pi\u00f9 niente, non ho pi\u00f9 il cuore\". \u00c8 segretamente innamorata di Andres.\nPaolo.\nInterpretato da Martin Bossi.\nInsieme a Bianca e Dorina, \u00e8 l'ultimo componente del trio di truffatori. Interpreta la parte dell'impeccabile autista di Bianca, della quale \u00e8 segretamente innamorato. \u00c8 un attore mancato, dotato di grande versatilit\u00e0: durante la serie vestir\u00e0 con successo i panni di innumerevoli personaggi, ottenendo un effetto camaleontico davvero eccezionale!\nAndres/Federico Olivieri.\nInterpretato da Diego Ramos, doppiato da Andrea Lavagnino\nAttore di telenovelas, si vanta dei suoi successi all'estero. Accetta la proposta di Paolo di fingersi fidanzato di Carmen. Nato come una farsa, alla fine si innamora perdutamente di lei e si avvale delle sue doti da attore, di telenovelas, per provare a conquistare il suo cuore. Sapendo che come Andres, non la conquister\u00e0 mai, decider\u00e0 di fingere la sua morte e creare, il suo alterego, facendolo passare, come il fratello gemello di Andres, Federico. Carmen, ovviamente, alla fine scoprir\u00e0 il tutto e non vorr\u00e0 pi\u00f9 vedere l'uomo.\nAshley.\nInterpretata da Virginia Kaufmann.\n\u00c8 la pi\u00f9 cara amica di Carmen e sua compagna di vita gi\u00e0 da Bariloche, Ashley si trasferir\u00e0 presto a Buenos Aires con Carmen e Patty. Sempre disposta ad aiutarla e sostenerla nei periodi di crisi, \u00e8 l'amica pi\u00f9 fedele di Carmen e, allo stesso modo, \u00e8 affezionata alla figlia, Patty. A Buenos Aires anche Ashley trover\u00e0 l'amore, conoscendo Esteban, migliore amico e collega di Leandro.\nViny, Dami\u00e1n, Pepito, Emanuel e Ringo.\nInterpretati rispettivamente da Leonel Deluglio, Valent\u00edn Villafa\u00f1e, Lucas Velazco, Francisco Verardi e Diego Treu.\nAppaiono dalla seconda stagione come nuovi ragazzi della Pretty Land School. Viny diventa poi il ragazzo di Tamara e successivamente di Pia.\nIn\u00e9s Rivarola vedova D\u00edaz.\nInterpretata da Marcela L\u00f3pez Rey e doppiata da Daniela Nobili.\nMadre di Leandro. Direttrice della prestigiosa Pretty Land School of Arts. \u00c8 una donna di classe e di ottima posizione sociale: considera suo figlio un principe, e desidera frequentare persone della sua stessa classe sociale. Per questo, in passato, ha fatto di tutto per separare Leandro da Carmen, nonostante i due si amassero alla follia. Ha un grande alleato all'interno del corpo docenti, Germano: per quanto vi sia una forte differenza di et\u00e0, il loro rapporto profuma pi\u00f9 di una volta d'amore. A causa di una bugia da parte di suo marito, ha creduto per anni che sua sorella Anna fosse morta, mentre in realt\u00e0 lei era viva e vegeta, molto povera, visto che tutto il suo patrimonio era andato a Ines. Infine si sposer\u00e0 con il produttore discografico di Patty e Antonella: Pedro Achaval.\nSocorro Bernardi.\nInterpretata da Fabiana Garc\u00eda Lago e doppiata da Deborah Ciccorelli, appare solo nella seconda stagione.\nSorella di Bianca e Fito, figlia di Susanna e zia di Antonella e Fabio, \u00e8 la baby-sitter di Giacomo. \u00c8 dotata di poteri magici, ed \u00e8 una delle amiche pi\u00f9 fidate di Carmen. Abbandonata dalla madre in un orfanotrofio, la cerca per mari e monti, e, prima di rivelare a Bianca la sua identit\u00e0, cerca di avvicinarsi a lei lavorando come baby sitter in casa di Diaz Rivarola.\nFrancesca Serrano Dupresse.\nInterpretata da Veronica Vieyras e doppiata da Anna Cugini, appare solo nella seconda stagione.\nMatrigna di Antonella e Fabio, ex moglie di Roberto e madre di Barbara. Ex fidanzata di . Francesca \u00e8 una donna insopportabile,odiosa,malvagia perfida e crudele. Costringer\u00e0 Antonella a farle da schiava affinch\u00e9 sua madre Bianca non vada in prigione. Far\u00e0 di tutto per rovinare Antonella rinchiudendola anche nel peggior college. Far\u00e0 ipnotizzare Leandro affinch\u00e9 si innamori di lei, durante il viaggio per\u00f2 Leandro avr\u00e0 un incidente nel quale perder\u00e0 la memoria e rimarr\u00e0 intrappolato nella foresta. Dopo ci\u00f2 lei e sua figlia andranno via per sempre.\nBarbara \"Baby\"\" Serrano Dupresse.\nInterpretata da Eliana Gonz\u00e1lez e doppiata da Gemma Donati, appare solo nella seconda stagione.\nSorellastra di Antonella e Fabio, figlia di Francesca e Roberto.\nBaby \u00e8 malvagia, insopportabile come la madre, bugiarda, perfida e ingannatrice. Far\u00e0 di tutto per rovinare la vita di Antonella e prendere la sua vita e il suo successo. Inganner\u00e0 Bruno il fidanzato di Antonella e per un po' si fidanzer\u00e0 con lui. \u00c8 gelosa e senza scrupoli. Far\u00e0 parte delle divine. Successivamente dopo aver fatto credere a Leandro di essere sua figlia andr\u00e0 in prigione insieme alla madre.\nFrancesco \"Chicco\" Gin\u00f3bili.\nInterpretato da Nicol\u00e1s D'Agostino e doppiato da Francesco Pezzulli\nAlias Eugenio Barcaroli. Giovane e dinamico, Chicco \u00e8 il \"professore di musica\" nella Pretty School of Arts, ma in realt\u00e0, non \u00e8 affatto un professore, e in pi\u00f9 non sa proprio nulla di musica. Strampalato e divertente, crede che tutte le donne caschino ai suoi piedi. Ha una relazione burrascosa e complicata con la professoressa di danza all'interno della scuola, Emilia, con la quale vive una storia all'insegna dei rifiuti e dei ripensamenti, tutto condito con la comicit\u00e0 tipica del personaggio. \u00c8 figlio di Anna, cugino di Leandro, nipote di Ines e quindi zio di Patty. Entrer\u00e0 nella scuola come Eugenio Barcaroli per riscattare la madre del torto subito dall'ex marito di Ines.\nEmilia Escob\u00e0r.\nInterpretata da Florencia Ortiz e doppiata da Paola Majano.\nEmilia \u00e8 la severa professoressa di danza presso la Pretty Land School of Arts. Donna matura e affascinante, conquista subito il cuore del giovane professor Barcaroli. Anche la donna non resta indifferente al fascino di Chicco: la sua iniziale relazione con Germano \u00e8 messa in discussione proprio dalle attenzioni che il giovane Barcaroli le riserva. Lo strampalato Barcaroli e la severa Emilia saranno i protagonisti di una delle storie d'amore pi\u00f9 amate della serie.\nLucas.\nInterpretato da Luciano Ruiz e doppiato da Alessio Nissolino\nHa conosciuto Patty a Bariloche, i due si sono incontrati nella stessa modo in cui si conobbero Patty e Matias. S'innamorer\u00e0 alla follia di Patty, ma quando capir\u00e0 che Patty \u00e8 ancora innamorata di Matias, i due si lasceranno. Alla fine si fidanzer\u00e0 con Karina, l'ex ragazza di Matias.\nKarina.\nHa conosciuto Matias per caso e da quel momento ne \u00e8 ossessionata. Sar\u00e0 uno dei motivi per cui Matias e Patty litigheranno. \u00c8 molto carina, e anche se Matias le confider\u00e0 che lui \u00e8 fidanzato; lei comunque lo bacer\u00e0 e questo spezzer\u00e0 il cuore della povera Patty, ma per fortuna dopo un po' si lasceranno, perch\u00e9 Matias \u00e8 ancora follemente innamorato di Patty.\nNicol\u00e1s Ivanichivic.\nInterpretato da Rodrigo Guirao D\u00edaz e doppiato da Edoardo Stoppacciaro. \u00c8 un ragazzo davvero affascinante, il cui ingresso nella serie \u00e8 piuttosto tardivo. \u00c8 il finto fratellastro di Bianca ed ex ragazzo di Emma. Nicolas non resister\u00e0 al fascino di Antonella, della quale si innamorer\u00e0 follemente, e, nonostante Emma cercher\u00e0 di separarli, per un periodo riusciranno a fidanzarsi. Alla fine della prima stagione per dimenticare Antonella parte per la Spagna stracciando la sua foto.\nEmma Taylor.\nInterpretata da Calu Rivero e doppiata da Chiara Gioncardi.\nRagazza di origini americane, trasferitasi in Argentina, \u00e8 tanto bella quando cattiva e prepotente, figlia di un uomo ricco che si scoprir\u00e0 avere a che fare molto con Antonella e con Nicolas. All'inizio considera Antonella come un \"alleata\", anche se di certo non la considera alla sua altezza. Ex fidanzata di Nicolas e Fabio.\nAnna.\nInterpretata da Paula Robles e doppiata da Marta Altinier.\nHa una sorella, Angela, che per gelosia in passato ha tentato di ucciderla e l'ha costretta a fuggire. Infatti si ritrover\u00e0 a vivere su una piccola isola e la sua unica compagnia \u00e8 Stella, un cavallo. Salva Leandro da un incidente aereo, dove ha perso la memoria, e si innamora di lui, ricambiata.\nGermano.\nInterpretato da Luciano C\u00e1ceres e doppiato da Gianni Bersanetti\nGermano \u00e8 assistente di Ines, la preside della Pretty Land School of Arts. Nonostante sia il fidanzato di Emilia, mostra da sempre un'innegabile preferenza per Ines: disposto a tutto per lei, \u00e8 continuamente impegnato ad assecondare ogni suo desiderio. \u00c8 geloso di Chicco, visto che \u00e8 riuscito, in un sol colpo, a conquistare due cuori: quello di Ines e, successivamente, quello di Emilia, che lo lascer\u00e0 per lui. \u00c8 inoltre molto geloso di Pedro Achaval, fidanzato e successivamente marito di Ines. Infatti non perdendo occasione per stuzzicarlo e per farlo ingelosire."}
{"id": "4190059", "revid": "599013", "url": "https://it.wikipedia.org/wiki?curid=4190059", "title": "Joop van Hulzen", "text": "Biografia.\nDebutt\u00f2 come attore nel 1920, all'et\u00e0 di 22 anni, quando apparve in due film olandesi diretti da Theo Frenkel; verso la fine degli anni venti lavor\u00f2 in Germania, dove partecip\u00f2 a tre pellicole con il nome Joop van H\u00fclsen. In Italia inizi\u00f2 una carriera piuttosto intensa, attiva dal 1938 al 1955, periodo in cui comparve in una ventina di film, tra cui alcuni capolavori come \"Roma citt\u00e0 aperta\" (1945) e molte grandi produzioni come \"Cagliostro\" (1949), \"Il principe delle volpi\" (1949), \"Vacanze romane\" (1953) e \"Guerra e pace\" (1956). Ritiratosi dal grande schermo, rientr\u00f2 in Olanda; fatta salva la sua partecipazione alla serie televisiva \"De opvolger\" nel 1965 e a un'ultima pellicola nel 1966, non ebbe pi\u00f9 occasione di lavorare nel cinema. Mor\u00ec all'et\u00e0 di 72 anni."}
{"id": "4190060", "revid": "46931", "url": "https://it.wikipedia.org/wiki?curid=4190060", "title": "Death Hunt", "text": ""}
{"id": "4190061", "revid": "110157", "url": "https://it.wikipedia.org/wiki?curid=4190061", "title": "Neratov", "text": "Neratov \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4190063", "revid": "640277", "url": "https://it.wikipedia.org/wiki?curid=4190063", "title": "Archie Robertson (atleta)", "text": "Prese parte ai Giochi di Londra 1908 conquistando la medaglia d'oro nelle 3 miglia a squadre insieme a Joe Deakin e William Coales e l'argento nei 3200 metri siepi."}
{"id": "4190065", "revid": "22475", "url": "https://it.wikipedia.org/wiki?curid=4190065", "title": "To be announced", "text": "To be announced, solitamente abbreviato con l'acronimo TBA, \u00e8 un'espressione idiomatica inglese tipica del mondo del cinema, della televisione e della musica, utilizzata per indicare l'incertezza su una data, la partecipazione ad un evento futuro o, pi\u00f9 in generale, per qualsiasi dettaglio che deve ancora essere definito ufficialmente. La sua traduzione in italiano \u00e8: \u00ab\"da definire\"\u00bb, \u00ab\"da definirsi\"\u00bb o \u00ab\"da comunicare\"\u00bb.\nIl termine viene utilizzato, con un significato differente, anche in ambito finanziario.\nAltre espressioni similmente utilizzate sono \"To be determined\" (TBD) e \"To be confirmed\" (TBC)."}
{"id": "4190066", "revid": "86599", "url": "https://it.wikipedia.org/wiki?curid=4190066", "title": "Lista di asteroidi (84001-85000)", "text": "Di seguito una lista di asteroidi dal numero 84001 al 85000 con data di scoperta e scopritore."}
{"id": "4190067", "revid": "110157", "url": "https://it.wikipedia.org/wiki?curid=4190067", "title": "Opatovice nad Labem", "text": "Opatovice nad Labem \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4190068", "revid": "767487", "url": "https://it.wikipedia.org/wiki?curid=4190068", "title": "Canicola (film 1983)", "text": "Canicola (\"Canicule\") \u00e8 un film francese del 1983 diretto da Yves Boisset.\n\u00c8 un film d'azione a sfondo poliziesco con protagonisti Lee Marvin, Miou-Miou e Jean Carmet. \u00c8 basato su un romanzo di Jean Vautrin (alias Jean Herman).\nTrama.\nUn latitante in fuga della polizia, con in mano milioni di dollari si nasconde nella casa di una famiglia di contadini. La situazione cambia quando la famiglia si rivela di essere ancora pi\u00f9 orientata alla criminalit\u00e0 di lui e inizia a terrorizzarlo invece del contrario.\nProduzione.\nIl film, diretto da Yves Boisset su una sceneggiatura di Jean Herman, Michel Audiard, Dominique Roulet, Serge Korber e dello stesso Yves Boisset con il soggetto di Jean Herman (autore del romanzo), fu prodotto da Norbert Saada per Cinetelefilms, Franco London Films, Swaine Productions, TF1 Films e Union Generale Cinematographique.\nDistribuzione.\nIl film fu distribuito al cinema in Francia dall'11 gennaio 1984 e in tutto il mondo dalla U.G.C. Worldwide Distribution.\nAlcune delle uscite internazionali sono state:\nCritica.\nSecondo il Morandini \"Boisset ha sbagliato questo polar (poliziesco alla francese) a causa di un copione mal scritto\"."}
{"id": "4190069", "revid": "599013", "url": "https://it.wikipedia.org/wiki?curid=4190069", "title": "The Dissolving Room", "text": "The Dissolving Room \u00e8 il primo album in studio del gruppo musicale statunitense Shearwater, pubblicato nel 2001 dalla Grey Flat Records."}
{"id": "4190071", "revid": "110157", "url": "https://it.wikipedia.org/wiki?curid=4190071", "title": "Ost\u0159e\u0161any", "text": "Ost\u0159e\u0161any \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4190073", "revid": "287204", "url": "https://it.wikipedia.org/wiki?curid=4190073", "title": "Ostresany", "text": ""}
{"id": "4190074", "revid": "131145", "url": "https://it.wikipedia.org/wiki?curid=4190074", "title": "Arthur Robertson (atleta)", "text": ""}
{"id": "4190076", "revid": "46931", "url": "https://it.wikipedia.org/wiki?curid=4190076", "title": "Canicule", "text": ""}
{"id": "4190078", "revid": "110157", "url": "https://it.wikipedia.org/wiki?curid=4190078", "title": "Ost\u0159et\u00edn", "text": "Ost\u0159et\u00edn \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4190080", "revid": "287204", "url": "https://it.wikipedia.org/wiki?curid=4190080", "title": "Ostretin", "text": ""}
{"id": "4190081", "revid": "1964823", "url": "https://it.wikipedia.org/wiki?curid=4190081", "title": "Ascoli Calcio 1898 2012-2013", "text": "Questa voce raccoglie le informazioni riguardanti lAscoli Calcio 1898 nelle competizioni ufficiali della stagione 2012-2013.\nMaglie e sponsor.\nLo sponsor tecnico per la stagione 2012-2013 \u00e8 Max Sport, mentre lo sponsor ufficiale \u00e8 Carisap. La prima maglia \u00e8 a righe verticali bianche e nere.\nStagione.\nL'Ascoli partecipa al campionato di Serie B 2012-2013, il diciottesimo della sua storia.\nIl debutto stagionale avviene in Coppa Italia: davanti al proprio pubblico, l'Ascoli batte 2-1 il Portogruaro dopo i tempi supplementari per poi essere eliminato dal Chievo, perdendo 4-0.\nOrganigramma societario.\nArea direttiva\nArea organizzativa\nArea comunicazione\nArea tecnica\nArea sanitaria"}
{"id": "4190082", "revid": "767487", "url": "https://it.wikipedia.org/wiki?curid=4190082", "title": "Shark 3D", "text": "Shark 3D (\"Bait\") \u00e8 un film australiano del 2012 diretto da Kimble Rendall. Ha come protagonisti Xavier Samuel, Sharni Vinson, Phoebe Tonkin e Julian McMahon.\nIl film \u00e8 stato presentato fuori concorso alla 69\u00aa Mostra internazionale d'arte cinematografica di Venezia ed \u00e8 uscito nelle sale cinematografiche italiane in anteprima mondiale, anche in 2D, il 5 settembre 2012 su distribuzione Medusa Film.\nTrama.\nLa tranquilla vita di un paese del Queensland, in Australia, viene sconvolta dall'arrivo di un'onda anomala che travolge la citt\u00e0. L'onda dilaga per la citt\u00e0, distruggendo ogni cosa. Ignari di quello che sta succedendo all'esterno, alcuni ragazzi restano intrappolati in un supermercato. Quando il peggio sembra essere passato, i componenti del gruppo si rendono conto di essere in una trappola mortale: oltre a essere circondati dai cavi dell'alta tensione, spezzati dalla marea di acqua, si rendono conto di non essere soli all'interno del supermercato: una coppia di grossi squali bianchi si aggira per l'edificio e nel parcheggio ormai sommerso dall'acqua, seminando distruzione e morte. Sar\u00e0 compito del protagonista Josh, insieme alla sua ex compagna Tina, prendere le redini del gruppo e condurli alla libert\u00e0. Nel corso del finale Josh decide di scendere in acqua per affrontare da solo i due squali. Armato di fucile a pompa, affronta e riesce ad uccidere uno dei due, ma l'altro lo prende di sorpresa e lo ferisce. Ciononostante, Josh, dopo aver immobilizzato la bestia, la uccide folgorandola e salva i ragazzi. Tutti escono dall'edificio visibilmente stremati. Il film si conclude con un gabbiano che vola sopra il mare e viene divorato al volo da uno squalo bianco."}
{"id": "4190083", "revid": "62004", "url": "https://it.wikipedia.org/wiki?curid=4190083", "title": "Giro di Lombardia 1983", "text": "Il Giro di Lombardia 1983, settantasettesima edizione della corsa, fu disputata il 15 ottobre 1983, per un percorso totale di 253\u00a0km. Fu vinta dall'irlandese Sean Kelly, giunto al traguardo con il tempo di 6h27'36\" alla media di 39,164\u00a0km/h.\nPresero il via da Brescia 151 ciclisti, 46 di essi portarono a termine la gara."}
{"id": "4190084", "revid": "1584528", "url": "https://it.wikipedia.org/wiki?curid=4190084", "title": "Cantone di Lugano", "text": "Il Cantone di Lugano fu un cantone della Repubblica Elvetica.\nStoria.\n\u00c8 stata una circoscrizione amministrativa della Repubblica Elvetica, nella quale vennero riuniti i baliaggi di Lugano, Locarno, Mendrisio e Vallemaggia.\nIl cantone aveva un'autonomia molto limitata.\nNel 1798, fu sede del governo provvisorio generale. Alla testa del cantone di Lugano fu nominato dal direttorio elvetico Giacomo Buonvicini, nel 1799 venne sostituito da Francesco Capra e nel 1800 quest'ultimo da Giuseppe Giovanni Battista Franzoni. \nL'atto di Mediazione sanc\u00ec la soppressione del Cantone di Lugano, che insieme al Cantone di Bellinzona form\u00f2 il Canton Ticino."}
{"id": "4190085", "revid": "599013", "url": "https://it.wikipedia.org/wiki?curid=4190085", "title": "Everybody Makes Mistakes", "text": "Everybody Makes Mistakes \u00e8 il secondo album in studio del gruppo musicale statunitense Shearwater, pubblicato nel 2002 dalla Misra Records."}
{"id": "4190086", "revid": "86599", "url": "https://it.wikipedia.org/wiki?curid=4190086", "title": "Lista di asteroidi (85001-86000)", "text": "Di seguito una lista di asteroidi dal numero 85001 al 86000 con data di scoperta e scopritore."}
{"id": "4190089", "revid": "661526", "url": "https://it.wikipedia.org/wiki?curid=4190089", "title": "Turchese pallido", "text": ""}
{"id": "4190092", "revid": "125723022", "url": "https://it.wikipedia.org/wiki?curid=4190092", "title": "Adelaide Clemens", "text": "Biografia.\nInizia la sua carriera di attrice nel 2006 recitando in alcune serie televisive australiane tra cui \"Blue Water High\". L'anno successivo interpreta Harper nella serie televisiva della Showtime \"Love My Way\" e viene nominata ai Logie Awards nella categoria \"miglior promessa\". Nel 2009 interpreta piccoli ruoli nella serie televisiva \"All Saints\" e nel film \"X-Men le origini - Wolverine\" e nello stesso anno diventa il volto della campagna pubblicitaria dei gioielli di Jan Logan. Si trasferisce a Los Angeles e appare nella serie americana \"Lie to Me\".\nNel 2012 interpreta Valentine nella miniserie britannica scritta da Tom Stoppard \"Parade's End\" ed ottiene anche il ruolo di protagonista in \",\" mentre nel 2013 recita a fianco di Leonardo DiCaprio nel film \"Il grande Gatsby\".\nFilmografia.\nCinema.\nParer's War, regia di Alister Grierson (2014)\nTelevisione.\n Tommy - serie TV, 12 episodi (2020)"}
{"id": "4190093", "revid": "767487", "url": "https://it.wikipedia.org/wiki?curid=4190093", "title": "Lista di asteroidi (86001-87000)", "text": "Di seguito una lista di asteroidi dal numero 86001 al 87000 con data di scoperta e scopritore."}
{"id": "4190094", "revid": "599013", "url": "https://it.wikipedia.org/wiki?curid=4190094", "title": "Winged Life", "text": "Winged Life \u00e8 il terzo album in studio del gruppo musicale statunitense Shearwater, pubblicato nel 2004 dalla Misra Records."}
{"id": "4190100", "revid": "57342", "url": "https://it.wikipedia.org/wiki?curid=4190100", "title": "Giro di Lombardia 1982", "text": "Il Giro di Lombardia 1982, settantaseiesima edizione della corsa, fu disputata il 16 ottobre 1982, per un percorso totale di 248\u00a0km. Fu vinta in volata dall'italiano Giuseppe Saronni, giunto al traguardo con il tempo di 6h05'07\" alla media di 40,754\u00a0km/h.\nPresero il via da Milano 187 ciclisti, 44 di essi portarono a termine la gara."}
{"id": "4190101", "revid": "6923", "url": "https://it.wikipedia.org/wiki?curid=4190101", "title": "Filtrati", "text": "Filtrati S.p.A. era una societ\u00e0 italiana che operava nel settore del tabacco, principale fornitore di Ente Tabacchi Italiani.\nStoria.\nFiltrati S.p.A. nasce nel 1969 come joint venture tra Azienda Tabacchi Italiani S.p.A. e Cigarette Components Ltd per la produzione di filtri per sigarette.\nAveva due stabilimenti produttivi, a Rovereto ed a Salerno, in cui si producevano filtri destinati alle sigarette dei marchi del Monopolio Italiano, detenuti da ATI. A Rovereto si fabbricavano anche tamponi per pennarelli.\nNel 2001, ATI (49%) e Finmeccanica (2%) cedono le loro quote di Filtrati S.p.A. a Cigarette Componentes Ltd - Filtrona Uk. Contestualmente al passaggio di propriet\u00e0, Filtrati S.p.A. diventa Filtrona Italia S.p.A.\nNel 2004, la propriet\u00e0 decide di dismettere il sito produttivo di Rovereto (139 dipendenti), nonostante garantisse un fatturato annuo di 25 milioni di euro, nonch\u00e9 4/5 milioni di utili: Filtrona International motiva la chiusura dello stabilimento con la scadenza dell'accordo di fornitura di filtri per sigarette a British American Tobacco (ex ETI), i sindacati imputano tale scelta all'acquisizione, da parte della casa madre, di un'azienda svizzera che, in sostanza, svolge le stesse attivit\u00e0 in essere a Rovereto, da cui la decisione di chiudere il sito italiano.\nNel Gennaio 2014 chiude anche il sito di Salerno"}
{"id": "4190104", "revid": "86599", "url": "https://it.wikipedia.org/wiki?curid=4190104", "title": "Lista di asteroidi (87001-88000)", "text": "Di seguito una lista di asteroidi dal numero 87001 al 88000 con data di scoperta e scopritore."}
{"id": "4190107", "revid": "1964823", "url": "https://it.wikipedia.org/wiki?curid=4190107", "title": "Calcio Como 2012-2013", "text": "Questa voce raccoglie le informazioni riguardanti il Calcio Como nelle competizioni ufficiali della stagione 2012-2013.\nStagione.\nNella stagione 2012-2013 il concorre in due competizioni ufficiali: il campionato di Lega Pro Prima Divisione e la Coppa Italia Lega Pro.\nIl nuovo allenatore dei lariani \u00e8 Silvio Paolucci mentre nel corso della stagione Amilcare Rivetti lascia la presidenza della squadra che passa a Pietro Porro.\nIn campionato, dove la squadra parte con un punto di penalizzazione per il mancato deposito entro i termini previsti della fideiussione per l'iscrizione al campionato, il Como \u00e8 autore di un buon avvio non subendo sconfitte nelle prime 6 partite e arrivando al terzo posto in classifica (a pari punti con il Carpi) dopo 7 giornate. Nelle successive 11 gare (fino alla prima giornata del girone di ritorno), per\u00f2, la squadra lariana non consegue pi\u00f9 alcuna vittoria e ottiene solo 6 punti chiudendo il girone d'andata a quota 17 punti, 2 in pi\u00f9 della zona play-out. Dopo le sconfitta casalinga contro la FeralpiSal\u00f2 (0-2) la dirigenza solleva Silvio Paolucci dalla guida tecnica della squadra, che era in zona play-out, e la affida a Giovanni Colella. I lariani riescono a ottenere la salvezza diretta all'ultima giornata grazie alla vittoria per 2-1 in casa del Carpi e la concomitante sconfitta del Cuneo (che era a pari punti con il Como al quintultimo posto ma aveva il vantaggio negli scontri diretti) contro la FeralpiSal\u00f2. Alfredo Donnarumma, autore su rigore del gol decisivo nell'ultima giornata contro il Carpi, \u00e8 il miglior marcatore del Como in campionato con 14 gol che lo rendono anche il secondo in assoluto nel girone A alle spalle di Matteo Mancosu e a pari merito con Giovanni Abate, entrambi del Trapani.\nIn Coppa Italia Lega Pro il Como vince ad agosto entrambe le partite del suo girone (4-2 in casa del e 3-1 a Como contro il Renate) accedento cos\u00ec alla fase a eliminazione diretta. Nel primo turno i lariani eliminano il mentre nel secondo vengono eliminati dalla Tritium ai rigori (1-1 nei tempi regolamentari e 2-2 nei supplementari).\nMaglie e sponsor.\nLo sponsor tecnico per la stagione 2012-2013 \u00e8 Legea, mentre, a partire dal girone di ritorno, gli sponsor ufficiali sono Acsm-Agam e FoxTown. La prima divisa \u00e8 una maglia azzurra con tre strisce diagonali bianche. La divisa di riserva presenta lo stesso motivo di quella casalinga ma con i colori invertiti, mentre la terza divisa \u00e8 rossa. Il colore di quest'ultima \u00e8 stato deciso tramite un sondaggio tra i tifosi che hanno preferito il rosso al granata.\nOrganigramma societario.\nArea direttiva\nArea organizzativa\nArea tecnica\nArea sanitaria\nRosa.\n\"Dati aggiornati al 9 marzo 2013.\"\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 durante la stagione."}
{"id": "4190113", "revid": "31886", "url": "https://it.wikipedia.org/wiki?curid=4190113", "title": "Quella sporca dozzina II", "text": "Quella sporca dozzina II (\"The Dirty Dozen: Next Mission\") \u00e8 un film per la televisione statunitense del 1985 diretto da Andrew V. McLaglen.\n\u00c8 un film di guerra con protagonisti Lee Marvin, Ernest Borgnine e Ken Wahl. \u00c8 il seguito di \"Quella sporca dozzina\".\nTrama.\nSettembre 1944. Nella Francia occupata, il generale Josef Dietrich (Wolf Kahler) delle Waffen-SS cospira con altri alti ufficiali nazisti per assassinare Hitler.\nIn Inghilterra, il generale Worden (Ernest Borgnine) viene a saperlo tramite la Resistenza Francese; la cosa preoccupa tanto il generale quanto i suoi colleghi, tutti convinti che Hitler sia il loro migliore alleato per la sua incompetenza nel comando; se venisse ucciso, arriverebbe un comandante pi\u00f9 capace e la guerra continuerebbe per anni.\nPer evitarlo Worden concepisce l'idea di uccidere Dietrich prima che lui uccida Hitler; a questo scopo fa chiamare il maggiore John Reisman (Lee Marvin), al momento sotto processo per aver \u201cintercettato\u201d una spedizione di bistecche per alti ufficiali. Reisman riceve l'ordine di reclutare di nuovo prigionieri per questa missione suicida; il maggiore considera l'idea assurda, ma il generale gli lascia poca scelta; farlo o tornare alla corte marziale.\nReisman ritorna alla prigione militare di Marston Tyne per scegliere una nuova \u201csporca dozzina\u201d, sempre con l'aiuto del sergente Clyde Bowren (Richard Jaeckel) della Polizia Militare. La seclta cade su 13 individui.\nReisman e Bowren portano i 13 ad una stazione ferroviaria chiusa. Qui li addestrano per assalire il treno e uccidere Dietrich; Rosen viene rimandato indietro portando il numero a 12; inizialmente Reisman fa usare armi finte, ma dar\u00e0 loro armi vere quando il generale Worden lo informa che il programma \u00e8 andato alla malora e bisogna accelerare i tempi. Durante un'incursione aerea tedesca, Valentine tenta di scappare ma Sixkiller e Wells lo pescano e lo pestano, riportandolo indietro e dicendo a Reisman che era sonnambulo.\nVestiti da soldati nazisti, Reisman e la Dozzina (stavolta senza il sergente Bowren rimasto indietro) volano in Francia e atterrano in un aeroporto occupato dai Tedeschi, e qui fanno per prendere un autobus. Per nascondere il nero Dregors, Reisman l'ha fatto bendare come fosse ferito, ma le mani sono scoperte e un uomo della Gestapo lo nota dando l'allarme. Il gruppo scappa nell'autobus, con i soldati della Wehrmacht alle calcagna; nell'inseguimento, Wright tenta di uccidere Reisman ma Sixkiller lo anticipa e lo fa fuori; quando il bus si schianta Anderson muore nell'impatto; la dozzina si libera dei soldati e si defila nella campagna.\nAvendo perduto molto tempo, il treno con Dietrich \u00e8 gi\u00e0 partito e molti della dozzina vorrebbero tornare indietro, ma Reisman dice loro che il treno porta un carico prezioso, e questo riporta tutti a bordo.\nIntanto, sul treno, il generale Dietrich si accorge che il colonnello Schmidt, suo aiutante di campo da molto tempo, sospetta di lui; perci\u00f2 se ne sbarazza uccidendolo; il treno arriva in un deposito dove \u00e8 accolto da truppe della Wehrmacht a centinaia; anche la Dozzina arriva e osserva nascosta. Reisman rivela che mentito sul carico, cosa che infuria i galeotti, ma si chiedono perch\u00e9 tanti soldati vanno da un semplice generale; quando un aereo atterra, ne esce nientemeno che Adolf Hitler in persona.\nDregors vorrebbe sparare ad Hitler piuttosto che Dietrich, ma Reisman gli spiega ci\u00f2 che il generale Worden ha detto a lui, cos\u00ec alla fine Dregors ubbidisce e assassina Dietrich; nel caos che ne segue, Hitler viene portato via dal suo entourage, mentre i soldati sparano sulla Dozzina; costoro invece di fuggire assaltano il treno, e scoprono con delusione che il carico \u00e8 davvero prezioso, ma \u00e8 composto da opere d'arte e pezzi unici (come il pianoforte di Beethoven), nulla di cui possono portar via nella sparatoria.\nA questo punto tentano di arrivare all'aereo che ha portato Hitler; nella battaglia, molti dei sopravvissuti muoiono; all'apparecchio arrivano solo Reisman, Dregors, Perkins, Valentine e Wells; Dregors morir\u00e0 durante il volo per una ferita allo stomaco. Perquisendo l'aereo, Reisman trova una valigetta, che contiene documenti top secret e una borsa di gioielli che divide con i 3 rimasti.\nL'aereo fa i capricci proprio quando l'Inghilterra \u00e8 in vista, ma Wells riesce ad atterrare senza troppi problemi; essendo vestiti con uniformi tedesche, un contadino gli punta addosso il fucile finch\u00e9 Reisman gli parla in inglese. Saputo dall'uomo che c'\u00e8 un pub in un villaggio vicino, Reisman offre a Perkins, Valentine e Wells un giro a sue spese.\nProduzione.\nIl film, diretto da Andrew V. McLaglen su una sceneggiatura di Michael Kane, Lukas Heller e Nunnally Johnson con il soggetto di E.M. Nathanson, fu prodotto da Harry R. Sherman per la Jadran Film, la Metro-Goldwyn-Mayer e la United Artists TV e girato, tra le altre location, nella Nene Valley Railway a Peterborough, in Inghilterra.\nDistribuzione.\nIl film fu trasmesso negli Stati Uniti il 4 febbraio 1985 sulla rete televisiva NBC. \u00c8 stato poi distribuito negli Stati Uniti in DVD nel 2006 dalla Warner Home Video.\nAlcune delle uscite internazionali sono state:\nPromozione.\nLa tagline \u00e8: \"They're back... and deadlier than ever!\".\nCritica.\nSecondo il Morandini il film \u00e8 una \"fiacca e pallida continuazione del famoso film di Aldrich\".\nPrequel e sequel.\n\"Quella sporca dozzina II\" \u00e8 il sequel di \"Quella sporca dozzina\" (\"The Dirty Dozen\") del 1967 e fu seguito da \"Quella sporca dozzina - Missione mortale\" (\"The Dirty Dozen: The Deadly Mission\") del 1987 e da \"Quella sporca dozzina - Missione nei Balcani\" (\"The Dirty Dozen: The Fatal Mission\") del 1988."}
{"id": "4190115", "revid": "125962734", "url": "https://it.wikipedia.org/wiki?curid=4190115", "title": "Rose Leslie", "text": "Biografia.\nTerzogenita di 5 figli, il padre \u00e8 Sebastian Arbuthnot-Leslie, appartenente al Clan Leslie, mentre la madre \u00e8 Candida Mary Sibyl Weld, discendente di Carlo II d'Inghilterra. Rose trascorre l'infanzia nel castello paterno di Lickleyhead (Aberdeenshire) e all'et\u00e0 di 10 anni si trasferisce con la famiglia per tre anni a Maisons-Laffitte, nei pressi di Parigi, poich\u00e9 la madre voleva che i figli conoscessero uno stile di vita differente e una nuova lingua. Successivamente viene mandata dalla famiglia nel Somerset, dove Rose si diploma alla \"Millfield School\", collegio privato di Street.\nDopo il diploma si trasferisce con la sorella minore a Londra (mentre i genitori fanno ritorno in Scozia, nell'altra residenza di propriet\u00e0, \"Warthill House\") dove frequenta la London Academy of Music and Dramatic Art. Debutta sul piccolo schermo nel 2009 nel film \"New Town\" e la sua interpretazione le fa conquistare uno Scottish BAFTA. Nel 2010 recita al Globe Theatre in \"Bedlam\" di Nell Leyshon e interpreta Gwen nella serie televisiva britannica \"Downton Abbey\". Nel 2012 entra nel cast de \"Il Trono di Spade\" nei panni di Ygritte e nel 2016 entra nel cast di \"The Good Fight\", spin-off della serie televisiva \"The Good Wife\".\nVita privata.\n\u00c8 molto amica della collega Emilia Clarke del cast de \"Il Trono di Spade\", mentre nel 2012 ha iniziato una relazione con Kit Harington, conosciuto sullo stesso set. La coppia si \u00e8 sposata il 23 giugno 2018 ed il ricevimento ha avuto luogo nella residenza di propriet\u00e0 della famiglia di Rose, Wardhill Castle. La coppia ha un figlio, nato nel 2021.\nDoppiatrici italiane.\nNelle versioni in italiano delle opere in cui ha recitato, Rose Leslie \u00e8 stata doppiata da:"}
{"id": "4190117", "revid": "46931", "url": "https://it.wikipedia.org/wiki?curid=4190117", "title": "Quella sporca dozzina 2", "text": ""}
{"id": "4190119", "revid": "767487", "url": "https://it.wikipedia.org/wiki?curid=4190119", "title": "Lista di asteroidi (88001-89000)", "text": "Di seguito una lista di asteroidi dal numero 88001 al 89000 con data di scoperta e scopritore."}
{"id": "4190123", "revid": "799790", "url": "https://it.wikipedia.org/wiki?curid=4190123", "title": "Monolight", "text": "Monolight \u00e8 un singolo pubblicato nel 1977 dalla band tedesca di musica elettronica Tangerine Dream. Esso \u00e8 un estratto dell'omonima suite, che fa parte del secondo disco live della band, \"Encore\".\nCome per \"Betrayal\", \"Monolight\" \u00e8 stato ripubblicato varie volte in edizioni differenti l'una dall'altra.\nMonolight.\nDurante il mese di dicembre dello stesso anno, la Virgin pubblic\u00f2 altri due estratti da \"Monolight\" (uno in mono e l'altro in stereo)."}
{"id": "4190124", "revid": "1305772", "url": "https://it.wikipedia.org/wiki?curid=4190124", "title": "Arciduca Giuseppe", "text": ""}
{"id": "4190128", "revid": "287204", "url": "https://it.wikipedia.org/wiki?curid=4190128", "title": "Basilica Reale di San Francesco il Grande", "text": "La basilica reale di San Francesco il Grande (in spagnolo: \"Real Bas\u00edlica de San Francisco el Grande\") \u00e8 un importante luogo di culto cattolico di Madrid. Domina il lato occidentale della Plaza de San Francisco e appartiene al convento francescano di Ges\u00f9 e Maria, fondato all'inizio del XIII secolo, sopra un eremitaggio scomparso dedicato a santa Maria.\nLa basilica fu costruita in stile tardobarocco, con un influsso gi\u00e0 neoclassico, nella seconda met\u00e0 del XVIII secolo, a partire da un progetto di Francisco Cabezas, sviluppato da Antonio Pl\u00f3 e portato a termine da Francesco Sabatini. L'edificio si distingue per la sua cupola, la pi\u00f9 grande di Spagna e che, al momento della sua costruzione (1761) era anche la quarta pi\u00f9 grande fra le cupole a pianta circolare della cristianit\u00e0; per la sua sontuosa decorazione interna, realizzata in stile eclettico alla fine del XIX secolo; per la sua pinacoteca, rappresentativa della pittura spagnola fra il XVII e XIX secolo, con quadri di Zurbar\u00e1n e Goya.\nDipende dall'Obra P\u00eda de los Santos Lugares de Jerusal\u00e9n, un organismo autonomo che dipende dal Ministero degli affari esteri spagnolo. Il 19 ottobre 1980 \u00e8 stata dichiarata monumento nazionale con regio decreto, conseguendo pertanto la condizione di bene di interesse culturale.\nStoria.\nIl luogo su cui sorge la basilica ospitava un convento-eremitaggio francescano, che, secondo la leggenda, sarebbe stato fondato da san Francesco d'Assisi nel 1217. Quando Filippo II fece di Madrid la capitale del regno, nel 1561, il convento acquist\u00f2 ricchezza e importanza e giunse a ricevere la custodia dei Luoghi Santi conquistati dai crociati, mediante una Giunta Protettrice dell'Obra P\u00eda de Jerusal\u00e9n e il Commissariato Generale delle Indie.\nNel 1760 i francescani demolirono il primitivo edificio per costruire al suo posto un tempio pi\u00f9 grande, di cui incaricarono l'architetto Ventura Rodr\u00edguez. Il suo progetto, firmato nel 1761, fu per\u00f2 scartato, a favore di un progetto del frate Francisco Cabezas, redatto da Jos\u00e9 de Hermosilla. Cabezas concep\u00ec un'ampia rotonda per lo spazio interno, coperta da una grandiosa cupola.\nTuttavia, i lavori furono sospesi nel 1768, a causa delle complicazioni tecniche insorte, e Cabezas fu obbligato ad abbandonare il progetto, anche per insistenza di Ventura Rodr\u00edguez, che approfitt\u00f2 della sua influenza nella Real Academia de Bellas Artes de San Fernando. I lavori furono affidati allora ad Antonio Pl\u00f3, che si fece carico della cupola, concludendola nel 1770.\nNel 1776 la comunit\u00e0 dei frati sollecit\u00f2 re Carlo III affinch\u00e9 concedesse per il progetto l'architetto reale Francesco Sabatini, uno degli artefici del Palazzo Reale, a cui si deve la facciata principale e le due torri che la affiancano. Fu impiegato anche Miguel Fern\u00e1ndez, in qualit\u00e0 di assessore tecnico. L'edificio fu portato a termine nel 1784.\nDurante il regno di Giuseppe Bonaparte (1808-1813), si pens\u00f2 di destinare il tempio a parlamento, con una de una rimodellazione progettata dall'architetto Silvestre P\u00e9rez. Infine, la chiesa fu adibita a ospedale, con il decreto del 3 marzo 1812.\nNel 1836, nel contesto della desamortizaci\u00f3n di Mendiz\u00e1bal, i francescani furono espulsi e l'edificio fu requisito dallo Stato spagnolo, attraverso l'organismo del Patrimonio Reale. Un anno dopo, si pens\u00f2 alla possibilit\u00e0 di trasformarlo in Pantheon nazionale, per\u00f2 l'iniziativa non pot\u00e9 essere realizzata. Nel 1838, serv\u00ec come sede di un comando di fanteria. La Giunta Protettrice dell'Obra P\u00eda de Jerusal\u00e9n fu controllata dallo Stato.\nNel 1869 si riconsider\u00f2 l'idea del Pantheon nazionale. Nei cinque anni seguenti, ospit\u00f2 i resti di alcune personalit\u00e0 della storia spagnola, fra cui Calder\u00f3n de la Barca, Alonso de Ercilla, Garcilaso de la Vega, Francisco de Quevedo, Ventura Rodr\u00edguez, Juan de Villanueva e Gonzalo Fern\u00e1ndez de C\u00f3rdoba (il \"Gran Capitano\"). Furono depositati in una cappella e nel 1874 furono restituiti ai rispettivi luoghi di origine.\nNel 1879 la chiesa fu oggetto di una profonda trasformazione e di restauro, voluti dal politico Antonio C\u00e1novas del Castillo e finanziati dal Ministero delle Finanze. Si approfitt\u00f2 dei lavori per decorare l'interno, in un periodo che si estese dal 1880 al 1889 e in cui intervennero differenti artisti spagnoli specializzati in pitture murali e arti decorative, fra cui si ricordano Casto Plasencia, Jos\u00e9 Casado del Alisal e Salvador Mart\u00ednez Cubells. La maggioranza degli studi e dei bozzetti si conservano al Museo del Prado.\nI lavori furono realizzati a spese dei fondi dell'Obra P\u00eda de los Santos Lugares, sotto la direzione di Jacobo Prendergast, del Ministero delle Finanze. Per comprendere il merito del restauro di San Francesco, basti dire che vi presero parte scultori come Jer\u00f3nimo Su\u00f1ol, Justo Gandarias Plaz\u00f3n, Mariano Benlliure, Ricardo Bellver, Juan Sams\u00f3 e Antonio Molt\u00f3; pittori come Carlos Luis de Ribera y Fieve, Alejandro Ferrant y Fischermans, Casto Plasencia, Germ\u00e1n Hern\u00e1ndez Amores, Manuel Dom\u00ednguez S\u00e1nchez, Jos\u00e9 Casado del Alisal, Jos\u00e9 Moreno Carbonero, Antonio Mu\u00f1oz Degra\u00edn, Salvador Mart\u00ednez Cubells, Francisco Jover y Casanova, Eugenio Oliva y Rodrigo, Jos\u00e9 Marcelo Contreras y Mu\u00f1oz e Manuel Ram\u00edrez Ib\u00e1\u00f1ez.\nEseguirono opere e ornamenti in legno anche Francisco Molinelli e Pedro Nicoli y Varela.\nNel 1926 re Alfonso XIII restitu\u00ec il tempio ai francescani. Il 30 giugno 1962 fu dichiarato basilica minore da papa Giovanni XXIII e l'8 novembre dello stesso anno fu posto sotto il titolo di Nostra Signora degli Angeli, dopo una nuova consacrazione.\nLungo il XX secolo si sono succeduti diversi restauri, sicch\u00e9 l'edificio rest\u00f2 chiuso per decenni. Fu importante il restauro iniziato nel 1971 dall'architetto Luis Feduchi, che si concentr\u00f2 sulle coperture e sulla cupola, con opere di impermeabilizzazione e con il restauro degli affreschi. Nel novembre del 2001 la basilica fu riaperta al pubblico e nel 2006 furono smontati i ponteggi all'interno, usati dai restauratori per il recupero delle pitture murali.\nDescrizione.\nStruttura.\nLa basilica di San Francesco il Grande ha pianta centrale e circolare, con vestibolo e abside. La copertura \u00e8 realizzata mediante una grande cupola, affiancata da sei cupole minori, disposte attorno alla cupola principale sui lati settentrionale e meridionale.\nQuesti elementi trovano corrispondenza nello spazio interno del tempio, caratterizzato da un'ampia rotonda e da sei piccole capelle, tre su ciascun lato. La cappella maggiore \u00e8 nell'abside e domina tutto l'insieme.\nI materiali di costruzione combinano blocchi di granito, impiegato soprattutto nella facciata principale, e mattone intonacato.\nCupola.\nLa cupola di San Francesco il Grande misura 33 metri di diametro e 58 metri di altezza (72 metri dal suolo). \u00c8 la cupola pi\u00f9 grande di Spagna. Fra le cupole a pianta circolare della cristianit\u00e0, era, al momento della sua costruzione, la quarta per diametro, superata dal Pantheon (43,4 metri), dalla cupola della Basilica di San Pietro in Vaticano (42,5 metri), entrambe a Roma; e da quella dell'Abbazia di San Biagio nella Foresta Nera (36 metri).\nSe si considerano anche altri tipi di cupole, \u00e8 la quinta per dimensione, aggiungendo anche quella di Santa Maria del Fiore (42-45 metri), a Firenze, a pianta ottagonale.\nI problemi tecnici sorti durante la costruzione obbligarono ad adottare una soluzione di scarsa elevazione per la cupola, in linea con il modello del Pantheon. \u00c8 realizzata in mattone massiccio, fabbricato al suolo, in un solo strato, che presenta lo spessore di tre metri alla base ridicendosi a meno di un metro alla sommit\u00e0.\nLa cupola \u00e8 coronata da una lanterna circolare, sormontata da una guglia e da una croce di ferro battuto.\nFacciata principale.\nLa facciata principale \u00e8 rivolta a est. \u00c8 opera di Francesco Sabatini, che concep\u00ec un disegno pienamente tardobarocco gi\u00e0 di gusto neoclassico, sebbene abbia adottato ad una configurazione convessa, necessaria per adattarsi alla pianta circolare della struttura.\nPresenta due corpi. In quello inferiore si trovano tre archi a tutto sesto, sostenuti da pilastri dorici. L'ordine ionico domina il secondo corpo, costituito da tre vetrate architravate. L'insieme \u00e8 sormontato da un frontone triangolare sopra la parte centrale e da una balaustrata sui fianchi.\nIl frontone mostra la croce di Gerusalemme nel timpano e alla sommit\u00e0 presenta un acroterio con lo scudo francescano e una corona reale. Sopra la balaustrata si ergono quattro statue di santi in pietra, scolpite a Londra nel 1883.\nLa facciata \u00e8 affiancata da due torri, una per lato, leggermente arretrate. Sono sormontate da guglie ondulate. Ospitano 19 campane, di cui otto nella torre sud e le undici restanti nella torre nord.\nLa cupola e la sua lanterna emergono fra le torri e dominano la facciata.\nInterno.\nVestibolo.\nLe opere pi\u00f9 notevoli del vestibolo sono le sette porte che danno ingresso alla rotonda, che furono intagliate in noce nel XIX secolo. Si devono ad Agust\u00edn Mustieles, che utilizz\u00f2 modelli di Antonio Varela, di ispirazione gotico-rinascimentale, e vi sono rappresentate differenti scene bibliche.\nFra i rilievi si possono citare quelli delle tre porte centrali, con un Cristo crocifisso con la Fede e la Speranza ai suoi piedi e sui due lati, i due ladroni del Calvario.\nRotonda.\nLa rotonda ha una pavimentazione in marmi policromi. Ha una decorazione sontuosa, i principali valori artistici si concentrano nelle pitture murali della cupola, risultato dei restauri dell'ultimo terzo del XIX secolo, opera di Antonio C\u00e1novas del Castillo.\nHanno come tema centrale Nostra Signora degli Angeli e mostrano differenti scene di re e santi che rendono omaggio alla Vergine. I dipinti furono ideati da Carlos Luis de Ribera y Fieve, che fu direttore del progetto di decorazione e furono realizzati dai pittori Casto Plasencia, Alejandro Ferrant y Fischermans, Salvador Mart\u00ednez Cubells, Francisco Jover e Manuel Dom\u00ednguez.\nFurono preparati su pannelli di gesso, installati sopra la superficie interna della cupola e sono disposti in otto grandi settori, separati da otto modanature, che partono dalla base della cupola e si incrociano alla lanterna.\nIl contorno della rotonda \u00e8 adornato con le statue dei dodici Apostoli, scolpite in marmo di Carrara, a partire da modelli spagnoli. Sono poste su grandi piedistalli e misurano due e metri e mezzo circa ciascuna. Sono opera di Agapit Vallmitjana i Barbany, Jer\u00f3nimo Su\u00f1ol (\"San Pietro\" e \"San Paolo\") e di Ricardo Bellver (\"SantAndrea\" e \"San Bartolomeo\"), e di altri artisti.\nLa decorazione \u00e8 completata da una serie di vetrate policrome, nei vani che circondano la parte inferiore della cupola. Furono realizzate nel 1882 a Monaco di Baviera, secondo un disegno di Am\u00e9rigo y Laplaza.\nCappella maggiore.\nLa Cappella maggiore si trova nell'abside. Fino al restauro della fine del XIX secolo, era dominata da una tela di Francisco Bayeu, che rappresenta l\"'Apparizione di Ges\u00f9 e Maria a San Francesco d'Assisi\". Il quadro si trova ora nel coro.\nL'aspetto austero originario fu trasformato con il predetto restauro, con cui furono aggiunti numerosi elementi ornamentali, in marmo, legni pregiati, bronzo e oro.\nLa cappella \u00e8 decorata con cinque grandi pitture murali, incorniciate da quattro pilastri, con angoli dorati. Sono opera di Manuel Dom\u00ednguez e di Alejandro Ferrant e raffigurano differenti episodi della vita di san Francesco d'Assisi. La volta \u00e8 decorata con pitture di Jos\u00e9 Marcelo Contreras, su fondo dorato.\nAccanto alla base dei pilastri sono poste le quattro statue degli Evangelisti, che si ergono su piedistalli di marmo nero. Furono scolpite in legno ricoperto di bronzo da Francisco Molinelli e Antonio Molt\u00f3. Attorno \u00e8 collocato un coro rinascimentale, proveniente dal monastero di Santa Maria del Parral, a Segovia, e adattato da \u00c1ngel Guirao, nel 1885.\nIl presbiterio \u00e8 fiancheggiato, su entrambi i lati, da due grandi pulpiti, di marmo di Carrara, opera di Nicoli. Il medesimo artista realizz\u00f2 anche la balaustrata di marmo della cappella.\nCappelle laterali.\nLe sei cappelle secondarie sono disposte simmetricamente, tre sul lato settentrionale della rotonda e tre sul lato meridionale. Sono separate dal grande spazio circolare da pilastri, che sostengono archi a tutto sesto.\nCiascuna cappella laterale \u00e8 sormontata da una piccola cupola, dotata della relativa linterna: replica di dimensione ridotta della copertura della rotonda centrale. Sono recintate con cancelli di ferro, realizzati nel 1884 da Juan Gonz\u00e1lez.\nLa loro decorazione risponde al gusto eclettico in voga alla fine del XIX secolo e deriva da un progetto di Jos\u00e9 Marcelo Contreras, che prescindeva da quattro opere pittoriche che fino ad allora erano ospitate nelle cappelle, quadri di Gregorio Ferro, Antonio Gonz\u00e1lez Vel\u00e1zquez, Jos\u00e9 del Castillo e Andr\u00e9s de la Calleja.\nMantenne solo le tele della cappella di Sant'Antonio, dove \u00e8 esposta un\"'Immacolata Concezione\" di Mariano Salvador Maella (1784), e della cappella di San Bernardino, con il quadro \"La predicazione di San Bernardino da Siena ad Alfonso V di Aragona\", di Francisco de Goya, datato sempre 1784. L'artista aragonese rappresenta il santo che predica davanti a una moltitudine: fra le figure un giovane si considera un autoritratto del pittore.\nLe quattro cappelle restanti furono decorate con quadri commissionati ad artisti prestigiosi, comw Casto Plasencia, con la cappella della Virgen del Olvido allusiva all'Ordine di Carlo III, e Jos\u00e9 Casado del Alisal, con una rappresentazione di san Giacomo il Maggiore nella battaglia di Clavijo.\nCantoria.\nLa cantoria si trova nella parte superiore del vestibolo. Vi si trova il coro gotico della Certosa di Santa Maria de El Paular, di Rascafr\u00eda, scolpita in legno di noce e attribuita a Bartolom\u00e9 Fern\u00e1ndez. Gli scranni rimasero a San Francesco il Grande dal 1836 al 2003, quando furono restituiti al suo luogo di origine.\nFra le sculture si nota la \"Sepoltura di Sant'Agnese\", di Ricardo Bellver, sulla scala di accesso.\nAnche la volta della cantoria \u00e8 decorata con pitture murali, aventi per tema la morte di San Francesco d'Assisi e dipinte nel 1882 da Carlos Luis de Ribera y Fieve e Casto Plasencia y Maestro. Vi si trova anche la tela \"Porziuncola\", di Francisco Bayeu, che originariamente aveva posto nella cappella maggiore.\nOrgano a canne.\nNel coro, diviso in due corpi contrapposti addossati alle pareti laterali, vi \u00e8 l'organo a canne, costruito dall'organaro francese Aristide Cavaill\u00e9-Coll tra il 1883 e il 1884 e restaurato nel 2010.\nLo strumento, a trasmissione meccanica con leva Baker, ha due tastiere di 56 note ciascuna ed una pedaliera dritta di 30. Dispone di 26 registri, dei quali 22 sono reali.\nMuseo.\nIl complesso di San Francesco il Grande ospita un museo che conta 51 quadri e altre opere d'arte. Le opere pittoriche pi\u00f9 pregevoli sono relative al barocco spagnolo e italiano, con quadri di Francisco Ribalta (\"San Girolamo\"), Francisco de Zurbar\u00e1n (\"San Bonaventura riceve la visita di San Tommaso d'Aquino\"), Vicente Carducho (\"Papa inginocchiato e scene sul fondo\"), Alonso Cano (\"Sant'Antonio di Padova\"), Artemisia Gentileschi (\"Ges\u00f9 e la samaritana\") e Luis Trist\u00e1n (\"Deposizione\"). Sono esposte anche quattro tele del pittore belga Gaspar de Crayer.\nNel tempio si conservava il \"Cristo crocifisso\", di Francisco de Goya, opera con cui l'artista consegu\u00ec l'ammissione alla Real Academia de Bellas Artes de San Fernando. Nel primo terzo del XIX secolo, il quadro fu trasferito allo scomparso \"Museo de la Trinidad\", assorbito nel 1872 dal Museo del Prado.\nAltri ambienti.\nL'antisacrestia era arredata con elementi del coro della Certosa di Santa Maria de El Paular, fino al 2003.\nLa decorazione della sacrestia risale all'ultimo terzo del XIX secolo.\nIl complesso.\nSan Francesco il Grande appartiene a un complesso conventuale, dove, oltre alla basilica, altri edifici presentano interesse storico-artistico. Una delle pi\u00f9 rilevanti \u00e8 la Cappella del Santo Cristo dei Dolores per il Venerabile Terz'Ordine di San Francesco il Grande, sita in un edificio contiguo, accanto alla facciata settentrionale della basilica.\nFu eretta fra il 1662 e il 1668, su disegno dell'architetto Francisco Bautista, che si avvalse della collaborazione del pittore e scultore Sebasti\u00e1n de Herrera. Le opere furono portate a termine dal capomastro Marcos L\u00f3pez. Nel 1969 fu dichiarata monumento nazionale e nel 2001 fu catalogata come beni di interesse culturale dalla Comunit\u00e0 autonoma di Madrid.\nL'edificio consta di una navata longitudinale, che si estende in un presbiterio, dove si trova l'altar maggiore. La copertura \u00e8 affidata a una volta a botte e a una cupola su pennacchi.\nAll'interno spicca la decorazione barocca, in particolare il baldacchino sotto cui si custodisce la statua del Cristo dei Dolori, disegnato da Herrera e realizzato nel 1664 dal carpentiere Juan Ursularre Echevarr\u00eda in legno, diaspro e marmi.\nNel 2007 fu inaugurato il Parco de la Dalieda de San Francisco el Grande, che si estende a sud della basilica, l\u00e0 dove, nel Medioevo, si trovava il chiostro del primitivo convento. Ha una superficie di 4.384 m\u00b2. Al suo interno si trova il gruppo scultoreo di \"Sant'Isidoro\", opera di Santiago Costa, che precedentemente si trovava nella Fuente de Juan de Villanueva (1952).\nA ovest dell'edificio si apre un altro parco, conosciuto come La Cornisa, che forma una balconata sulla valle del Manzanarre."}
{"id": "4190129", "revid": "984922", "url": "https://it.wikipedia.org/wiki?curid=4190129", "title": "Skerdilaid Curri", "text": "Carriera.\nGiocatore.\nClub.\nDopo aver giocato per diversi anni nel suo paese, in Albania, si \u00e8 trasferito in Germania nel 1998.\nNazionale.\nHa collezionato anche 2 presenze con la Nazionale albanese.\nAllenatore.\nNella stagione 2012-2013 \u00e8 stato per alcuni mesi giocatore-allenatore della squadra riserve dell'Erzgebirge Aue."}
{"id": "4190130", "revid": "1929943", "url": "https://it.wikipedia.org/wiki?curid=4190130", "title": "Mauro Fenoglio", "text": "Carriera.\nCresciuto nel , esordisce nel campionato di Prima Divisione 1923-1924, giocando gi\u00e0 alla prima giornata nella vittoria per 3-0 sul campo del . A fine stagione totalizza 4 presenze in campionato, alternandosi tra i pali con Terzi e Giacone.\nNel 1924 si trasferisce al , militante in Seconda Divisione, dovendo svolgere il servizio militare nella citt\u00e0 emiliana. Con i biancorossi emiliani disputa un campionato da titolare, prima di far ritorno alla squadra granata al termine del periodo di prestito."}
{"id": "4190137", "revid": "638792", "url": "https://it.wikipedia.org/wiki?curid=4190137", "title": "LUPIN THE BEST - Rupan Sansei Chronicle - Rupan Sansei seitan 40-sh\u016bnen Special", "text": ", anche LUPIN THE BEST, \u00e8 un album contenente diverse colonne sonore degli anime di \"Lupin III\".\nDescrizione.\nSi tratta di una raccolta delle colonne sonore prodotte tra il 1968 e il 1989 per i vari anime dedicati a Lupin III per celebrare il 40\u00ba anniversario del personaggio.\nAll'interno della confezione del CD vi \u00e8 un libretto con informazioni e testi sulle singole canzoni."}
{"id": "4190138", "revid": "120816445", "url": "https://it.wikipedia.org/wiki?curid=4190138", "title": "Tashkent Open 2012", "text": "Il Tashkent Open 2012 \u00e8 stato un torneo di tennis giocato all'aperto sul cemento. Questa era la 14\u00aa edizione dell'evento e fa parte della categoria International del WTA Tour 2012. Il Tashkent Open si \u00e8 giocato dal 10 al 15 settembre 2012 al Tashkent Tennis Center di Tashkent, in Uzbekistan.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Irina-Camelia Begu ha battuto in finale Donna Veki\u0107 con il punteggio di 6-4, 6-4.\nDoppio.\n Paula Kania / Polina Pekhova hanno battuto in finale Anna \u010cakvetadze / Vesna Dolonc che si sono ritirate dopo avere perso il primo set 6-2."}
{"id": "4190141", "revid": "599013", "url": "https://it.wikipedia.org/wiki?curid=4190141", "title": "Ljudmila Furceva", "text": ""}
{"id": "4190142", "revid": "300067", "url": "https://it.wikipedia.org/wiki?curid=4190142", "title": "Ludmila Fourtseva", "text": ""}
{"id": "4190143", "revid": "122629951", "url": "https://it.wikipedia.org/wiki?curid=4190143", "title": "Lista di asteroidi (89001-90000)", "text": "Di seguito una lista di asteroidi dal numero 89001 al 90000 con data di scoperta e scopritore."}
{"id": "4190144", "revid": "298229", "url": "https://it.wikipedia.org/wiki?curid=4190144", "title": "Stanley Rowley", "text": ""}
{"id": "4190147", "revid": "326822", "url": "https://it.wikipedia.org/wiki?curid=4190147", "title": "LUPIN THE BEST", "text": ""}
{"id": "4190148", "revid": "300067", "url": "https://it.wikipedia.org/wiki?curid=4190148", "title": "Tat'jana Larina", "text": ""}
{"id": "4190149", "revid": "638792", "url": "https://it.wikipedia.org/wiki?curid=4190149", "title": "Lupin The Best", "text": ""}
{"id": "4190150", "revid": "300067", "url": "https://it.wikipedia.org/wiki?curid=4190150", "title": "Tatjana Larina", "text": ""}
{"id": "4190151", "revid": "300067", "url": "https://it.wikipedia.org/wiki?curid=4190151", "title": "Tatiana Larina", "text": ""}
{"id": "4190152", "revid": "298229", "url": "https://it.wikipedia.org/wiki?curid=4190152", "title": "Maxey Long", "text": ""}
{"id": "4190155", "revid": "729019", "url": "https://it.wikipedia.org/wiki?curid=4190155", "title": "Castello di Padernello", "text": "Il castello di Padernello \u00e8 un castello risalente al XV secolo di Padernello, antico borgo nei pressi di Borgo San Giacomo, in provincia di Brescia.\nCollocazione e storia.\nDal XIV al XVII secolo.\nLa struttura, circondata da fossato con ponte levatoio funzionante e rivellino, si erge isolata nella pianura bresciana. Il castello, che domina il piccolo paese, \u00e8 composto da 130 stanze su una superficie di 4000 m\u00b2.\nLa costruzione del castello avvenne per opera dei Martinengo, famiglia di provenienza bergamasca, fedeli alla Repubblica di Venezia, in origine chiamata dei \u201cGiselbertini\u201d, che dal X e l'XI secolo si cominci\u00f2 a nominare con l'appellativo \u201cda Martinengo\u201d poich\u00e9 residente nel castello di Martinengo, nella pianura bergamasca.\nLa presenza della nobile casata a Gabiano (antico nome dell'attuale Borgo San Giacomo) \u00e8 attestata a partire dall'XI secolo.\nLa nobile casata dei Martinengo rimase a Padernello fino al 1834; dal 1861 i possedimenti passarono alla famiglia Salvadego Molin Ugoni.\nIl castello, edificato alla fine del XIV secolo da Bernardino Martinengo \u00e8 a pianta quadrata con quattro torri angolari di difesa.\nLa prima testimonianza sulla presenza di una fortificazione a Padernello risale al 1391: una casa-torre circondata da un doppio fossato, che sovrasta un territorio di vitigni, boschi e pascoli.\nLa costruzione del castello vero e proprio inizi\u00f2 nella prima met\u00e0 del XV secolo ad opera di due rami della famiglia Martinengo: i Martinengo di Padernello o \u201cdella Fabbrica\u201d e i Martinengo \u201cdelle Palle\u201d.\nVerso il 1470 il maniero \u00e8 gi\u00e0 provvisto di mastio dotato di mensoloni e caditoie con funzioni di controllo e avvistamento del territorio limitrofo, munito di feritoie e merlature guelfe, altres\u00ec dotato di mensoloni e caditoie. Dello stesso periodo risale l'elegante porticato sul lato Nord, caratterizzato da colonne in pietra con capitelli recanti scudi con l'aquila imperiale, simbolo araldico della casata.\nNel cortile interno sorge un loggiato sul lato Ovest a pilastri tipicamente cinquecentesco sui quali campeggiano gli stemmi delle famiglie Martinengo e Colleoni, famiglia quest'ultima imparentata coi Martinengo. Del Cinquecento sono il grande salone del lato Est e il porticato del lato Sud e, dell'interno, i soffitti a vela o a botte e i soffitti lignei a cassettoni riccamente decorati.\nLa struttura ha subito notevoli rimaneggiamenti nel tempo. Nel Settecento il castello sub\u00ec un importante rinnovamento architettonico e di funzione. L'allora conte Gerolamo Silvio convert\u00ec il maniero in un'elegante villa signorile secondo lo stile dell'epoca. A questo periodo si deve la realizzazione dello scalone settecentesco, opera del celebre architetto Giovanni Battista Marchetti (1686-1758), dal 1758 direttore della costruzione del duomo nuovo di Brescia. Si realizzarono inoltre una splendida sala da ballo, la cappella dedicata a San Faustino e Giovita. Il prospetto esterno sui lati Nord e Est venne ingentilito con balconcini in pietra e ringhiere in ferro battuto, mentre sul lato Sud venne aperto un ampio portale centrale da cui si accede l'accesso al giardino sul fossato.\nDal XVIII al XXI secolo.\nNel 1834, dopo pi\u00f9 di quattro secoli la casata dei Martinengo di Padernello, con la morte di Girolamo Silvio II Martinengo, si estinse per l'assenza di eredi maschi. Alla morte dell'ultimo Martinengo le propriet\u00e0 venete vennero affidate alla moglie contessa Elisabetta Michiel, mentre quelle della provincia di Brescia passarono al cugino Alessandro Molin. Alla morte di quest\u2019ultimo le propriet\u00e0 vennero ereditate dalle sorelle Maria e Alba, sposate rispettivamente al conte Panciera di Zoppola e al nobile Pietro Salvadego. Padernello, il castello e altre propriet\u00e0 vennero assegnate, in seguito alla suddivisione delle propriet\u00e0 del 1861, ai nobili Salvadego. Ultimo conte a risiedere al castello fu Filippo Molin Ugoni Salvedego, il quale, per motivi di salute, prefer\u00ec trasferirsi nel 1961 nel suo palazzo di Brescia, dove mor\u00ec nel 1965.\nDa allora il castello di Padernello venne abbandonato, lasciandolo esposto alle intemperie, all'incuria e allo sciacallaggio, nonostante nel 1912 fosse stato definito di alto pregio architettonico e di interesse nazionale da parte del Ministero della Pubblica Istruzione.\nNegli anni Ottanta l'unica realt\u00e0 impegnata nella difesa del castello e del suo borgo era l'\"Associazione Amici del Castello\", la quale restaur\u00f2 l'antica posteria l\"'Aquila Rossa,\" simbolo imperiale dei Martinengo, con l'intento di salvare il maniero e valorizzare il borgo di Padernello. Grande ispiratore dell'associazione fu Monsignore Don Antonio Fappani, autore dell'Enciclopedia Bresciana.\nNel 2016 viene conferita la targa di segnalazione dell'Istituto Italiano dei Castelli per l'ottimo restauro strutturale, architettonico, ambientale e l'ottima manutenzione e la consentita l'accessibilit\u00e0.\nLa Fondazione Castello di Padernello.\nNel 2002 croll\u00f2 gran parte della cinta muraria alla destra del rivellino, del tetto sul salone da ballo, della soletta della cucina storica. A fronte di questa situazione il comune di Borgo San Giacomo decise di acquistare l'antica residenza dei Martinengo.\nNel 2005 il maniero venne cos\u00ec acquistato dal Comune di Borgo San Giacomo e da un gruppo di imprenditori che iniziarono i lavori di restauro. Entrambe le propriet\u00e0 \u2013 pubblica e privata \u2013 concessero in comodato d\u2019uso gratuito ventennale l\u2019immobile alla Fondazione di Partecipazione denominata Fondazione Castello di Padernello costituitasi nello stesso anno, impegnata nel recupero, nella gestione e nella promozione del maniero.\nI restauri.\nNel corso di ormai dieci anni di lavoro la Fondazione Castello di Padernello ha restaurato buona parte del maniero.\nNel 2006 si restaurano: cucina cinquecentesca, salone da ballo e tetto;\nnel 2007 si prosegue con il restauro del lato ovest, le zona delle biblioteche;\ntra il 2008 e il 2009, si sistema la pavimentazione interna del cortile, le facciate interne e lo scalone settecentesco;\ntra il 2011 e il 2012 si restaura la sala rossa con soffitto ligneo;\nnel 2014 si inaugura il salone da ballo;\nnel 2015 si conclude il restauro della cappella gentilizia.\nLe attivit\u00e0 culturali.\nAl contempo la Fondazione Castello di Padernello promuove una serie di iniziative e manifestazioni artistiche, culturali ed enogastronomiche, tra cui: mostre, rappresentazioni teatrali (alcune autoprodotte), convegni, rassegne cinematografiche, rassegne e performance artistiche (musica, danza, concerti e opere liriche), archivi, visite quotidiane al castello, visite di scolaresche e laboratori didattici su natura e storia del territorio.\nTra le personalit\u00e0 passate al castello troviamo Marco Vaninni (2007), Giovanna Fozzer (2007), Giulio Giorello (2007), Salvatore Natoli (2007), Silvano Agosti (2007), Carla Boroni (2009), Vito Mancuso (2009), Carlo Sini (2009), Piergiorgio Cinelli (2009), Franco Piavoli (2009) Jean-Luc Nancy (2010), Stefano Benni (2010), Mino Martinazzoli (2010), Ervin Lazlo (2011), Mariangela Gualtieri (2012), Marco Guazzone &amp; STAG (2013), Giorgio Diritti (2016) Massimo Zamboni (co-fondatore dei CCCP Fedeli alla linea e dei CSI) (2016), Franco Arminio (2017), Filippo Minelli (2017), le Funne, le ragazze che sognavano il mare (lungometraggio di Katia Bernardi), Michelangelo Frammartino (2017), Franco Piavoli (2018), Marco Rossi (2019).\nNel 2008 l'artista italiano di arte in natura Giuliano Mauri realizza il Ponte San Vigilio. Il ponte, opera vegetale, collega la strada vicinale di Borgo San Giacomo con Padernello e ha permesso di riaprire il limes romano della centuriazione augustea, che portava da San Paolo a Quinzano.\nNel 2009 vengono catalogati i materiali cartacei e digitali presenti nella libreria personale di Mina Mezzadri, regista teatrale bresciana, realizzando il Centro Documentazione Teatrale Foppa 3. Inoltre \u00e8 sede della biblioteca del Centro Studi San Martino di Brescia sull'agricoltura, creata nel 1998 da Monsignor Antonio Fappani, all'interno della Fondazione Civilt\u00e0 Bresciana. Il castello raccoglie anche la Mediateca della Bassa Bresciana nata dall'incontro tra il gruppo degli Amici del Castello e la Fondazione Civilt\u00e0 Bresciana.\nDal 2012 \u00e8 sede di uno dei due \"Mercati della Terra\" di Slow Food della Lombardia.\nNel 2015 la Fondazione Castello di Padernello ripropone il cosiddetto \"ciclo di Padernello\" del Pitocchetto -- cos\u00ec nominato da Roberto Longhi -- grazie a delle riproduzioni che danno un'idea della quadreria acquistata all\u2019asta nel 1882 dal conte Bernardo Salvadego.\nNel 2016 viene donata alla Fondazione Castello di Padernello la biblioteca di Italo Valent dalla famiglia.\nNel 2017 il Castello di Padernello ospita il festival Arpe in villa, in cui si incrociano didattica e spettacoli attraverso i corsi intensivi, seminari e concerti per arpa moderna, barocca e rinascimentale, mandolino e canto lirico.\nLa leggenda della \"Dama Bianca\".\nLa leggenda vuole che la figlia del conte Gaspare Martinengo e di Caterina Colleoni Biancamaria (1466-1480), malinconica e cagionevole di salute, fosse morta, nel 1480, attirata dalla magia luminosa delle lucciole, precipitando nel fossato del castello dando vita alla leggenda della \"Dama Bianca.\" Ogni dieci anni il 20 di luglio, la stessa notte della sua morte, il suo fantasma ricompare nel castello vestito di bianco, con in mano un libro aperto dorato contenente il suo segreto."}
{"id": "4190163", "revid": "852776", "url": "https://it.wikipedia.org/wiki?curid=4190163", "title": "Nazionale di pallacanestro del Sudan del Sud", "text": "La nazionale di pallacanestro del Sudan del Sud \u00e8 la rappresentativa cestistica del Sudan del Sud, ed \u00e8 posta sotto l'egida del Federazione cestistica del Sudan del Sud."}
{"id": "4190164", "revid": "287204", "url": "https://it.wikipedia.org/wiki?curid=4190164", "title": "Fenelon", "text": ""}
{"id": "4190170", "revid": "124079791", "url": "https://it.wikipedia.org/wiki?curid=4190170", "title": "A volte ritorno (romanzo)", "text": "A volte ritorno (il titolo originale \u00e8 \"The Second Coming\", cio\u00e8 \"La Seconda venuta\") \u00e8 un romanzo fortemente ironico dello scrittore scozzese John Niven. \u00c8 stato edito per la prima volta in lingua originale nel 2011, mentre in Italia \u00e8 stato pubblicato nell'anno seguente dalla casa Einaudi.\nTrama.\nDopo una vacanza durata quattro secoli, Dio torna in ufficio e viene avvisato dai suoi collaboratori che la Terra sta andando a scatafascio: guerre, genocidi, inquinamento e numerose altre catastrofi provocate dall'uomo sono all'ordine del giorno, cos\u00ec Dio, piuttosto arrabbiato con l'umanit\u00e0, ma non al punto di distruggere l'universo per rifarlo da capo, come qualcuno in Paradiso gli suggerisce, decide di rispedire suo figlio Ges\u00f9 sul pianeta per cercare di risolvere la questione.\nGes\u00f9 piomba cos\u00ec a New York, dove si circonda di un gruppo di disadattati di vario tipo e, sfruttando le sue spiccate doti di musicista, decide di partecipare al programma televisivo canoro \"American Popstar\": da quel palcoscenico, pensa Ges\u00f9, potr\u00e0 diffondere con pi\u00f9 facilit\u00e0 il suo messaggio per l'umanit\u00e0.\nGes\u00f9 supera le selezioni per partecipare al programma e in breve tempo diventa il cantante pi\u00f9 amato dal pubblico, ma viene squalificato quando in diretta lancia chiari messaggi contro il Papa e la Chiesa cattolica. La fama raggiunta gli permette comunque di mettere da parte un'ingente somma di denaro, con la quale acquista un appezzamento di terreno nel Texas, dove fonda una comunit\u00e0 ispirata al vero messaggio divino: marijuana per tutti, musica rock e libero arbitrio, una specie di raduno hippy dove tutti cercano di aiutarsi a vicenda.\nLa comunit\u00e0 finisce ben presto nel mirino dell'F.B.I., che vede in Ges\u00f9 un pericoloso guru che potrebbe attentare alla sicurezza degli Stati Uniti insieme ai suoi seguaci. Viene cos\u00ec deciso di assaltare la comunit\u00e0 con due squadre di teste di cuoio, che compiono un vero e proprio massacro. Ges\u00f9 viene comunque catturato vivo e, a seguito di un processo farsa, viene condannato a morte tramite iniezione letale. Prima dell'esecuzione, Ges\u00f9 lascia il suo messaggio all'umanit\u00e0, che poi \u00e8 il vero e unico comandamento mai dettato da Dio a Mos\u00e8: \"Fate i bravi!\".\nTornato in Paradiso, Ges\u00f9 viene nuovamente mandato sulla Terra per risolvere alcune questioni rimaste in sospeso: in particolare aiuta Becky, sua cara amica che viveva con lui in Texas, a recuperare il video dell'assalto alla comunit\u00e0, registrato in una videocamera nascosta. Grazie al filmato, il Mondo conosce la verit\u00e0 sul massacro e rivaluta la figura di Ges\u00f9 e il suo messaggio.\nPersonaggi.\n\"Dio di buonumore? Lo zio pi\u00f9 simpatico dell'Universo. Jack Lemmon o James Stewart imbottiti di Prozac. Dio di malumore? Un produttore hollywoodiano che ha appena imbroccato un fiasco clamoroso. Joel Silver o David Geffen imbottiti di crack.\"\nL'unico comandamento che abbia mai lasciato a Mos\u00e8 \u00e8 \"Fate i bravi!\", inciso su una lastra di pietra sulla sommit\u00e0 del monte Sinai, ma quest'ultimo, non pago di aver scalato la montagna per ricevere qualcosa di cos\u00ec semplice, ha speso quaranta giorni e quaranta notti rimodellando la tavola in modo che recitasse i Dieci Comandamenti, cosa che gli ha valso una serie di calci nelle natiche una volta raggiunto il Paradiso.\nConsiderazioni.\nIl romanzo presenta molte analogie volute fra la vita di Ges\u00f9 conosciuta attraverso i Vangeli, e quella \"contemporanea\" del suo secondo ritorno sulla Terra: nasce da un'anonima ragazza vergine, si circonda di amici presi dagli strati pi\u00f9 diseredati della societ\u00e0, non ha mai reazioni violente, trova i suoi peggiori nemici proprio fra quanti si dichiarano maggiormente religiosi, muore alla stessa et\u00e0 dopo un processo superficiale fatto per accontentare la \"maggioranza silenziosa\", su un lettino a forma di croce nella camera della morte del carcere. Infine, il suo cadavere scompare dopo tre giorni, e lui ritorna sulla Terra per un breve periodo per rincuorare gli amici. \nAnche la figura di Becky, ex tossica e prostituta tornata a nuova vita per accudire i figli grazie alla vicinanza di Ges\u00f9, ricorda quella tradizionale della Maddalena."}
{"id": "4190173", "revid": "287204", "url": "https://it.wikipedia.org/wiki?curid=4190173", "title": "Formazioni di Superliqa azera di pallavolo femminile 2010-2011", "text": "Formazioni delle squadre di pallavolo partecipanti alla stagione 2010-2011 del campionato di Superliqa azera"}
{"id": "4190187", "revid": "228587", "url": "https://it.wikipedia.org/wiki?curid=4190187", "title": "Non mi lasciare mai", "text": "Non mi lasciare mai \u00e8 il quarto album del cantante italiano Adriano Pappalardo, pubblicato nel 1980.\nIl disco.\nA cinque anni dalla pubblicazione dell'album precedente, Adriano Pappalardo nel 1980 incide il suo ultimo lavoro per la RCA Italiana.\nI testi sono di Luigi Albertelli, le musiche di Bruno Tavernese, che cura anche gli arrangiamenti.\nDall'album, lo stesso anno \u00e8 stato estratto anche un 45 giri: \"Non mi lasciare mai/A mio figlio\".\nTracce.\nLATO A\nLATO B"}
{"id": "4190192", "revid": "31886", "url": "https://it.wikipedia.org/wiki?curid=4190192", "title": "Classe Braunschweig (corvetta)", "text": "La classe Braunschweig, detta anche Korvette 130 \u00e8 la pi\u00f9 recente classe di corvette oceaniche della Deutsche Marine, costruita secondo lo standard MEKO.\nCaratteristiche.\nLe navi sono costruite con caratteristiche stealth, cio\u00e8 di bassa osservabilit\u00e0 radar e anche di bassa segnatura infrarossa. Sono dotate di ponte di volo in grado di ospitare un elicottero convenzionale, ma questo non trova posto nell'hangar. Da esse opereranno gli UAV Schiebel Camcopter S-100 di quali la marina tedesca ha comperato un lotto di 6 unit\u00e0.\nLista delle unit\u00e0.\nLe navi non sono state costruite interamente in un singolo cantiere, ma a sezioni separate costruite in posti differenti contemporaneamente ed assemblate in un secondo tempo. Nella tabella sottostante quindi i cantieri elencati sono quelli nei quali \u00e8 stata effettuata la cerimonia della posa della chiglia, in realt\u00e0 solo simbolica visto che non esiste un'unica chiglia ma un pezzo per ogni sezione.\nIl primo lotto \u00e8 costato 1,2 miliardi di Euro, con un costo unitario di circa 240 milioni di Euro.\nIl secondo lotto ordinato nel 2018 per 2 miliardi di Euro e un costo unitario di circa 400 milioni di Euro.\nIl secondo lotto \u00e8 stato ordinato al ARGE K130 in cinque cantieri. La prima impostazione presso il L\u00fcrssen-Werft, Brema, la seconda parte della costruzione presso il Peene-Werft con Blohm + Voss, Amburgo. Il German Naval Yards appronta la terza parte. ThyssenKrupp Marine Systems (TKMS) guida la costruzione completa."}
{"id": "4190195", "revid": "918161", "url": "https://it.wikipedia.org/wiki?curid=4190195", "title": "Fiat iustitia et pereat mundus", "text": "Fiat iustitia et pereat mundus, letteralmente \u00abSia fatta giustizia e perisca pure il mondo\u00bb era il motto di Ferdinando I d'Asburgo. La prima testimonianza della frase si rinviene nel volume \"Loci Communes\" (1563), di Johannes Manlius, che l'attribuisce all'Imperatore, anche se in realt\u00e0 \u00e8 solo una ripresa dalle parole che la tradizione attribuisce a Gaio Cassio Longino, uno degli assassini di Giulio Cesare.\nLa frase \u00e8 impiegata da Immanuel Kant, che - in \"Per la pace perpetua\" - ne fa il motto dell'uomo politico fermo nei suoi principi, traducendola e commentandola cos\u00ec: \u00ab\"Regni la giustizia, dovessero anche per essa perire tutti assieme gli scellerati che esistono nel mondo\" \u00e8 un principio di diritto coraggioso, che taglia le vie tortuose tracciate dall'inganno e dalla violenza...\u00bb.\nHegel la corresse in \"Fiat iustitia ne pereat mundus\", vale a dire \"Sia fatta giustizia affinch\u00e9 non perisca il mondo\"."}
{"id": "4190197", "revid": "767487", "url": "https://it.wikipedia.org/wiki?curid=4190197", "title": "Non mi lasciare mai/A mio figlio", "text": "Non mi lasciare mai/A mio figlio \u00e8 un singolo di Adriano Pappalardo, prodotto da Luigi Albertelli e Bruno Tavernese e pubblicato nel 1980 dalla RCA Italiana."}
{"id": "4190204", "revid": "92723", "url": "https://it.wikipedia.org/wiki?curid=4190204", "title": "Basilica di San Francesco il Grande", "text": ""}
{"id": "4190206", "revid": "92723", "url": "https://it.wikipedia.org/wiki?curid=4190206", "title": "Basilica di San Francesco (Madrid)", "text": ""}
{"id": "4190207", "revid": "214753", "url": "https://it.wikipedia.org/wiki?curid=4190207", "title": "Patrik Sandell", "text": "Carriera.\nA livello nazionale Sandell vinse il campionato rally junior 2WD nel 2004 e il campionato rally 2WD nel 2005.\nDopo il debutto nel campionato mondiale rally, avvenuto nel 2005, nel 2006 Sandell partecip\u00f2 al campionato JWRC alla guida di una Renault Clio S1600; in sei rally ottenne un secondo posto in Svezia e in Argentina, una vittoria in Sardegna, un sesto posto nel Rally di Gran Bretagna e un settimo nel Rally di Finlandia, riuscendo a vincere il titolo con 32 punti totali. Nel 2007 si classific\u00f2 sesto nel medesimo campionato con una vittoria in Finlandia e un secondo posto in Norvegia per un totale di 19 punti. Nel 2008 ottenne la settima posizione finale con un secondo posto in Finlandia e 21 punti all'attivo.\nNel 2008, oltre che nel mondiale Junior, gareggi\u00f2 anche nel PWRC, dapprima con una Peugeot 207 S2000 e poi con una Mitsubishi Lancer Evolution, classificandosi in quarta piazza con 22 punti, frutto di un terzo posto in Svezia e del secondo in Turchia e in Nuova Zelanda. Nel 2009 pass\u00f2 a correre con una \u0160koda Fabia S2000 del Red Bull Rallye Team; ottenne due vittorie di fila in Norvegia e a Cipro e giunse secondo in Argentina, chiudendo la stagione nuovamente in quarta posizione con 30 punti.\nNella stagione 2010, con lo stesso team e la stessa vettura, prese parte al SWRC, nel quale si classific\u00f2 secondo con 112 punti complessivi, a 11 lunghezze dal vincitore Xavier Pons; totalizz\u00f2 due vittorie in Germania e in Francia e un terzo posto in Finlandia e ottenne anche i primi punti validi per la classifica assoluta del mondiale.\nNelle due stagioni successive marc\u00f2 occasionali presenze nel mondiale con una \u0160koda Fabia S2000 e con una Mini Cooper WRC, per poi esordire, nel 2013, nel Global RallyCross Championship; nello stesso anno, nell'ambito degli X Games, vinse una medaglia di bronzo a Foz do Igua\u00e7u nel rallycross e una d'argento a Los Angeles nella Gymkhana Grid."}
{"id": "4190218", "revid": "1718925", "url": "https://it.wikipedia.org/wiki?curid=4190218", "title": "Catena J\u00f4f Fu\u00e2rt-Montasio", "text": "La Catena J\u00f4f Fu\u00e2rt-Montasio (\"Greben Vi\u0161-\u0160pik nad Policami\" in sloveno) \u00e8 una breve dorsale montuosa delle Alpi Giulie che si trova in Italia (Friuli-Venezia Giulia, provincia di Udine) prendendo il nome dalle due montagne pi\u00f9 significative (J\u00f4f Fuart e J\u00f4f di Montasio).\nCollocazione.\nSecondo le definizioni della SOIUSA la Catena J\u00f4f Fu\u00e2rt-Montasio ha i seguenti limiti geografici: Sella di Camporosso, Val Canale, Val Rio del Lago, Sella Nevea, Val Raccolana, Canal del Ferro. Essa raccoglie la parte nord-occidentale delle Alpi Giulie.\nClassificazione.\nLa SOIUSA definisce la Catena J\u00f4f Fu\u00e2rt-Montasio come un supergruppo alpino e vi attribuisce la seguente classificazione:\nSuddivisione.\nLa Catena J\u00f4f Fu\u00e2rt-Montasio viene suddivisa in due gruppi e cinque sottogruppi:\nMontagne.\nLe montagne principali appartenenti alla Catena J\u00f4f Fu\u00e2rt-Montasio sono:"}
{"id": "4190246", "revid": "767487", "url": "https://it.wikipedia.org/wiki?curid=4190246", "title": "Marc Moulin", "text": "Nel 1977 fu uno dei membri della band Avant-Rock Aksak Maboul, e, nel 1978 form\u00f2 la band pop Telex. Lo stile jazz ai quali si rif\u00e0 la sua musica ha reso Marc Moulin per oltre 30 anni, una delle leggende del Jazz belga.\nBiografia.\nFiglio di L\u00e9o Moulin, storico e sociologo belga, e della poetessa Jeanine Moulin, studia economia e scienze politiche. Mostra subito di possedere un talento poliedrico; infatti, oltre alla musica \u00e8 giornalista presso il giornale belga \"T\u00e9l\u00e9 Moustique\", per il quale cura una rubrica settimanale.\nMarc Moulin, nel ruolo di pianista, forma il suo primo gruppo nel 1961. Nel 1963 si unisce al Alex Scorier Jazz Quintet e successivamente a Philip Catherine. Negli anni settanta accompagna, durante i loro concerti, alcuni dei pi\u00f9 grandi solisti in tourn\u00e9e a Brussels: Slide Hampton, Dexter Gordon, Benny Bailey, Clark Terry, Johnny Griffin.\nFra gli anni settanta e ottanta produce diversi brani per il chitarrista jazz, nonch\u00e9 suo amico, Philip Catherine, e per alcuni artisti pop, tra cui Lio (\"Banana split\" e l'album \"Lio\"), Alain Chamfort (quattro album dal 1982) ed i The Sparks (L'album \"In Outer Space\"), Inoltre allo stesso tempo componeva per Radio e TV.\nNel 1969 forma, con il suo amico Philip Catherine il gruppo \"Placebo\" (da non confondere con l'omonima band alternative rock) unendo a ritmi funk melodie jazz e un pizzico di rock. Nel 1975 esce \"Sam' Suffy\", un album cult. L'album fu prodotto dal trio Marc Moulin (piano e sintetizzatori), Richard Rousselet (tromba), Bruno Castellucci (batteria). Nel 1978, con Dan Lacksman e Michel Moers, fond\u00f2 i \"Telex\", una band Disco-pop electro. Nel 2001, per l'etichetta jazz Blue Note Records, pubblica l'album Top Secret seguito nel 2004 da \"Entertainment\", e nel 2007 da \"I am You\"."}
{"id": "4190247", "revid": "599013", "url": "https://it.wikipedia.org/wiki?curid=4190247", "title": "Pvv", "text": ""}
{"id": "4190248", "revid": "585241", "url": "https://it.wikipedia.org/wiki?curid=4190248", "title": "Partij voor Vrijheid en Vooruitgang", "text": ""}
{"id": "4190250", "revid": "767487", "url": "https://it.wikipedia.org/wiki?curid=4190250", "title": "Bent Cold Sidewalk", "text": "Bent Cold Sidewalk \u00e8 un singolo pubblicato nel 1978 solamente in Francia dalla band tedesca di musica elettronica, i Tangerine Dream. \u00c8 il primo brano cantato (da Steve Jolliffe) nella carriera del gruppo, se si escludono i vocalizzi di Alpha Centauri.\nIl testo parla della solitudine e della ricerca della felicit\u00e0."}
{"id": "4190251", "revid": "416175", "url": "https://it.wikipedia.org/wiki?curid=4190251", "title": "Carlo Ragone", "text": "Biografia.\nFin da piccolo studia balletto classico. Nel 1985 si trasferisce a Roma, dove frequenta l'Accademia Nazionale Renato Greco. Prende poi parte al corso di perfezionamento mimico e al corso di perfezionamento al balletto classico in Francia. Si diploma al Laboratorio d'Arti sceniche diretto da Gigi Proietti. Successivamente studia canto al Teatro dell'Opera di Roma.\nNel 1996 ha doppiato il personaggio di Clopin nella versione italiana del film Disney \"Il gobbo di Notre Dame\" e nel sequel del 2002 \"Il gobbo di Notre Dame II\".\nPartecipa a numerose attivit\u00e0 teatrali, tra cui \"La ballata dell'amore disonesto\" di Germano Mazzocchetti per la regia di Augusto Fornari, \"Il gatto con gli stivali\" al teatro stabile di Messina e \"Joseph e la strabiliante tunica dei colori in technicolor\" di Tim Rice e Anderw Lloyd Webber diretto da Claudio Insegno al Teatro Nuovo di Milano e al Teatro Alfieri di Torino. Attualmente ha portato in scena al Gigi Proietti Globe Theatre Silvano Toti di Roma \"Intestam\u00e8\", da lui scritto, diretto ed interpretato ed \u00e8 docente di formazione teatrale e in corsi di formazione manageriale. \nAttivo in teatro, cinema e televisione, si \u00e8 fatto notare anche nel film televisivo \"Il destino ha quattro zampe\", con Lino Banfi e Tiziana Aristarco."}
{"id": "4190254", "revid": "300067", "url": "https://it.wikipedia.org/wiki?curid=4190254", "title": "Scott Machado", "text": "Carriera.\nNel 2012, dopo un quadriennio alla Iona University, stabilisce il record di assist stagionale (327) nella NCAA con circa 10 assist di media a partita. Non viene scelto nel draft NBA 2012, ma dopo vari camp estivi firma un triennale con gli Houston Rockets."}
{"id": "4190257", "revid": "287204", "url": "https://it.wikipedia.org/wiki?curid=4190257", "title": "Ron Bartell", "text": "Carriera professionistica.\nSt. Louis Rams.\nBartell fu scelto nel corso del secondo giro del Draft 2005 dai St. Louis Rams. Il 28 luglio firm\u00f2 un contratto quadriennale del valore di 2,879 milioni di dollari di cui 1,494 milioni di bonus alla firma.\nDebutt\u00f2 nella NFL il 23 ottobre 2005 contro i New Orleans Saints. Il 17 dicembre 2006 contro gli Oakland Raiders fece il suo primo intercetto in carriera. Il 31 dicembre contro i Minnesota Vikings fece due intercetti. Il 16 settembre 2007 contro i San Francisco 49ers fece il suo primo sack in carriera. Il 7 dicembre 2008 contro gli Arizona Cardinals fece un intercetto, mentre il 21 dello stesso mese contro i 49ers fece due intercetti.\nIl 2 marzo 2009 rifirm\u00f2 un quadriennale del valore di 25 milioni di dollari (13,6 milioni garantiti) di cui 5 milioni di bonus alla firma. Il 20 settembre contro i Washington Redskins forz\u00f2 e recuper\u00f2 un fumble. Il 18 ottobre contro i Jacksonville Jaguars forz\u00f2 il suo secondo fumble della stagione. Il 2 gennaio 2011 contro i Seattle Seahawks recuper\u00f2 un fumble. L'11 settembre 2011 contro i Philadelphia Eagles si infortun\u00f2 al collo. Tre giorni dopo venne messo sulla lista infortunati. Il 12 marzo 2012 venne svincolato.\nOakland Raiders.\nIl 18 marzo 2012 firm\u00f2 un annuale del valore di 3 milioni. Nella prima partita contro i San Diego Chargers si infortun\u00f2 alla spalla. Il 15 settembre venne messo sulla lista infortunati in attesa di recupero. Il 10 novembre dopo aver saltato sette partite venne nuovamente reinserito in squadra. Il 10 dicembre venne svincolato a causa delle sue prestazioni insufficienti.\nDetroit Lions.\nIl 17 dicembre 2012 firm\u00f2 un biennale del valore di 1,7 milioni con i Lions con cui, nella stagione 2012, disput\u00f2 una partite da titolare mettendo a segno 9 tackle totali."}
{"id": "4190260", "revid": "767487", "url": "https://it.wikipedia.org/wiki?curid=4190260", "title": "Elz\u00e9ar Abeille de Perrin", "text": "Biografia.\nNacque da Paul-Emmanuel Abeille \"de Perrin\" (1797-1868), ricco negoziante marsigliese, appassionato di orticoltura e di botanica, e da sua moglie Sidonie Gabrielle B\u00e9rard du Pithon (1805-1853); era il nipote e figlioccio di Fran\u00e7ois-Auguste, Conte Abeille (1799-1886), console generale di Monaco a Marsiglia.\nIn et\u00e0 adulta, Abeille de Perrin era avvocato a Marsiglia e dedicava tutto il suo tempo libero all'entomologia.\nIn particolare, si interessava agli insetti ipogei delle grotte dei Pirenei.\nFu membro della Soci\u00e9t\u00e9 entomologique de France per vent'anni.\nLa sua collezione di insetti paleartici, di Coleoptera, Hymenoptera, Diptera e Orthoptera \u00e8 conservata nel Museo nazionale di storia naturale a Parigi.\nOpere.\nLe sue opere pi\u00f9 note sono:"}
{"id": "4190265", "revid": "486946", "url": "https://it.wikipedia.org/wiki?curid=4190265", "title": "Architettura load-store", "text": ""}
{"id": "4190267", "revid": "287204", "url": "https://it.wikipedia.org/wiki?curid=4190267", "title": "Dedalo (portaidrovolanti)", "text": ""}
{"id": "4190276", "revid": "767487", "url": "https://it.wikipedia.org/wiki?curid=4190276", "title": "Untamed (film 1918)", "text": "Untamed \u00e8 un film muto del 1918 diretto da Clifford Smith (con il nome Cliff Smith).\nProduzione.\nIl film fu prodotto dalla Triangle Film Corporation.\nDistribuzione.\nDistribuito dalla Triangle Distributing, il film usc\u00ec nelle sale cinematografiche statunitensi il 1\u00ba settembre 1918."}
{"id": "4190278", "revid": "767487", "url": "https://it.wikipedia.org/wiki?curid=4190278", "title": "Anders Eide", "text": "Biografia.\nIn Coppa del Mondo ottenne il primo risultato di rilievo il 14 marzo 1992 a Vang (44\u00b0), il primo podio l'8 dicembre 1996 a Davos (3\u00b0) e l'unica vittoria il 15 dicembre successivo a Brusson.\nIn carriera prese parte a un'edizione dei Giochi olimpici invernali, (11\u00b0 nella 50\u00a0km), e a due dei Campionati mondiali (12\u00b0 nella 50\u00a0km a Thunder Bay 1995 il miglior risultato)."}
{"id": "4190283", "revid": "76963", "url": "https://it.wikipedia.org/wiki?curid=4190283", "title": "Lauren Bittner", "text": "Biografia.\nNata a New York, \u00e8 nota per il ruolo di Julie in Paranormal Activity 3."}
{"id": "4190285", "revid": "1386897", "url": "https://it.wikipedia.org/wiki?curid=4190285", "title": "HTC One X", "text": "L'HTC One X \u00e8 uno smartphone prodotto dall'azienda taiwanese HTC. Fa parte della famiglia di prodotti HTC One Series presentata ufficialmente il 26 febbraio 2012 al Mobile World Congress.\nIl terminale monta Android 4.0.3 con HTC Sense 4.0.\nCaratteristiche.\nSoftware.\nL'HTC One X presenta Android 4.0.4 come sistema operativo e HTC Sense 4.0 come interfaccia grafica. L'aggiornamento alla Sense 4.1 \u00e8 disponibile per la maggior parte dei continenti come Europa, America e Asia. All'acquisto inoltre vengono regalati 25Gb di spazio gratuito per due anni con account Dropbox. Alcuni utenti hanno notato che il \"multitasking\" su HTC One X termina in modo pi\u00f9 \"aggressivo\" le applicazioni in \"background\", non funzionando come quello presente sullo Stock di Android 4.0 Ice Cream Sandwich.\nHTC si \u00e8 spiegata dicendo di aver personalizzato Android sul One X, cosicch\u00e9 la Sense possa terminare le applicazioni in \"background\" quando la memoria \u00e8 quasi esaurita.\nIl 20 luglio 2012, HTC ha confermato che il One X e il One S avrebbero ricevuto l'aggiornamento firmware ad Android 4.1 Jelly Bean, senza per\u00f2 annunciare una data di pubblicazione.\nHardware.\nL'HTC One X \u00e8 animato da un processore \"quad-core\" ARM Cortex-A9 nVidia Tegra 3 da 1.5 Ghz, 1 Gb di memoria RAM, batteria da 1800 mAh, Wi-Fi IEEE 802.11 a/b/g/n, Bluetooth 4.0 con Apt-X, GPS, NFC e 32 Gb di memoria interna.\nDispone inoltre di vari sensori come una Bussola digitale, Giroscopio, G-Sensor, Sensore di prossimit\u00e0, Sensore di luminosit\u00e0 ambientale. Il One X ha tre tasti fisici, il tasto di accensione situato sulla parte superiore e due tasti per la regolazione del volume situati sul lato destro. Frontalmente ci sono 3 tasti a sfioramento: Indietro, Home e Men\u00f9 o Applicazioni recenti.\nSul lato sinistro del One X si trova una porta micro USB 2.0 con interfaccia MHL permettendo un'uscita video HDMI a 1080p su un display esterno, tramite un apposito adattatore. Un jack da 3,5\u00a0mm \u00e8 situato sulla parte superiore dello smartphone dove si trova anche uno dei due microfoni, mentre il secondo \u00e8 situato sulla parte inferiore. Il One X ha anche due speaker esterni, uno posizionato sulla parte inferiore del retro e un altro usato per le chiamate posizionato sopra il display ospitante un led di notifica che lampeggia di colore verde per le notifiche, rosso quando la batteria \u00e8 quasi scarica e acceso rosso quando il telefono \u00e8 in carica.\nDesign.\nL'HTC One X presenta un design \"unibody\" realizzato in materiale plastico con un profilo laccato, vetro ricurvo, ed un anello sul retro che avvolge la fotocamera.\nDisplay.\nL'HTC One X presenta uno schermo super LCD con tecnologia IPS da 4.7 pollici (120mm) con risoluzione 1280x720, a matrice RGB e con un DPI di 312 pixel per pollice, rivestito da un singolo strato di Gorilla Glass 2.0.\nBatteria.\nL'HTC One X presenta una batteria da 1800 mAh. Per la serie One, HTC ha impiegato molto tempo per incentivare la durata della batteria a causa delle lamentele dei consumatori riguardanti la scarsa autonomia dei precedenti dispositivi targati HTC.\nHTC ha migliorato \"Processore, display, sistema operativo e applicazioni\" per incrementare la durata della batteria.\nAudio.\nIl One X presenta due altoparlanti esterni di cui uno caratterizzato dall'ottimizzazione audio di Beats by dr.Dre fruibile anche in cuffia tramite uno speciale equalizzatore. Nonostante questo, il dispositivo viene fornito senza un set di cuffie auricolari firmate Beats by dr.Dre, infatti nella confezione sono presenti solamente degli auricolari standard a cavo piatto firmati HTC.\nCamera.\nL'HTC One X presenta una fotocamera posteriore da 8 Mpx con apertura massima di F2.0, obbiettivo grandangolare da 28\u00a0mm, singolo flash led a cinque livelli di luminosit\u00e0 (determinati dalla distanza dal soggetto) e con un chip immagine dedicato. La fotocamera ha un tempo di avvio di 0.7 secondi, ed una velocit\u00e0 di scatto di 0.2 secondi. La videocamera pu\u00f2 registrare video fino ad una risoluzione massima di 1080p a 30 frame al secondo. Inoltre si possono cattura foto durante una ripresa video o eseguire degli scatti a raffica. \u00c8 possibile anche registrare video al rallentatore con risoluzione 768 x 432 pixel. Le modalit\u00e0 di scatto includono anche HDR e Panorama. L'HTC One X non presenta alcun tasto fisico dedicato alla fotocamera.\nVarianti.\nL'HTC One X viene venduto in diverse varianti, la tabella mostra le differenza tra HTC One X (modello internazionale), HTC One X (modello venduto in America settentrionale), HTC One XL"}
{"id": "4190286", "revid": "780704", "url": "https://it.wikipedia.org/wiki?curid=4190286", "title": "SECDED", "text": ""}
{"id": "4190287", "revid": "1310927", "url": "https://it.wikipedia.org/wiki?curid=4190287", "title": "A-League 2012-2013", "text": "Il campionato di A-League 2012-2013 \u00e8 stata l'8\u00aa edizione della A-League, la massima divisione del campionato australiano di calcio. \u00c8 iniziato il 5 ottobre 2012 e si \u00e8 concluso il 21 aprile 2013. Il Central Coast Mariners si laurea campione d'Australia per la prima volta.\nRispetto al campionato precedente cambiano i criteri di accesso alla AFC Champions League: il campionato australiano infatti ha perso posizioni nel ranking AFC, andando ad occupare il decimo posto. A qualificarsi per la AFC Champions League saranno quindi solo le prime due squadre: la prima alla fase a gironi, la seconda ai preliminari.\nNovit\u00e0.\nL'Australia perde un posto di accesso diretto ai gironi della AFC Champions League. Solo le prime due squadre in classifica potranno partecipare al massimo torneo continentale (la prima con l'accesso diretto, la seconda passando per il preliminare).\nNella griglia di partenza dell'8\u00ba campionato australiano di calcio, a prendere il testimone del Gold Coast United, la cui licenza \u00e8 stata revocata al proprietario Clive Palmer nel febbraio 2012, \u00e8 il nuovo club Western Sydney Wanderers, seconda squadra di Sydney a partecipare al campionato nazionale.\nStagione regolare.\nClassifica.\nLegenda:\nNote:\nRisultati.\nMatrice risultati.\nLegenda:\nCopertura televisiva.\nDopo l'ingaggio di Alessandro Del Piero da parte del Sydney FC, cresce anche in Italia l'interesse per il calcio australiano. La partita della prima giornata tra Wellington Phoenix e la squadra dell'ex capitano bianconero \u00e8 stata, infatti, trasmessa su Premium Calcio, prima partita in assoluto della A-League ad essere trasmessa in Italia. Mediaset ha annunciato l'acquisto dei diritti per trasmettere tutte le partite del Sydney FC, per un totale di 27 partite fino al 28 marzo 2013."}
{"id": "4190289", "revid": "481666", "url": "https://it.wikipedia.org/wiki?curid=4190289", "title": "Clifford Smith", "text": "Era conosciuto anche con il nome Clifford S. Smith.\nBiografia.\nNato nell'Indiana, si specializz\u00f2 nel genere western. Inizi\u00f2 la sua carriera cinematografica come attore nel 1912, in \"The Deserter\", un film di Thomas H. Ince.\nNella sua carriera, diresse quasi novanta film, facendo anche l'aiuto regista. Negli anni venti lavor\u00f2 anche come sceneggiatore e produttore."}
{"id": "4190292", "revid": "773636", "url": "https://it.wikipedia.org/wiki?curid=4190292", "title": "LG Optimus Hub", "text": "Il cellulare LG Optimus Hub (noto anche come E510 o Univa) \u00e8 uno smartphone che funziona tramite il sistema operativo Android di Google. Esso possiede un processore ARM-v6 a 800\u00a0MHz, uno schermo da 3.5 pollici di tipo capacitivo multi-touch, 512 mb di Ram e 160 MB di memoria interna (espandibili con memoria esterna MicroSD fino a 32GB). Appartiene alla fascia media.\u00c8 aggiornabile a Android 2.3.7 GWK74 (CyanogenMod 7.2) versione specifica e stabile. La garanzia LG standard continua a valere, come per gli altri dispositivi LG, anche se si esegue l'operazione di root."}
{"id": "4190294", "revid": "729019", "url": "https://it.wikipedia.org/wiki?curid=4190294", "title": "Aeroporto di Jenin-Muqeible", "text": "L'Aeroporto di Jenin-Muqeible \u00e8 un vecchio aeroporto militare abbandonato della Cisgiordania, situato a circa 1\u00a0km a sud dal villaggio di Muqeible e 3\u00a0km a nord dalla citt\u00e0 di Jenin.\nStoria.\nL'aeroporto fu costruito durante la prima guerra mondiale dalle truppe tedesche del Luftstreitkr\u00e4fte corse in aiuto dell'Impero ottomano per la Campagna della Palestina. I tedeschi vi furono stanziati dal novembre del 1917 al settembre del 1918 con:\nCon la battaglia di Megiddo del 1918 l'aeroporto cadde nelle mani dei britannici che vi stabilirono una base della Royal Air Force. Durante la Campagna del nord Africa della seconda guerra mondiale lo scalo venne usato dalla United States Army Air Forces come base per riorganizzare le loro squadriglie prima di riassegnarle alle basi aeree dislocate in Egitto per attaccare le forze delle due Potenze dell'Asse stanziate nell'Egitto occidentale e Libia. Gli americani vi basarono:\nL'aeroporto giace in stato di abbandono e le uniche strutture rimaste sono le due piste d'atterraggio in cemento e parte delle vie di rullaggio. All'entrata occidentale di Jenin \u00e8 stato costruito un monumento dedicato ai piloti tedeschi caduti durante la prima guerra mondiale."}
{"id": "4190296", "revid": "149485", "url": "https://it.wikipedia.org/wiki?curid=4190296", "title": "Maurizio Pozzi", "text": "Biografia.\nIn Coppa del Mondo ottenne il primo risultato di rilievo l'11 gennaio 1992 a Cogne (23\u00b0) e il primo podio il 15 dicembre 1996 a Brusson (2\u00b0).\nIn carriera prese parte a un'edizione dei Giochi olimpici invernali, (9\u00b0 nella 50\u00a0km), e a cinque dei Campionati mondiali (12\u00b0 nella 30\u00a0km a Ramsau am Dachstein 1999 il miglior risultato).\nDal 2002 si dedic\u00f2 alla Marathon Cup, manifestazione svolta sempre sotto l'egida della FIS, che ricomprende gare su lunghissime distanze. In quest'ultima specialit\u00e0 colse i suoi pi\u00f9 importanti successi a livello individuale, aggiudicandosi il trofeo in quello stesso 2002.\nPalmar\u00e8s.\nMarathon Cup.\nMarathon Cup - vittorie.\nLegenda:\nTL = tecnica libera"}
{"id": "4190299", "revid": "729019", "url": "https://it.wikipedia.org/wiki?curid=4190299", "title": "3\u00aa Divisione fanteria &quot;Ravenna&quot;", "text": "La 3\u00aa Divisione fanteria \"Ravenna\" fu una grande unit\u00e0 del Regio Esercito, operativa durante la seconda guerra mondiale. Era in particolare una divisione di fanteria da montagna, che si distingueva dalle analoghe unit\u00e0 di fanteria ordinarie per la trazione del Reggimento di artiglieria divisionale, che risultava composto da due gruppi someggiati e di uno carrellato, invece che di due ippotrainati ed uno someggiato e per l'utilizzo di salmerie invece che del classico carreggio. Con il progredire della guerra e la progressiva motorizzazione di una parte considerevole delle artiglierie divisionali, le divisioni da montagna divennero sostanzialmente indistinguibili dalle normali divisioni di fanteria, e la denominazione specifica and\u00f2 progressivamente in disuso.\nla divisione partecip\u00f2 alla campagna italiana di Russia e venne praticamente distrutta dall'Armata Rossa nel corso dell'operazione Piccolo Saturno, dal dicembre 1942 al gennaio 1943; i superstiti vennero rimpatriati in primavera.\nStoria.\nL'unit\u00e0 trae origine dalla \"Brigata \"Ravenna\"\", costituita il 16 settembre 1859 sul 19\u00ba ed il 20\u00ba Reggimento fanteria e sciolta nel 1871. Il 25 marzo 1939 si ricostituisce come \"Divisione di Fanteria \"Ravenna\" (3\u00aa)\" ad Alessandria, riunendo il 37\u00ba e 38\u00ba Reggimento fanteria \"Ravenna\" e l'11\u00ba Reggimento artiglieria \"Ravenna\".\nNel 1940, la divisione prese parte alla battaglia delle Alpi Occidentali contro la Francia; schierata nel settore Alta Roia-Gessi, raggiunse le posizioni di Cima Raus, Cima Cosse ed il villaggio di Fontan.\nNell'aprile del 1941 la grande unit\u00e0 viene trasferita sul fronte jugoslavo, tra Caporetto e Santa Lucia d'Isonzo, partecipando ad operazioni di rastrellamento in territorio croato, per poi rientrare in Italia, prima nella zona di San Pietro del Carso, poi ad Alessandria.\nNell'estate del 1942, la divisione venne inviata sul fronte russo alle spalle del XXV Corpo d'armata, presso Losovaja. A met\u00e0 luglio raggiunse la zona di Stalino ed il 25 Voro\u0161ilovgrad, per proseguire verso il Donec e il Don, dove la divisione assunse la responsabilit\u00e0 del settore compreso fra l'ansa di Mamon e la confluenza della Bogu\u010darka. Qui prese parte, tra il 20 agosto e il 1\u00ba settembre, alla prima battaglia difensiva del Don, respingendo l'offensiva dei reparti sovietici. L'11 dicembre, sotto la pressione delle unit\u00e0 russe che avevano attaccato su tutto il fronte nell'ambito della seconda battaglia difensiva del Don, alcuni reparti della \"Ravenna\" furono costrette ad arretrare nei pressi dell'ansa di Verchnij Mamon, permettendo al nemico di aggirare la divisione e di raggiungere cos\u00ec \u010certkovo, nelle retrovie. Dal 17 dicembre, l'unit\u00e0 arretr\u00f2 fino a Voro\u0161ilovgrad e, riordinatasi, assunse dal 22 al 30 dicembre la difesa dei ponti sul Donec. Nei primi giorni del 1943 la divisione, mantenne le sue posizioni sulla riva destra del fiume fino al 24 gennaio, quando le unit\u00e0 corazzate russe sfondarono le linee in pi\u00f9 punti e la divisione fu costretta a ripiegare, tra continui combattimenti, su Roven'ki prima e su \u010certkovo. Qui il 15 gennaio la divisione tent\u00f2 di rompere l'accerchiamento, raggiungendo il 17 la salvezza nelle retrovie presso Belovodsk. I resti della \"Ravenna\" rientrarono in Italia in aprile, dove venne riordinata ed impiegata nella difesa del territorio nazionale a Grosseto, in Toscana, in forza al II Corpo d'armata, fino all'armistizio dell'8 settembre 1943.\nOrdine di battaglia: 1942.\n53\u00ba Ufficio postale"}
{"id": "4190301", "revid": "991694", "url": "https://it.wikipedia.org/wiki?curid=4190301", "title": "Kamerun", "text": ""}
{"id": "4190308", "revid": "481666", "url": "https://it.wikipedia.org/wiki?curid=4190308", "title": "Cliff Smith", "text": ""}
{"id": "4190310", "revid": "247222", "url": "https://it.wikipedia.org/wiki?curid=4190310", "title": "Hortensia", "text": ""}
{"id": "4190312", "revid": "125731592", "url": "https://it.wikipedia.org/wiki?curid=4190312", "title": "Episodi di Bones (ottava stagione)", "text": "Lottava stagione della serie televisiva Bones, composta da 24 episodi, \u00e8 stata trasmessa in prima visione assoluta negli Stati Uniti d'America da Fox dal 17 settembre 2012 al 29 aprile 2013.\nLa stagione include 4 episodi \"stand-alone\" prodotti al termine della stagione precedente; uno dei quali \u00e8 anche caratterizzato da una narrazione differente mai utilizzata prima nella serie: l'intero episodio \u00e8 visto interamente dalla prospettiva della vittima dell'omicidio.\nIn Italia, i primi due episodi della stagione sono stati trasmessi in prima visione in chiaro da TOP Crime il 1\u00ba giugno 2014; i restanti episodi sono stati trasmessi in prima visione satellitare da Fox Life, canale a pagamento della piattaforma Sky, dal 2 settembre 2014, e in chiaro da Rete 4 dal 10 settembre al 19 novembre 2014.\nIl linguaggio dei fiori.\nTrama.\nSono passati tre mesi da quando Brennan si \u00e8 nascosta dopo essere stata incastrata per l'omicidio commesso in realt\u00e0 da Christopher Pelant. Il team del Jeffersonian riesce a comunicare segretamente con lei e a farle analizzare di nascosto il corpo rinvenuto. Il cadavere \u00e8 di una ex insegnante di Pelant, che con l'aiuto di Brennan e Angela viene arrestato. Brennan viene quindi scagionata, ma si scopre che in realt\u00e0 il vero nome di Pelant \u00e8 Bassam Alfayat, un immigrato egiziano, e che quindi l'arresto effettuato negli Stati Uniti non \u00e8 valido. Pelant viene cos\u00ec rimpatriato in Egitto.\nComplici nel divorzio.\nTrama.\nUn uomo assassinato viene ritrovato, in fiamme, in un bidone sotto un ponte; ma si riveler\u00e0 essere un famoso avvocato divorzista, pugnalato con una penna stilografica e ucciso in un modo che sembra un po' assurdo. Sembra infatti sia morto cadendo su una scala molto ripida e finendo in piedi dopo una caduta di diverse decine di metri. Nel frattempo ci sono problemi tra Booth e Bones che dopo i tre mesi di separazione devono riabituarsi alla loro relazione e ai loro ruoli.\nLa bomba nel garage.\nTrama.\nNel garage di un lussuoso hotel avviene un'esplosione molto violenta che fa una vittima; peccato che quando il Dr. Sweets e la sua provvisoria collega dell'FBI vanno a dare la notizia alla moglie, la vittima sta tranquillamente tornando a casa. Nel frattempo Booth si ritrova a combattere con gli aspetti burocratici del suo lavoro nella speranza di ricevere una promozione che per\u00f2 gli darebbe un lavoro alla scrivania mentre lui \u00e8 un uomo d'azione. Comunque, scoperta la vera vittima, ossia il fratello gemello dell'uomo trovato che non aveva mai conosciuto, si scopre che in realt\u00e0 \u00e8 morto per errore del sicario mandato dalla moglie di suo fratello gemello; alla fine riusciranno a salvare l'uomo anche se il Dr. Sweet rester\u00e0 ferito dall'affascinante collega con cui dovr\u00e0 per\u00f2 chiarire di essere gi\u00e0 impegnato.\nLa tigre.\nTrama.\nUn cadavere viene ritrovato sul ciglio di una strada in mezzo a varie fattorie; si tratta di un lavoratore a giornata per lavori non specializzati come se ne trovano tanti l\u00ec vicino soprattutto dopo la crisi. Durante l'indagine si scopre un traffico illegale di animali esotici e purtroppo i protagonisti non arrivano in tempo per salvare la tigre di razza siberiana pura che era stata acquistata illegalmente. Nel frattempo Sweets e Daisy stanno per andare a vivere insieme, ma alla fine Sweets capisce che questo implicher\u00e0 il matrimonio con Daisy, ma lui non si sente pronto.\nLa bottega delle mele.\nTrama.\nViene ritrovato il cadavere di una donna nell'immondizia di un quartiere di artigiani, si tratta di una giovane donna che produceva purea di mele insieme alla sua socia. Il corpo \u00e8 stato mutilato e scuoiato e non si riesce a capire chi possa essere stato tanto meticoloso e preciso finch\u00e9 non trovano il macchinario usato per la purea artigianale. Intanto Sweets si trova a dover ricominciare dopo la fine della sua relazione con Daisy e a dormire in ufficio per averle lasciato l'appartamento; per questo Booth lo invita a passare qualche notte in casa sua e di Bones che, stranamente per lui, si trova molto bene con Sweets, anzi ad un certo punto useranno psicologia e antropologia contro Booth per vincere la discussione.\nL'eroe dimenticato.\nTrama.\nDopo aver visto una partita di basket con Booth e aver letto al riguardo, Bones pensa di essere in grado di formare un'ottima squadra con i suoi assistenti, facendo loro da allenatrice. Intanto la coppia \u00e8 alle prese con un caso archiviato e riportato alla luce dai tirocinanti della Brennan, inerente ad un barbone morto dieci giorni dopo l'11 settembre 2001. Il team dei tirocinanti scoprir\u00e0 che la vittima era al Pentagono il giorno dell'attentato e ha avuto modo di salvare tre dipendenti dell'edificio, causandosi per\u00f2 delle ferite che lo condurranno alla morte 10 giorni dopo.\nIl corpo nel baccello.\nTrama.\nViene ritrovato un cadavere in un rivestimento di plastica saldato dal calore del sole che ha creato una specie di capsula; nel frattempo Hodgins e Angela scoprono la relazione segreta tra Arastoo e Cam.\nL'artista di strada.\nTrama.\nIn questo caso ai resti umani ritrovati \u00e8 rimasto letteralmente attaccato, con della colla industriale, un ragazzo che si scopre poi essere il grande Zed, un artista di strada idolo di Angela. Il team deve quindi riuscire a staccare l'uomo dai resti senza corrompere prove importanti. Scoperto che la vittima era un comico esordiente, Booth per stanare un sospettato deve lavorare sotto copertura, fingendosi un cabarettista e scoprendosi molto bravo nel ruolo fittizio. Intanto l'amore di Angela per le belle arti la porta ad avvicinarsi all'artista di strada incollato al cadavere. \nUna faccenda in sospeso.\nTrama.\nEpisodio in cui vediamo le indagini dal punto di vista della vittima che, secondo Avalon, la veggente di Angela, si trova l\u00ec con il suo scheletro per alcune questioni irrisolte. La vittima \u00e8 un ragazzo di 14 anni e questo commuove tutti perfino la Brennan; ma alla fine si scoprir\u00e0 che la sua morte \u00e8 avvenuta a causa di una bravata e che uno dei ragazzi che lo hanno seppellito \u00e8 tornato per seppellirlo nella serra a causa degli incubi in cui vedeva il suo amico Colin che lo fissava e gli diceva che aveva freddo; e che il suo spirito non era in pace perch\u00e9 la ragazza pi\u00f9 grande di cui era innamorato non aveva ascoltato il cd di canzoni che gli aveva fatto con la sua dichiarazione.\nLo scheletro di cristalli.\nTrama.\nVengono ritrovati i resti di una ballerina completamente ricoperti da quelli che sembrano essere diamanti ma che in realt\u00e0 sono dei sedimenti trasportati dall'acqua che si sono attaccati al corpo; questo risulta essere un grave ostacolo per la soluzione del caso, finch\u00e9 Hodgins non trova il modo di rimuoverli senza rovinare le ossa. Per questo Booth e Bones tornano a lavorare sotto copertura all'importante competizione di ballo da sala in cui gareggiava la vittima. Nel frattempo Angela ha non pochi problemi con il lavoro per il suo animo d'artista e si sente come intrappolata in un lavoro che le impedisce di fare quello che ama fare, quindi Cam, resasi conto della difficolt\u00e0 dell'amica, con la scusa della necessit\u00e0 di fare tagli al budget le permette di lavorare part-time, in modo che Angela abbia pi\u00f9 tempo per dedicarsi alla sua vera passione.\nL'archeologo nel bozzolo.\nTrama.\nViene ritrovato il cadavere di un archeologo scrittore, i cui libri trattavano argomenti di richiamo sul pubblico ma non trattati molto professionalmente (piramidi, draghi e simili); tuttavia pare che prima di morire avesse trovato qualcosa di enorme valore storico durante gli scavi in Cecenia: scheletri, appartenenti a quattro persone, risalenti a 25.000 anni fa. Si scopriranno essere resti di uomini Sapiens e di Neanderthal e saranno studiati da Clark, responsabile del reparto di archeologia forense, suscitando non poca gelosia in Bones che cerca di appropriarsi delle ossa con la scusa che uno degli scheletri risulta essere stato vittima di un omicidio, a suo tempo. Le indagini portano a sospettare di uno dei mecenati dell'archeologo: un milionario texano fervente sostenitore del creazionismo che comprava tutti i reperti (anche quelli di dubbia veridicit\u00e0) per toglierli dalla circolazione. L'archeologo, nonostante le sovvenzioni alla spedizione, si era rifiutato di consegnare i resti trovati. Ma anche la vita privata dell'uomo riserva delle sorprese: la tradizionalista e violenta famiglia della moglie non aveva accettato il loro matrimonio. Clark, nonostante le interferenze di Brennan, scopre che i resti appartengono alla prima famiglia interspecie dell'umanit\u00e0 mai documentata, dalla quale era nata una bimba per met\u00e0 Homo Sapiens e per met\u00e0 Neanderthal. Il movente rimane la scoperta dell'archeologo, ma ad ucciderlo \u00e8 stata l'unica persona che non si aspettavano: la responsabile della casa editrice, a cui l'uomo aveva appena dato il benservito per essere finalmente pubblicato su una rivista seria.\nIl cadavere sul baldacchino.\nTrama.\nHodgins e Angela trovano un cadavere nella loro camera da letto e petali di un fiore egiziano nel lettino del piccolo Michael e per la squadra vuole dire solo una cosa: Pelant \u00e8 tornato e vuole vendicarsi. Tutta la squadra \u00e8 sotto pressione e Hodgins rischia di alimentare troppo la sua paranoia. La sfida di Pelant si fa seria: l'uomo riesce ad infiltrarsi in un'azienda che offre mercenari nel mondo e per Booth non sar\u00e0 facile trovare collaborazione.\nTombe affollate.\nTrama.\nViene ritrovato il cadavere di una donna non del tutto sotterrato sopra un altro corpo che per\u00f2 \u00e8 stato seppellito l\u00ec per suo volere; si tratta infatti di una donna morta di cancro che ha voluto una sepoltura naturale. Booth e Temperance stanno indagando su due corpi ritrovati nello stesso posto. L'identificazione svela che uno dei due era una paziente terminale, mentre l'altra persona era incaricata di aiutarla ad affrontare la diagnosi e ad accettare l'inevitabile. Daisy ritorna al laboratorio ed \u00e8 la prima volta che si trova a lavorare con Sweets dopo che i due si sono lasciati.\nSangue in pista.\nTrama.\nBrennan e Booth stanno indagando sulla morte di un'anziana pattinatrice il cui corpo \u00e8 stato smembrato. Per raccogliere indizi usano Angela come agente sotto copertura in una gara di pattinaggio. Cam intanto sta cercando di scoprire cosa si nasconde dietro le visite in ospedale di Booth, temendo che la figlia di lui, Christine sia affetta da una grave patologia chiamata Neurofibromatosi. In un macello abbandonato viene ritrovato il cadavere smembrato di una donna spericolata che faceva parte del gruppo delle Derby Dolls, un gruppo di pattinatrici a rotelle che gareggiano in stile rugby. Alla fine Cam scopre con sollievo che Christine non \u00e8 affetta da Neurofibromatosi e che Booth in realt\u00e0 sta organizzando una serata in onore di bambini affetti da questa patologia.\nUno sparo nel buio.\nTrama.\nA casa Booth e Bones litigano su come si dovrebbe educare Christine quindi la donna, per calmarsi va al Jeffersonian per esaminare dei resti, ma viene poi ferita con un colpo d'arma da fuoco nella stanza delle ossa. Brennan si trover\u00e0 in condizioni critiche dove sar\u00e0 sospesa tra la vita e la morte. Proprio in questi attimi Bones rivede sua madre, un evento che sfida la sua logica, solitamente inattaccabile. Tutte le prove indicano che l'assassino sia collegato al Jeffersonian e abbia usato dei proiettili fatti di ghiaccio.\nL'amico bisognoso.\nTrama.\nNel fiume viene ritrovato un cadavere in una valigia; si tratta di un ragazzo di 15 anni scomparso dopo una mega-festa di liceali. Il giovane non aveva amici a parte un'amica di infanzia e di cui era innamorato e un ragazzo pi\u00f9 grande con cui sistemava cellulari guadagnando una bella cifra; purtroppo durante la festa la ragazza era stata drogata e violentata proprio da quest'altro ragazzo, che poi aveva ucciso anche l'amico quando era stato scoperto.\nViaggio nel tempo.\nTrama.\nIn un campo viene ritrovato il cadavere di un ragazzo; mentre al Jeffersonian arriva un nuovo tirocinante della Brennan, un uomo molto intelligente che lega subito con Hodgins. La presenza del nuovo interno, il geniale Oliver Wells, spinge Brennan a essere pi\u00f9 aperta rispetto a molti quesiti scientifici. Wells \u00e8 una persona sicura di s\u00e9 e non si lascia intimidire da Temperance, anzi, il suo carattere entusiasta e la precisione delle sue osservazioni fanno tentennare la dotta antropologa. Booth per\u00f2 \u00e8 preoccupato da questa sua improvvisa apertura mentale, specie quando Bones prende in considerazione il viaggio nel tempo in merito al caso a cui stanno lavorando.\nIl cadavere nel sapone.\nTrama.\nIl team sta indagando la morte di Sumchay Conthet, un giovane i cui resti sono stati ritrovati in un barile di rifiuti chimici in una discarica. Si scopre che la vittima era un immigrato dalla Sierra Leone e che era impiegato in numerosi lavori part time per poter sopravvivere. Cam e Arastoo sono in difficolt\u00e0 perch\u00e9 non riescono a tenere segreta la loro relazione, mentre Booth e Brennan stanno decidendo la destinazione delle loro vacanze.\nApocalisse.\nTrama.\nLa squadra sta indagando sulla morte di un ex Marine, un sergente ritrovato bruciato. La vittima era stata congedata in seguito a un alterco con un commilitone, ma dopo aver interrogato l'altro Marine implicato si scopre che Deanna, la vittima, era ossessionata dall'idea dell'apocalisse, spingendo le indagini in un'altra direzione. Sweets ha trovato l'appartamento dei suoi sogni, ma sia Booth che Brennan sono convinti che non si trasferir\u00e0 e in parte sono felici della cosa perch\u00e9 si sono un po' troppo abituati a quella strana ma piacevole convivenza.\nSangue sui diamanti.\nTrama.\nUn poliziotto sotto copertura che stava indagando su una serie di rapine avvenute ai bancomat, viene ritrovato morto con un sacchetto di diamanti all'interno del suo corpo mutilato. Il team cerca di scoprire se i ladri sono responsabili dell'omicidio o se il poliziotto fosse corrotto. Brennan si trova sotto i riflettori grazie a un documentario organizzato dal Jeffersonian per raccogliere fondi.\nLa signora nei funghi.\nTrama.\nIl team sta indagando sull'omicidio di un produttore televisivo. Brennan intanto ha delle difficolt\u00e0 ad accettare il fatto che Christine possa essere una bambina normale, con i problemi che hanno tutti i bambini della sua et\u00e0. Hodgins usa tutte le sue conoscenze e mezzi a sua disposizione per ricreare la salsa speciale di Finn, a quel punto trovano una chef finanziatrice per metterla sul mercato.\nSpogliarelli e omicidi.\nTrama.\nIl team del Jeffersonian sta indagando sulla morte di Jack Spindler, distinto impiegato di giorno e spogliarellista di notte. Intanto la madre di Booth si fa viva dopo 24 anni di assenza per fare a suo figlio una richiesta speciale.\nVirus letale.\nTrama.\nAl Jeffersonian portano lo scheletro di una donna, la quale sembra essere stata contagiata da un virus di cui non si conosce l'origine. Nel corso degli esami svolti sul cadavere, Arastoo Vaziri si punge con un ago rimasto nello scheletro, rimanendo contagiato a sua volta.\nLe colpe dei padri.\nTrama.\nPelant, che ha una reazione allergica al solo profumo della felicit\u00e0, specialmente quando si tratta di quella di Booth e Brennan, ha minacciato di fare fuori quattro persone nel caso in cui Booth non rompa il fidanzamento. E per aggiungere al danno anche la beffa, Booth non ha il permesso di dire a Brennan il (vero) motivo. Quindi, invece di accettare la proposta di nozze, la deve respingere e rompere anche il fidanzamento."}
{"id": "4190314", "revid": "762947", "url": "https://it.wikipedia.org/wiki?curid=4190314", "title": "The Willow Tree (film 1920)", "text": "The Willow Tree \u00e8 un film muto del 1920 diretto da Henry Otto.\n\u00c8 l'adattamento cinematografico del lavoro teatrale \"The Willow Tree\" di J.H. Benrimo e Harrison Rhoades andato in scena a Broadway in prima il 6 marzo 1917. Sul palcoscenico, O-Riu era interpretata da Fay Bainter.\nProduzione.\nIl film fu prodotto dalla Screen Classics Inc.\nDistribuzione.\nDistribuito dalla Metro Pictures Corporation, usc\u00ec nelle sale cinematografiche statunitensi il 31 gennaio 1920. In Germania venne distribuito nel maggio 1923 dall'Universum Film (UFA) con il titolo \"Fr\u00e4ulein Liliput, das Reisespielzeug\".\nUna copia della pellicola, un positivo 35\u00a0mm, \u00e8 conservata negli archivi dell'International Museum of Photography and Film at George Eastman House."}
{"id": "4190315", "revid": "181286", "url": "https://it.wikipedia.org/wiki?curid=4190315", "title": "Associazione Sportiva Cavese 1982-1983", "text": ""}
{"id": "4190317", "revid": "463686", "url": "https://it.wikipedia.org/wiki?curid=4190317", "title": "Extended hours trading", "text": ""}
{"id": "4190326", "revid": "547034", "url": "https://it.wikipedia.org/wiki?curid=4190326", "title": "RWD-13", "text": "L'RWD-13 fu un monomotore da turismo triposto ad ala alta sviluppato dall'ufficio di progettazione polacco RWD negli anni trenta e prodotto su licenza in Polonia dalla Do\u015bwiadczalne Warsztaty Lotnicze (DWL) e nell'allora Regno di Jugoslavia dalla Rogo\u017earski.\nSviluppo del precedente RWD-6 e destinato al mercato dell'aviazione generale fu il modello RWD che riscosse maggior successo commerciale venendo utilizzato sia in ambito civile che militare.\nStoria del progetto.\nNei primi anni trenta la \"Liga Obrony Powietrznej i Przeciwgazowej\" (LOPP), organizzazione paramilitare polacca che promuoveva le attivit\u00e0 legate all'aviazione, espresse la necessit\u00e0 di dotarsi di un nuovo modello per le sue attivit\u00e0. A tale esigenza rispose la RWD con un progetto sviluppato dagli ingegneri Stanis\u0142aw Rogalski e Jerzy Drzewiecki i quali, basandosi sull'esperienza acquisita sui precedenti RWD-6 ed RWD-9, aerei da turismo sportivo destinati essenzialmente alle competizioni aeronautiche per quella classe di velivoli e rispettivamente vincitori delle edizioni del 1932 e 1934 del \"Challenge International de Tourisme\", disegnarono un velivolo identificato con la sigla RWD-13 che riproponeva la stessa impostazione generale, monomotore, monoplano ad ala alta con abitacolo chiuso e carrello fisso. Dato che il nuovo modello non era destinato ad occupare la stessa fascia di mercato dei suoi predecessori, venne concepito per essere equipaggiato con un motore in linea di potenza pi\u00f9 modesta dei radiali degli RWD-6 ed RWD-9, inoltre adottava un'ala tecnologicamente meno avanzata.\nIl prototipo venne costruito nel corso del 1934 utilizzando parti di un rottame di RWD-6, il che inizialmente fece propendere l'ipotesi di identificarlo come RWD-6bis, tuttavia il suo aspetto era pi\u00f9 simile all'RWD-9. Dopo la sua immatricolazione con marche SP-AOA venne portato in volo per la prima volta il 15 gennaio 1935 confermando, durante le successive prove, le aspettative dei suoi progettisti abbinando le capacit\u00e0 STOL e la facilit\u00e0 di controllo alle buone caratteristiche di volo di modelli su cui era basato. Si decise quindi di avviarlo alla produzione in serie quello stesso anno che prosegu\u00ec fino al 1939 attestandosi su 85 esemplari. Dal RWD-13 venne in seguito sviluppato un modello dalla capacit\u00e0 incrementata a cinque posti a sedere, il RWD-15.\nNel 1937 ne venne sviluppata una variante aeroambulanza identificata come RWD-13S (prototipo marche SP-BFN) che si differenziava per la presenza di un portello ricavato nella fusoliera che permetteva un agile inserimento di una barella. A questa fece seguito una versione multiruolo identificata RWD-13TS (o ST, o S/T) che era possibile convertire nei due diversi ruoli rimuovendo il sedile del passeggero di destra. La produzione prosegu\u00ec fino al 1939 con 15 esemplari realizzati tra i quali alcuni RWD-13TS.\nNel 1938 venne ceduta una licenza di produzione su richiesta dell'allora Regno di Jugoslavia. Prodotto negli stabilimenti Rogo\u017earski di Belgrado, vennero realizzati sei esemplari, quattro RWD-13 e due RWD-13S, i primi interamente convertiti nel 1939 nella versione aeroambulanza..\nTecnica.\nL'RWD-13 era un velivolo realizzato in tecnica mista destinato al turismo sportivo che riproponeva l'impostazione dei modelli che lo avevano preceduto: monomotore, monoplano ad ala alta con abitacolo chiuso e carrello fisso.\nLa fusoliera, realizzata con una struttura metallica e ricoperta di tela trattata tranne che nella zona anteriore dove il motore era racchiuso da una pannellatura in alluminio, presentava una cabina di pilotaggio chiusa a tre posti, i due anteriori affiancati dotati di doppi comandi pi\u00f9 un terzo posteriore ed uno spazio per i bagagli, accessibile tramite sportelli posti su entrambi i lati. Nell'RWD-13S gli unici due posti a sedere erano posizionati uno dietro l'altro sulla sinistra mentre sulla destra era libero per la barella. Posteriormente terminava in un impennaggio classico monoderiva dai piani orizzontali controventati in compensato (stabilizzatori) e tela (timone ed equilibratori).\nLa configurazione alare era monoplana, con l'ala a pianta rettangolare montata alta sulla fusoliera, struttura bilongherone in legno ricoperta in tela trattata tranne che sul bordo di attacco, in compensato, dotato di alette Handley-Page. Le due semiali, collegate alla fusoliera tramite due aste di controvento \"a V\" e che integravano i due serbatoi di combustibile da 140 L, erano ripiegabili all'indietro per agevolare le operazioni di hangaraggio.\nIl carrello d'atterraggio era un biciclo anteriore fisso a ruote indipendenti con gambe di forza ammortizzate integrate posteriormente da un pattino d'appoggio.\nLa propulsione era affidata ad un motore 4 cilindri in linea raffreddato ad aria, un Walter Major 4 da 130 hp ( kW), un PZIn\u017c Major (versione su licenza del Walter Major), o un de Havilland Gipsy Major a seconda delle preferenze del committente, posizionato all'apice anteriore della fusoliera racchiuso da una cofanatura metallica ed abbinato ad un'elica Szoma\u0144ski bipala a passo fisso.\nImpiego operativo.\nPolonia.\nLa maggior parte degli RWD-13 vennero utilizzati dall'aviazione generale polacca, inizialmente il Polish Aero Club (finanziati dal Ministero delle Comunicazioni o dall'organizzazione paramilitare LOPP - Lega di difesa aerea ed antigas). Tre esemplari vennero utilizzati dal Ministero delle Comunicazioni come aereo utility, due dalla compagnia aerea LOT Polish Airlines, e molti di propriet\u00e0 di utenti privati e di aziende.\nGli esemplari del Polish Aero Club vennero utilizzati nel turismo sportivo, prendendo parte a numerose competizioni aeronautiche internazionali di regolarit\u00e0 ottenendo ottimi risultati. Tra gli altri riuscirono a conquistare il primo, quarto, sesto e settimo posto in una gara per aerei da turismo nel corso del 4\u00ba Meeting aereo Internazionale di Zurigo del 1937. Inoltre l'RWD-13S si aggiudic\u00f2 il \"Premio citt\u00e0 di Esch\" nel Concorso Internazionale per aeroambulanze di Esch, in Lussemburgo nel mese di luglio 1938, concorso vinto da un altro aereo polacco, l'LWS-2.\nLa maggior parte degli RWD-13S appartenevano alla Croce Rossa polacca e cinque alla Polish Air Force, questi ultimi tuttavia utilizzavano anch'essi immatricolazioni civili. Diversi (almeno cinque) RWD-13, senza contare le versioni aeroambulanza, vennero mobilitati dopo l'inizio della seconda guerra mondiale ed utilizzati come aereo di collegamento durante la campagna di Polonia del settembre 1939. Alcuni esemplari furono evacuati nei paesi vicini, altri vennero distrutti o sequestrati dalla Wehrmacht.\nMolti dei RWD-13 vennero dipinti con una livrea principalmente rossa con un fulmine stilizzato color argento dipinto sui lati della fusoliera cos\u00ec come le ali, argentate. Gli RWD-13S vennero invece dipinti in avorio e dotati di insegne della Croce Rossa, mentre gli RWD-13TS furono dipinti sempre in avorio ma con un fulmine stilizzato rosso sui lati della fusoliera.\nGli unici quattro RWD-13 utilizzati in Polonia dopo il termine del conflitto furono riconsegnati dal governo rumeno nel 1947 (nel 1948 il governo comunista polacco perse interesse a tutto l'equipaggiamento prebellico rimasto all'estero). Questi vennero utilizzati nel periodo 1953-1955 con le seguenti immatricolazioni: SP-MSZ (di propriet\u00e0 del Ministero degli Affari Esteri, abbreviato in MSZ), SP-ARG, SP-ARH ed SP-ARL. L'esemplare marche SP-ARL \u00e8 attualmente conservato presso le strutture museali del Muzeum Lotnictwa Polskiego w Krakowie a Cracovia, nella sua livrea originale prebellica e marche SP-BNU (precedentemente utilizzato dalla compagnia aerea LOT Polish Airlines).\nSpagna.\nPrima dell'inizio della seconda guerra mondiale furono circa venti gli RWD-13 esportati all'estero. Quattro esemplari vennero venduti alla Spagna ed utilizzati nel ruolo di aereo di collegamento dalle forze armate franchiste durante la guerra civile spagnola, inquadrati nell'Aviaci\u00f3n Nacional ed identificati con il nome \"Polaca\" (numeri di reparto da 30-1 a 30-4). Al termine della guerra civile gli esemplari sopravvissuti ancora in condizioni di volo vennero utilizzati nei locali aeroclub.\nBrasile.\nTra il 1937 ed il 1938 vennero venduti otto RWD-13 in Brasile, utilizzati fino agli anni sessanta. Di questi uno, marche PT-LFY rimane ancora in condizioni di volo.\nPalestina/Israele.\nDue o tre esemplari di RWD-13 vennero venduti a proprietari ebrei in Palestina. Nel novembre 1947, con l'istituzione della Sherut Avir, la componente aerea del Haganah, due esemplari vennero inclusi nel suo inventario. Il 17 dicembre 1947, uno di loro ha intrapreso il primo attacco aereo, armato solo di bombe a mano e pistole, nel corso delle prime schermaglie arabo-israeliane (precedentemente, il 15 giugno 1936, un RWD-13 fu il primo aereo ad atterrare a Tel Aviv). I due RWD-13 furono tra i primi velivoli ad equipaggiare la neofondata Heyl Ha'Avir, l'aeronautica militare dello stato di Israele, venendo utilizzati nel ruolo di aereo da collegamento e da trasporto leggero durante la guerra arabo-israeliana del 1948.\nRomania.\nDopo lo scoppio della seconda guerra mondiale, ventotto RWD-13 polacchi (23 RWD-13 e 5 RWD-13S) vennero evacuati nel Regno di Romania. Dopo la caduta della Polonia gli esemplari vennero in parte venduti sul mercato dell'aviazione civile ed in parte acquisiti dalla For\u021bele Aeriene Regale ale Rom\u00e2niei (FARR), l'aeronautica militare rumena del periodo. Dopo che la Romania decise di schierarsi con le forze dell'Asse partecipando all'Operazione Barbarossa, gli RWD-13 furono schierati sul fronte orientale utilizzati nel ruolo di aereo da collegamento. Particolarmente famosi sono state le versioni aeroambulanza utilizzate dall'Escadrila Alb\u0103 (Squadriglia Bianca), reparto costituito da piloti femminili. Al termine del conflitto ne sopravvissero ventuno esemplari che rimasero in servizio durante gli anni cinquanta.\nAltri stati.\nUn singolo esemplare venne utilizzato in Estonia. Due RWD-13, inviati alla World's Fair del 1939, vennero venduti quello stesso anno dopo lo scoppio della seconda guerra mondiale ed utilizzati negli Stati Uniti d'America (marche N20651 e N20652): Gli esemplari furono oggetto di modifiche nella struttura ad opera di Lt. Joseph Malejki. Tre (o solo uno secondo altre fonti) furono venduti al Regno Mutawakkilita dello Yemen. Diversi RWD-13 vennero evacuati in Lettonia dove probabilmente rimasero fino all'acquisizione dei sovietici a seguito dell'occupazione del paese baltico."}
{"id": "4190334", "revid": "767487", "url": "https://it.wikipedia.org/wiki?curid=4190334", "title": "The Broken Butterfly", "text": "The Broken Butterfly \u00e8 un film muto del 1919 sceneggiato, prodotto e diretto da Maurice Tourneur.\nTrama.\nIn Canada, vagabondando per i boschi, Marcene Elliot incontra Darrell Thorne, un compositore alla ricerca di ispirazione. Rimasti colpiti uno dall'altra, i due si abbandonano alla passione. Il forte sentimento che prova, ispira la musica di Darrell, che compone una sinfonia dedicata alla donna. Le chiede anche di accompagnarlo a New York alla prima, ma lei si tira indietro, temendo le ire di sua zia Zabie che non approverebbe la loro relazione,\nPassa qualche tempo e Marcene d\u00e0 alla luce una bambina. I rimproveri della zia e la depressione la inducono a tentare il suicidio. Quando Darrell ritorna, Zabie gli annuncia la morte di Marcene. Infelice, il musicista comincia a viaggiare per alleviare la sofferenza. In Francia, sulla Riviera, dove deve dirigere la sua sinfonia, incontra la sorella del suo perduto amore. I due si sposano. Ma, quando torna a casa, Darrell scopre che Marcene \u00e8 ancora viva, anche se sta morendo di crepacuore. Ancora innamorato, l'uomo le chiede di sposarlo dopo che la moglie lo avr\u00e0 lasciato libero. La giovane donna muore felice. Darrell e la moglie si riconciliano e, insieme, alleveranno la figlia di Marcene.\nProduzione.\nFu il quinto film prodotto dalla Maurice Tourneur Productions, una piccola casa di produzione creata dal regista francese che, dal 1918 al 1924, produsse una ventina di pellicole.\nAlcune fonti moderne attribuiscono le scenografie a Ben Carr\u00e9, abituale collaboratore di Tourneur.\nDistribuzione.\nDistribuito dalla Robertson-Cole Distributing Corporation, il film usc\u00ec nelle sale cinematografiche USA il 1\u00ba novembre 1919."}
{"id": "4190339", "revid": "599013", "url": "https://it.wikipedia.org/wiki?curid=4190339", "title": "Mvondo Atangana", "text": ""}
{"id": "4190341", "revid": "52432779", "url": "https://it.wikipedia.org/wiki?curid=4190341", "title": "Mauersberger", "text": ""}
{"id": "4190343", "revid": "1543377", "url": "https://it.wikipedia.org/wiki?curid=4190343", "title": "Schwerbelastungsk\u00f6rper", "text": "Lo Schwerbelastungsk\u00f6rper (in tedesco: \"corpo che sopporta un carico pesante\") \u00e8 un grande cilindro di calcestruzzo situato a Berlino.\nStoria.\n\u00c8 stato costruito dalla societ\u00e0 Dyckerhoff &amp; Widmann AG nel 1941 per un costo di 400 000 RM. \u00c8 stato edificato per studiare la possibilit\u00e0 di costruire un grande arco di trionfo e in generale per studiare il comportamento di quel tipo di terreno alluvionale sottoposto a grandi sollecitazioni in vista dell'erezione dei grandi monumenti della nuova capitale del Terzo Reich. \u00c8 alto 18 metri e pesa 12.650 tonnellate.\nA causa della sua vicinanza a edifici abitativi non \u00e8 stato possibile demolire la struttura alla fine della seconda guerra mondiale e dal 1995 \u00e8 tutelato come monumento storico. Lo \"Schwerbelastungsk\u00f6rper\" \u00e8 situato all'incrocio tra Dudenstra\u00dfe, General-Pape-Stra\u00dfe e Loewenhardtdamm nella zona nordoccidentale del quartier di Tempelhof. Se la struttura fosse sprofondata meno di 6 centimetri il terreno sarebbe stato ritenuto abbastanza solido per ulteriori costruzioni. L'abbassamento misurato fu di 18 centimetri in tre anni ma Adolf Hitler ignor\u00f2 i risultati."}
{"id": "4190345", "revid": "658361", "url": "https://it.wikipedia.org/wiki?curid=4190345", "title": "Nicolas Sanson", "text": "Studi\u00f2 presso il collegio dei gesuiti di Amiens. Una carta della Francia che aveva disegnato quando aveva soltanto 18 anni attir\u00f2 l'attenzione del cardinale Richelieu, che lo chiam\u00f2 a corte per insegnare geografia a Luigi XIII; in seguito insegn\u00f2 questa materia anche a Luigi XIV. Si dice che Luigi XIII, di passaggio ad Abbeville, prefer\u00ec alloggiare nella casa di Sanson anzich\u00e9 nel palazzo che le autorit\u00e0 gli avevano riservato. Fu cos\u00ec soddisfatto della sua ospitalit\u00e0 da nominarlo poco dopo consigliere di Stato.\nDopo la sua morte i suoi due figli Guillaume e Andr\u00e9 gli succedettero come geografi di corte e poi trasmisero questa carica al loro nipote Robert de Vaugondy. Sanson aveva perduto il suo primogenito Nicolas nel 1648 durante la Fronda.\nNel 1692 il cartografo Hubert Jaillot raccolse le carte di Sanson in un \u00abAtlas nouveau\u00bb. Altre edizioni delle sue opere furono pubblicate nel XVIII secolo con i titoli di \"Atlas de g\u00e9ographie ancienne\", di \"Atlas britannique\" e di \"Catalogue des cartes et livres de g\u00e9ographie de Sanson\" (1702)."}
{"id": "4190347", "revid": "52432936", "url": "https://it.wikipedia.org/wiki?curid=4190347", "title": "Promesse battesimali", "text": ""}
{"id": "4190348", "revid": "52432940", "url": "https://it.wikipedia.org/wiki?curid=4190348", "title": "Rinunce battesimali", "text": ""}
{"id": "4190351", "revid": "486946", "url": "https://it.wikipedia.org/wiki?curid=4190351", "title": "Los Angeles County Metro Rail", "text": ""}
{"id": "4190354", "revid": "123888877", "url": "https://it.wikipedia.org/wiki?curid=4190354", "title": "Richard Vesel\u00fd", "text": ""}
{"id": "4190355", "revid": "599013", "url": "https://it.wikipedia.org/wiki?curid=4190355", "title": "Jaroslav \u010c\u00ed\u017eek", "text": ""}
{"id": "4190356", "revid": "767487", "url": "https://it.wikipedia.org/wiki?curid=4190356", "title": "Jaroslav Jirkovsk\u00fd", "text": "Carriera.\nCalcio.\nCome la stragrande maggioranza dei giocatori di hockey slavi di quei tempi pionieristici, \u00e8 stato originariamente un calciatore. Ha militato nello Slavia Praga nel 1907-1908. Ha giocato 3 partite con la squadra nazionale boema debuttando il 6 ottobre 1907 contro l', sfida vinta 5-3. A 15 anni, 11 mesi e 21 giorni \u00e8 il pi\u00f9 giovane esordiente nella storia della Nazionale cecoslovacca. Nel 1908 ha giocato altri due incontri amichevoli, nuovamente con l'Ungheria e con l'Inghilterra.\nHockey su ghiaccio.\nTiratore di qualit\u00e0 straordinarie, ha giocato per lo Slavia Praga. Ha partecipato a dieci campionati europei, tra il 1911 e il 1926 vincendo quattro medaglie d'oro. Con la nazionale cecoslovacca ha anche partecipato al torneo di hockey su ghiaccio alle Olimpiadi invernali del 1924. Ha disputato un totale di 34 partite segnando 36 gol."}
{"id": "4190357", "revid": "599013", "url": "https://it.wikipedia.org/wiki?curid=4190357", "title": "Karel Kotou\u010d", "text": ""}
{"id": "4190358", "revid": "599013", "url": "https://it.wikipedia.org/wiki?curid=4190358", "title": "Alois Kova\u0159ovi\u010d", "text": ""}
{"id": "4190359", "revid": "599013", "url": "https://it.wikipedia.org/wiki?curid=4190359", "title": "Anton\u00edn Vos\u00e1tka", "text": ""}
{"id": "4190360", "revid": "767487", "url": "https://it.wikipedia.org/wiki?curid=4190360", "title": "Rudolf Krummer", "text": ""}
{"id": "4190361", "revid": "767487", "url": "https://it.wikipedia.org/wiki?curid=4190361", "title": "Miroslav \u0160irok\u00fd", "text": ""}
{"id": "4190363", "revid": "599013", "url": "https://it.wikipedia.org/wiki?curid=4190363", "title": "Jaroslav \u0160pindler", "text": ""}
{"id": "4190364", "revid": "599013", "url": "https://it.wikipedia.org/wiki?curid=4190364", "title": "Karel \u0160ubrt", "text": ""}
{"id": "4190366", "revid": "767487", "url": "https://it.wikipedia.org/wiki?curid=4190366", "title": "V\u00e1clav \u010cepel\u00e1k", "text": ""}
{"id": "4190367", "revid": "599013", "url": "https://it.wikipedia.org/wiki?curid=4190367", "title": "Jaroslav Kulich", "text": ""}
{"id": "4190368", "revid": "767487", "url": "https://it.wikipedia.org/wiki?curid=4190368", "title": "Karel Pr\u016fcha", "text": ""}
{"id": "4190369", "revid": "587852", "url": "https://it.wikipedia.org/wiki?curid=4190369", "title": "Bernardo Sousa", "text": "Carriera.\nProveniente dal karting, nel 2006 ha iniziato a prendere parte al campionato nazionale portoghese, mentre nel 2007 ha debuttato nel campionato mondiale rally. Nel 2008 e nel 2009 ha preso parte alle tappe valide per il campionato del mondo rally vetture di produzione, ottenendo come migliori risultati nel 2008 un podio di categoria al rally dell'Acropoli e il nono posto finale.\nNel 2010 \u00e8 passato a correre con una Ford Fiesta S2000 nel contesto del Super 2000 World Rally Championship e ha vinto il campionato portoghese rally. Nel 2011 si \u00e8 piazzato in quarta posizione nel SWRC con una vittoria di categoria in Giordania e un secondo posto in Grecia. Sempre in Giordania con il 10\u00ba posto assoluto ha ottenuto il suo primo punto iridato."}
{"id": "4190370", "revid": "767487", "url": "https://it.wikipedia.org/wiki?curid=4190370", "title": "Rudolf \u0160mejkal", "text": ""}
{"id": "4190371", "revid": "38120", "url": "https://it.wikipedia.org/wiki?curid=4190371", "title": "Jaroslav \u0160tumpf", "text": "Ha giocato 119 match nel campionato cecoslovacco segnando 10 reti e rappresentando la nazionale del protettorato boemo-moravo in tre occasioni. Da manager, ha allenato lo Sparta Praga tra il 1962 ed il 1964."}
{"id": "4190374", "revid": "729019", "url": "https://it.wikipedia.org/wiki?curid=4190374", "title": "Stazione di Magr\u00e8-Cortaccia", "text": "La stazione di Magr\u00e8-Cortaccia () \u00e8 una fermata ferroviaria posta sulla ferrovia del Brennero, al servizio dei centri abitati di Magr\u00e8 sulla Strada del Vino e Cortaccia sulla Strada del Vino."}
{"id": "4190381", "revid": "1948203", "url": "https://it.wikipedia.org/wiki?curid=4190381", "title": "Fatur &amp; Fax", "text": "Fatur &amp; Fax \u00e8 il primo album in studio del gruppo musicale italiano Fatur &amp; Fax, pubblicato nel 1993 da Sotterranei Italiani/RTI Music."}
{"id": "4190382", "revid": "61910979", "url": "https://it.wikipedia.org/wiki?curid=4190382", "title": "Fatur &amp; O.D.V.", "text": "Progetto musicale tra Danilo Fatur e OlgaDischiVolanti"}
{"id": "4190384", "revid": "1543377", "url": "https://it.wikipedia.org/wiki?curid=4190384", "title": "Bell Challenge 2012 - Singolare", "text": "Il singolare del Bell Challenge 2012 \u00e8 stato un torneo di tennis facente parte del WTA Tour 2012.\nBarbora Z\u00e1hlavov\u00e1-Str\u00fdcov\u00e1 era la detentrice del titolo ma \u00e8 stata sconfitta nei quarti di finale da Mona Barthel.\nKirsten Flipkens ha sconfitto in finale Lucie Hradeck\u00e1 con il punteggio di 6-1, 7-5."}
{"id": "4190386", "revid": "729019", "url": "https://it.wikipedia.org/wiki?curid=4190386", "title": "GUY'S HEART - Charlie's Lupin Songs", "text": "GUY'S HEART - Charlie's Lupin Songs \u00e8 un album del 2002 del musicista Charlie Kosei, che raccoglie brani da lui prodotti per la colonna sonora della serie animata \"Le avventure di Lupin III\" e alcune versioni di questi inediti."}
{"id": "4190389", "revid": "287204", "url": "https://it.wikipedia.org/wiki?curid=4190389", "title": "Alceta", "text": ""}
{"id": "4190391", "revid": "1543377", "url": "https://it.wikipedia.org/wiki?curid=4190391", "title": "Episodi di Revolution (prima stagione)", "text": "La prima stagione della serie televisiva Revolution \u00e8 stata trasmessa dal canale statunitense NBC dal 17 settembre 2012 al 3 giugno 2013; l'episodio pilota era gi\u00e0 stato distribuito online dal 4 settembre 2012, anticipando il debutto televisivo.\nIn Italia la stagione \u00e8 stata trasmessa in prima visione assoluta dal 15 gennaio al 30 novembre 2013, dapprima su Steel e poi su Premium Action, canali della piattaforma digitale a pagamento Mediaset Premium.\nL'episodio pilota era stato distribuito dal 12 gennaio online attraverso il servizio Premium Play, mentre i primi dieci episodi vennero trasmessi sul canale Steel; i restanti dieci episodi sono stati invece trasmessi a partire dal 28 settembre 2013 su Premium Action, canale che ha sostituito Steel, mentre dal 21 settembre l'undicesimo episodio \u00e8 disponibile sulla piattaforma Premium Play. \nIn chiaro l'intera stagione \u00e8 stata trasmessa da Italia 1 dal 10 gennaio all'8 aprile 2014.\nBlackout.\nTrama.\nUn misterioso evento neutralizza qualsiasi forma di produzione di energia elettrica presente sulla Terra, generando un black out globale. Pochi istanti prima un uomo, Ben Matheson, che sembrava essere a conoscenza di quello che stava per accadere prova ad avvisare il fratello Miles, un marine, senza per\u00f2 riuscire a fornirgli i dettagli. Quindici anni dopo, il mondo \u00e8 radicalmente cambiato: le grandi citt\u00e0 sono ormai irriconoscibili, i governi tradizionali hanno lasciato il posto a nuove repubbliche controllate con la forza da milizie, mentre le popolazioni hanno dovuto riscoprire forme di organizzazione e stili di vita precedenti alla prima rivoluzione industriale. Ben, la cui moglie Rachel \u00e8 nel frattempo deceduta, vive con i figli Charlie e Danny in un villaggio facente parte della Repubblica di Monroe, fondata dal generale Sebastian Monroe. Quest'ultimo ha dato ordine ai suoi soldati di cercare Ben da molto tempo, e quando la milizia guidata dal capitano Tom Neville lo trova e prova ad arrestarlo, il figlio e altri suoi amici cercano di difenderlo. Tuttavia dopo un breve conflitto a fuoco l'uomo viene colpito e il capitano Neville per evitare di ritornare dal generale a mani vuote arresta Danny, che soffre di asma. Charlie, su indicazione del padre in punto di morte, decider\u00e0 quindi di intraprendere un viaggio verso Chicago per trovare lo zio Miles, mai conosciuto prima e anche lui ricercato dalla milizia, e mettersi insieme a lui sulle tracce del fratello. Nel viaggio \u00e8 accompagnata da Aaron, brillante insegnante e scienziato che lavorava per Google prima del black out; Maggie, una dottoressa che era legata sentimentalmente al padre e Nate, un ragazzo appena conosciuto che si offrir\u00e0 di aiutarla, ma che alla fine si riveler\u00e0 un membro della milizia che sfrutta Charlie per individuare suo zio. Miles, che prima del black out era uno dei migliori amici di Monroe, quando incontra la nipote non \u00e8 entusiasta dell'idea di aiutarla, ma alla fine decider\u00e0 di unirsi alla sua ricerca. Nel frattempo Danny, nel tentativo di sfuggire alla milizia che l'aveva catturato si imbatte in Grace, una donna che grazie ad un misterioso dispositivo \u00e8 in grado di far funzionare un computer per comunicare con qualcuno. Un dispositivo uguale era stato affidato da Ben all'amico Aaron, ignaro del suo funzionamento, prima di morire.\nTravolta dall'impeto.\nTrama.\nCharlie, Aaron, Maggie e Miles sono accampati vicino ad un binario morto, quando Miles viene attaccato da un cacciatore di taglie ma riesce a sconfiggerlo dopo un breve duello. Vorrebbe ucciderlo, ma Charlie lo convince a non farlo e decidono dunque di rinchiuderlo in un vagone del treno, dopodich\u00e9 ripartono, ma non si accorgono che il miliziano Nate li sta ancora seguendo. Il gruppo raggiunge un centro abitato dove Miles spera di trovare una donna di nome Norah in grado di aiutarli a ritrovare Danny. L\u00ec scoprono che la donna \u00e8 stata catturata dalla milizia e vengono ritrovati dal cacciatore di taglie ma riescono a sconfiggerlo e stavolta Miles lo uccide. A questo punto Miles decide di partire da solo per liberare Norah e dice agli altri di andare a Main Street a Lowell, Indiana per rincontrarsi li dopo due settimane, ma Charlie non \u00e8 d'accordo e durante la notte, mentre Aaron e Maggie dormono, fugge per seguirlo. Il giorno dopo Charlie sta ancora seguendo Miles ma si accorge di essere seguita a sua volta da Nate, di cui per\u00f2 riesce a liberarsi. Nel frattempo al campo base della milizia il generale Monroe mostra la sua ferocia su un prigioniero mentre Danny, in viaggio verso il campo con i suoi aguzzini, assiste all'omicidio di un colono colpevole di aver ucciso un cervo con un'arma da fuoco. In casa dell'uomo viene trovata una bandiera statunitense che lo identifica come simpatizzante dei \"ribelli\", un'unit\u00e0 clandestina che vuole ricreare gli Stati Uniti d'America. Nel bosco, Charlie trova Miles e lo convince a permetterle di andare con lui, mentre all'accampamento Aaron e Maggie hanno una conversazione intensa, e Aaron parla a Maggie del dispositivo che Ben gli aveva consegnato prima di morire e glielo mostra. Intanto Charlie e Miles trovano Norah, ma quando riescono a liberarla scoprono che si era fatta catturare apposta allo scopo di rubare un fucile da cecchino in possesso dell'uomo al comando del gruppo di milizie di cui era prigioniera (le armi da fuoco sono appannaggio esclusivo dei miliziani e rappresentano una risorsa di immenso valore), e non vuole andarsene senza il fucile, cos\u00ec i due la aiutano a rubarlo, ma per farlo Charlie si trova costretta ad uccidere e questo le costa molto. Al campo base delle milizie il generale Monroe fa visita a Rachel, la madre di Charlie e Danny, per comunicarle della morte di Ben e della cattura del figlio: Rachel, da tutti creduta morta, \u00e8 invece prigioniera del generale che la ritiene custode di fondamentali segreti sul black out.\nNessuna Piet\u00e0.\nTrama.\nRecuperato il fucile Norah, Miles e Charlie sono diretti a un accampamento di ribelli per consegnarlo nelle loro mani, nonostante il parere contrario di Miles che vorrebbe tenerlo per s\u00e9 e usarlo per salvare Danny. Una volta arrivati all'accampamento la situazione si presenta per\u00f2 tragica, i ribelli hanno subito un duro attacco, molti uomini sono morti, altri sono feriti e un altro \u00e8 stato fatto prigioniero dalla milizia. Miles e Nora intimano al capo dei ribelli di spostarsi e andarsene perch\u00e9 il prigioniero potrebbe aver rivelato la loro posizione mettendoli tutti in pericolo. Charlie per\u00f2 colpita da quello che sta accadendo nell'accampamento decide di rimanere per dare una mano e aiutare Norah contro il parere di Miles. Nel frattempo Danny \u00e8 ancora prigioniero del capitano Tom Neville. Aaron e Maggie giungono a casa di Grace ma non trovano nessuno, solo una casa piena di inutili attrezzi elettronici. La milizia fa fuoco contro l'accampamento e i ribelli usano il fucile per difendersi, prendendo tempo e scavando un tunnel come piano di fuga, quando il tunnel per\u00f2 crolla, sono costretti a affrontare la milizia faccia a faccia e Miles riesce a catturare il loro capitano per negoziare uno scambio, ma neanche questo piano funziona cos\u00ec \u00e8 costretto a offrirsi lui stesso in cambio della libert\u00e0 dei ribelli e di Charlie, poich\u00e9 lui stesso \u00e8 ricercato da Monroe avendo fatto parte della milizia. Miles viene quindi fatto prigioniero e portato via ma durante il tragitto con un attacco a sorpresa Charlie e Nora riescono a liberarlo.Aaron e Maggie scoprono che la collanina che Ben gli ha affidato ha la capacit\u00e0 di accendere la corrente anche se solo per pochi secondi."}
{"id": "4190392", "revid": "599013", "url": "https://it.wikipedia.org/wiki?curid=4190392", "title": "Peter Babni\u010d", "text": ""}
{"id": "4190393", "revid": "287204", "url": "https://it.wikipedia.org/wiki?curid=4190393", "title": "Peter Babnic", "text": ""}
{"id": "4190394", "revid": "1442080", "url": "https://it.wikipedia.org/wiki?curid=4190394", "title": "Tashkent Open 2012 - Singolare", "text": "Il singolare del Tashkent Open 2012 \u00e8 stato un torneo di tennis facente parte del WTA Tour 2012.\nKsenija Pervak era la detentrice del titolo, ma quest'anno non ha partecipato.Irina-Camelia Begu ha battuto in finale Donna Veki\u0107 con un doppio 6-4."}
{"id": "4190396", "revid": "767487", "url": "https://it.wikipedia.org/wiki?curid=4190396", "title": "Tire-au-flanc", "text": "Tire-au-flanc \u00e8 un film muto del 1928 diretto da Jean Renoir.\nAlcuni autori (Carlo Felice Venegoni, Daniele Dottorini) lo citano col titolo tradotto in italiano \"Lo scansafatiche\".\nTrama.\nJean Dubois d'Ombelles, un giovane poeta, figlio di piccoli nobili, fidanzato alla cugina Solange, \u00e8 chiamato a fare il servizio militare contemporaneamente al suo domestico, Joseph Turlot. Sua madre, Madame Blandin invita a pranzo il colonnello Brochard, per raccomandargli il figlio ma una serie di imprevisti e comiche disavventure vanificano il tentativo. La vita di caserma si rivela per lui poco piacevole: scherzi pesanti dei commilitoni, risse, gavettoni, iniezioni, esercitazioni faticose nel bosco. Il giovane dovr\u00e0 soffrire anche per amore per la volubilit\u00e0 della fidanzata. Non mancher\u00e0 tuttavia il lieto fine.\nProduzione.\nIl film fu prodotto dalla societ\u00e0 N\u00e9o-Film, direttore di produzione Pierre Braunberger.\nRenoir racconta.\n\u00ab\"Tire-au-flanc\" \u00e8 un film di tipo commerciale, girato in tempi stretti e con un preventivo molto ridotto. Ebbi la fortuna di farvi debuttare Michel Simon che era gi\u00e0 il grande attore che \u00e8 rimasto. E la collaborazione con il ballerino Georges Pomi\u00e8s, che la morte doveva presto toglierci, resta nei miei ricordi come una piacevole tappa della mia carriera. Le riprese di questo film burlesco, con delle parti tragiche e altre fiabesche, senza grandi rapporti con l'opera teatrale da cui era tratto, mi hanno procurato grandi soddisfazioni\u00bb (\"Souvenirs\", in \"Le Point\", XVIII, dicembre 1938).\nRiprese.\nLa lavorazione avvenne nell'estate del 1928\nFu girato per gli interni negli studi di Billancourt e per gli esterni nella caserma delle \u201cCento Guardie\u201d a Saint-Cloud e nella foresta di Saint-Cloud.\nPrima.\nL'anteprima si ebbe il 18 luglio 1928.\nLa prima proiezione pubblica si ebbe nel dicembre 1928, all'Electric Cin\u00e9ma di Parigi.\nAccoglienza.\nIl film, insieme a \"Le tournoi\", ebbe un discreto successo.\nCritica.\n\u00abIl film procede con un ritmo che lo rende ancor oggi gradevole e divertente e ne fa uno spettacolo confezionato in modo eccellente, con una direzione d'attori che pu\u00f2 dirsi perfetta, messa in risalto dalla scoperta di un talento straordinario: quello di Michel Simon, qui alla sua prima esperienza con Renoir (Michel Simon girer\u00e0 poi col regista altri due film memorabili: La cagna e Boudu salvato dalle acque)\u00bb.\nTecnica cinematografica.\nRenoir fa un uso frequente di panoramiche e cambi di messa a fuoco tra primi piani e sfondo.\nDal punto di vista espressivo grazie alla prima tecnica passa di continuo dalla narrazione alla farsa, conferendo cos\u00ec al film il ritmo della vaudeville; con la seconda si muove nella stessa direzione: l'estrema mobilit\u00e0 della cinepresa \u201cdisarticola la narrazione a vantaggio della scenetta e della gag\u201d.\n\u00abCome in \"Nan\u00e0\", anche ne \"Lo scansafatiche\" il gesto renoiriano consiste nel rompere i limiti prefissati dell'inquadratura, nel fare del movimento cinematografico, un movimento che non ricompone lo spazio e l'azione in un tutto articolato, ma che, come dice Deleuze, eccede sempre i limiti del quadro\u00bb.\nSequenze celebri.\nLa sequenza finale: i soldati recitano un breve dramma pastorale nella Salle des F\u00eates del reggimento.\nAppaiono in questa sequenza molti dei motivi caratteristici della poetica renoiriana: "}
{"id": "4190399", "revid": "599013", "url": "https://it.wikipedia.org/wiki?curid=4190399", "title": "Ivan Bel\u00e1k", "text": ""}
{"id": "4190404", "revid": "599013", "url": "https://it.wikipedia.org/wiki?curid=4190404", "title": "Henrich Ben\u010d\u00edk", "text": ""}
{"id": "4190410", "revid": "1543377", "url": "https://it.wikipedia.org/wiki?curid=4190410", "title": "Uganda ai Giochi della XX Olimpiade", "text": "L'Uganda partecip\u00f2 ai Giochi della XX Olimpiade, svoltisi a Monaco di Baviera dal 26 agosto all'11 settembre 1972, con una delegazione di 33 atleti impegnati in 3 discipline per un totale di 19 competizioni. Portabandiera alla cerimonia di apertura fu John Akii-Bua, che avrebbe raggiunto la fama mondiale vincendo la gara sui 400 metri ostacoli. Fu la quinta partecipazione ai Giochi estivi dell'Uganda, che conquist\u00f2, oltre alla prima medaglia d'oro olimpica della sua storia, anche una medaglia d'argento nel pugilato."}
{"id": "4190414", "revid": "287204", "url": "https://it.wikipedia.org/wiki?curid=4190414", "title": "Sho Takada", "text": ""}
{"id": "4190430", "revid": "119980521", "url": "https://it.wikipedia.org/wiki?curid=4190430", "title": "Zambia ai Giochi della XX Olimpiade", "text": "Lo Zambia partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di undici atleti impegnati in due discipline: atletica leggera e pugilato. Fu la terza partecipazione di questo paese ai Giochi estivi. Non fu conquistata nessuna medaglia."}
{"id": "4190431", "revid": "1442080", "url": "https://it.wikipedia.org/wiki?curid=4190431", "title": "Alpla HC Hard", "text": "L'ALPLA Handball-Club Hard \u00e8 una squadra di pallamano maschile austriaca, con sede a Hard.\n\u00c8 stata fondata nel 1986."}
{"id": "4190432", "revid": "110157", "url": "https://it.wikipedia.org/wiki?curid=4190432", "title": "Sala\u0161 (Repubblica Ceca)", "text": "Sala\u0161 (in tedesco \"Sallasch\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190436", "revid": "110157", "url": "https://it.wikipedia.org/wiki?curid=4190436", "title": "Slavkov (Zl\u00edn)", "text": "Slavkov (in tedesco \"Slawkow\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190438", "revid": "110157", "url": "https://it.wikipedia.org/wiki?curid=4190438", "title": "Star\u00e9 Hut\u011b", "text": "Star\u00e9 Hut\u011b (in tedesco \"Alth\u00fctten\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190439", "revid": "110157", "url": "https://it.wikipedia.org/wiki?curid=4190439", "title": "Star\u00fd Hrozenkov", "text": "Star\u00fd Hrozenkov (in tedesco \"Alt Traubendorf\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190441", "revid": "110157", "url": "https://it.wikipedia.org/wiki?curid=4190441", "title": "Str\u00e1n\u00ed", "text": "Str\u00e1n\u00ed (in tedesco \"Strany\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190442", "revid": "287204", "url": "https://it.wikipedia.org/wiki?curid=4190442", "title": "St\u0159\u00edbrnice (Zl\u00edn)", "text": "St\u0159\u00edbrnice (in tedesco \"Strzibrnitz\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190443", "revid": "110157", "url": "https://it.wikipedia.org/wiki?curid=4190443", "title": "Stupava (Repubblica Ceca)", "text": "Stupava (in tedesco \"Stupawa\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190444", "revid": "400694", "url": "https://it.wikipedia.org/wiki?curid=4190444", "title": "Such\u00e1 Loz", "text": "Such\u00e1 Loz (in tedesco \"Suchalosa\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190445", "revid": "164044", "url": "https://it.wikipedia.org/wiki?curid=4190445", "title": "Tippeligaen", "text": ""}
{"id": "4190446", "revid": "110157", "url": "https://it.wikipedia.org/wiki?curid=4190446", "title": "Su\u0161ice (Zl\u00edn)", "text": "Su\u0161ice (in tedesco \"Suschitz\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190447", "revid": "110157", "url": "https://it.wikipedia.org/wiki?curid=4190447", "title": "Watchtower (singolo)", "text": "Watchtower \u00e8 il quinto singolo del rapper britannico Devlin, e il primo singolo estratto dal secondo album studio \"A Moving Picture\" (2012). La canzone vede la partecipazione del cantautore britannico Ed Sheeran ed \u00e8 stata prodotta da Labrinth. \"Watchtower\" \u00e8 stata pubblicata il 16 agosto 2012 ed \u00e8 entrata nella Official Singles Chart il 26 agosto 2012 alla settima posizione - diventando il singolo entrato alla maggiore posizione per Devlin e il quinto che si \u00e8 piazzato nella Top 10 per Sheeran. Il ritornello della canzone riprende \"All Along the Watchtower\" di Bob Dylan. La base strumentale \u00e8 stata utilizzata nella colonna sonora di The Young Pope di Paolo Sorrentino.\nVideo musicale.\nIl video musicale ufficiale \u00e8 stato caricato sul canale VEVO di devlin il 4 luglio 2012. \u00c8 stato diretto da Corin Hardy."}
{"id": "4190448", "revid": "1543377", "url": "https://it.wikipedia.org/wiki?curid=4190448", "title": "Uruguay ai Giochi della XX Olimpiade", "text": "L'Uruguay partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di tredici atleti impegnati in cinque discipline, per un totale di dodici competizioni. Portabandiera fu il martellista Darwin Pi\u00f1eyr\u00faa. Fu l'undicesima partecipazione di questo paese ai Giochi estivi. Non fu conquistata nessuna medaglia."}
{"id": "4190451", "revid": "287204", "url": "https://it.wikipedia.org/wiki?curid=4190451", "title": "Sv\u00e1rov (Zl\u00edn)", "text": "Sv\u00e1rov (in tedesco \"Swarow\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190453", "revid": "110157", "url": "https://it.wikipedia.org/wiki?curid=4190453", "title": "\u0160umice (Zl\u00edn)", "text": "\u0160umice (in tedesco \"Schumitz\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190454", "revid": "110157", "url": "https://it.wikipedia.org/wiki?curid=4190454", "title": "Topoln\u00e1", "text": "Topoln\u00e1 (in tedesco \"Pappelsdorf\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190457", "revid": "110157", "url": "https://it.wikipedia.org/wiki?curid=4190457", "title": "Traplice", "text": "Traplice \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190459", "revid": "438678", "url": "https://it.wikipedia.org/wiki?curid=4190459", "title": "Bianco antico", "text": "Il bianco antico \u00e8 una gradazione di bianco."}
{"id": "4190460", "revid": "110157", "url": "https://it.wikipedia.org/wiki?curid=4190460", "title": "Tu\u010dapy (Zl\u00edn)", "text": "Tu\u010dapy (in tedesco \"Tutschap\") \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190461", "revid": "1310927", "url": "https://it.wikipedia.org/wiki?curid=4190461", "title": "Omar Ramos", "text": ""}
{"id": "4190462", "revid": "164044", "url": "https://it.wikipedia.org/wiki?curid=4190462", "title": "Tippeligaen 2012", "text": ""}
{"id": "4190463", "revid": "110157", "url": "https://it.wikipedia.org/wiki?curid=4190463", "title": "Tupesy", "text": "Tupesy \u00e8 un comune della Repubblica Ceca facente parte del distretto di Uhersk\u00e9 Hradi\u0161t\u011b, nella regione di Zl\u00edn."}
{"id": "4190467", "revid": "110157", "url": "https://it.wikipedia.org/wiki?curid=4190467", "title": "Ba\u0159ice-Velk\u00e9 T\u011b\u0161any", "text": "Ba\u0159ice-Velk\u00e9 T\u011b\u0161any \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4190469", "revid": "120027381", "url": "https://it.wikipedia.org/wiki?curid=4190469", "title": "Venezuela ai Giochi della XX Olimpiade", "text": "Il Venezuela partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di 23 atleti impegnati in 4 discipline, per un totale di 27 competizioni. Portabandiera fu il pugile Francisco Rodr\u00edguez, campione uscente di . Fu la settima partecipazione di questo paese ai Giochi estivi. Non fu conquistata nessuna medaglia."}
{"id": "4190470", "revid": "767487", "url": "https://it.wikipedia.org/wiki?curid=4190470", "title": "Haslum HK", "text": "L'Haslum Handball Klubb \u00e8 una squadra di pallamano maschile norvegese, con sede a B\u00e6rum.\n\u00c8 stata fondata nel 1986."}
{"id": "4190471", "revid": "110157", "url": "https://it.wikipedia.org/wiki?curid=4190471", "title": "Bezm\u011brov", "text": "Bezm\u011brov (in tedesco \"Besmierau\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4190472", "revid": "287204", "url": "https://it.wikipedia.org/wiki?curid=4190472", "title": "Campionato oceaniano di calcio Under-20", "text": "Il Campionato oceaniano di calcio Under-20, ufficialmente OFC Under 20 Championship (noto anche come \"OFC Under 20 Qualifying Tournament\"), \u00e8 una competizione calcistica riservata a nazionali giovanili organizzata dalla Oceania Football Confederation. Viene disputata con cadenza variabile circa ogni due anni e garantisce la qualificazione al Campionato mondiale di calcio Under-20.\nDal 1974 al 2012 il torneo era disputato da nazionali Under-20, cio\u00e8 composte da calciatori di et\u00e0 minore di 20 anni. Nel 2013 il limite di et\u00e0 \u00e8 stato ridotto a meno di 19 anni di et\u00e0.\nSquadre ammesse.\nQuattordici nazioni hanno diritto a partecipare al torneo, sono:"}
{"id": "4190474", "revid": "1165513", "url": "https://it.wikipedia.org/wiki?curid=4190474", "title": "Giallo pastello", "text": "Il giallo pastello \u00e8 una gradazione di giallo."}
{"id": "4190476", "revid": "486946", "url": "https://it.wikipedia.org/wiki?curid=4190476", "title": "OFC Under 20 Qualifying Tournament", "text": ""}
{"id": "4190477", "revid": "486946", "url": "https://it.wikipedia.org/wiki?curid=4190477", "title": "OFC Under-20 Qualifying Tournament", "text": ""}
{"id": "4190481", "revid": "2048388", "url": "https://it.wikipedia.org/wiki?curid=4190481", "title": "Mat\u00fa\u0161 Koz\u00e1\u010dik", "text": "Carriera.\nNazionale.\nViene convocato per gli Europei 2016 in Francia, in cui para un calcio di rigore a Mesut \u00d6zil durante gli ottavi di finale contro la Germania. Agli ottavi comunque si ferma la sua Nazionale mitteneuropea che perdendo per 3-0 contro i tedeschi, vanificando cos\u00ec la parata del portiere di Doln\u00fd Kub\u00edn.\nStatistiche.\nCronologia presenze e reti in Nazionale.\n "}
{"id": "4190483", "revid": "1543377", "url": "https://it.wikipedia.org/wiki?curid=4190483", "title": "Isole Vergini americane ai Giochi della XX Olimpiade", "text": "Le Isole Vergini americane parteciparono alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di sedici atleti impegnati in quattro discipline, per un totale di nove competizioni. Portabandiera fu il pugile William Peets. Fu la seconda partecipazione di questo paese ai Giochi estivi. Non fu conquistata nessuna medaglia."}
{"id": "4190486", "revid": "61535175", "url": "https://it.wikipedia.org/wiki?curid=4190486", "title": "Velocit\u00e0 ascensionale media", "text": "La velocit\u00e0 ascensionale media (VAM) \u00e8 un parametro che misura il numero di metri di dislivello in salita percorsi in un'ora.\nPer il calcolo della VAM su una salita qualsiasi basta dunque dividere il dislivello (in metri) per il tempo (in minuti) e moltiplicare il risultato finale per 60.\nValori tipici sono 300-400 per un escursionista che percorre un sentiero montano; 800-1000 per un ciclista amatore che percorre una salita su asfalto. La VAM viene solitamente calcolata per salite di durata superiore ai 15-20 minuti."}
{"id": "4190490", "revid": "164044", "url": "https://it.wikipedia.org/wiki?curid=4190490", "title": "Tippeligaen 2010", "text": ""}
{"id": "4190491", "revid": "164044", "url": "https://it.wikipedia.org/wiki?curid=4190491", "title": "Tippeligaen 2011", "text": ""}
{"id": "4190496", "revid": "164044", "url": "https://it.wikipedia.org/wiki?curid=4190496", "title": "Tippeligaen 1991", "text": ""}
{"id": "4190501", "revid": "164044", "url": "https://it.wikipedia.org/wiki?curid=4190501", "title": "Tippeligaen 1992", "text": ""}
{"id": "4190503", "revid": "1543377", "url": "https://it.wikipedia.org/wiki?curid=4190503", "title": "HT Tatran Pre\u0161ov", "text": "L'Handball Team Tatran Pre\u0161ov \u00e8 una squadra di pallamano maschile slovacca con sede a Pre\u0161ov.\n\u00c8 stata fondata nel 1952."}
{"id": "4190504", "revid": "164044", "url": "https://it.wikipedia.org/wiki?curid=4190504", "title": "Tippeligaen 1993", "text": ""}
{"id": "4190505", "revid": "1543377", "url": "https://it.wikipedia.org/wiki?curid=4190505", "title": "Alessandro Oliva", "text": "Biografia.\nFiglio di Alerenzio Oliva e Giovanna, entr\u00f2 nel 1413 nell'Ordine degli Eremiti di Sant'Agostino; fece i suoi studi a Perugia e poi nello \"Studio Generale\" di Rimini dal 1423. A Perugia ottenne il titolo di lettore nel 1433, quello di \"baccalaureatus\" e di \"regentis\" nel 1436, infine il titolo di \"magistralem lauream\" nel 1438.\nPer vent'anni fu professore di filosofia presso il convento agostiniano di Perugia. Nel 1439 fu eletto per un triennio provinciale del suo ordine nella Marca anconitana. Papa Eugenio IV lo nomin\u00f2 procuratore generale dell'ordine. Infine venne eletto generale degli Agostiniani il 13 maggio 1459 nel capitolo generale celebrato a Tolentino.\nFu creato cardinale presbitero papa Pio II nel concistoro del 5 marzo 1460 e ricevette il titolo cardinalizio di Santa Susanna il 19 marzo successivo. Fu camerlengo del collegio dei cardinali per l'anno 1461. Il 16 novembre 1461 fu nominato amministratore della diocesi di Camerino, incarico che mantenne fino alla morte.\nMor\u00ec a Tivoli il 20 agosto 1463 e fu sepolto nella basilica di Sant'Agostino in Campo Marzio. I suoi funerali furono celebrati dallo stesso papa Pio II."}
{"id": "4190509", "revid": "278830", "url": "https://it.wikipedia.org/wiki?curid=4190509", "title": "Miss Italia 2012", "text": "Miss Italia 2012 si \u00e8 svolta presso il Palaspecchiasol di Montecatini Terme in due serate: il 9 settembre ed il 10 settembre 2012 ed \u00e8 stata condotta da Fabrizio Frizzi, per il secondo anno consecutivo. Si tratta della seconda edizione che si tiene presso Montecatini Terme, dopo che l'organizzazione ha dovuto rinunciare alla \"storica\" sede di Salsomaggiore Terme per via di problemi economici. La direzione artistica del programma \u00e8 stata affidata a Fabrizio Frizzi. Dopo alcuni anni il numero delle finaliste, da 60, \u00e8 ritornato al classico numero di 101 finaliste. Un altro cambiamento importante \u00e8 il ritorno dopo alcuni decenni al costume intero, in sostituzione del bikini. In seno alla manifestazione si \u00e8 svolta anche l'elezione di Miss Italia nel mondo che ha visto vincere l'argentina Aylen Nail Maranges, mentre la gara principale \u00e8 stata vinta dalla diciannovenne Giusy Buscemi di Menfi (AG). Seconda classificata la diciannovenne Romina Pierdomenico di Vicoli (PE) e infine terza la ventunenne Claudia Tosoni di Roma. \u00c8 stata l'ultima edizione ad essere trasmessa dalla Rai, perch\u00e9 dal 2013 al 2018 Miss Italia \u00e8 stata trasmessa su LA7. \nDopo 7 anni, nel 2019, il concorso \u00e8 tornato ad essere trasmesso su Rai 1.\nMiss Italia nel mondo 2012.\nPer l'edizione 2012, la ventiduesima, il concorso Miss Italia nel mondo si \u00e8 svolto come evento interno al concorso Miss Italia. L'edizione si \u00e8 svolta come Miss Italia sempre al Palaspecchiasol di Montecatini Terme. Inoltre, rispetto alle edizioni precedenti, al titolo aspirano non pi\u00f9 le ragazze di origini italiane residenti fuori dall'Italia, ma le ragazze non italiane che vivono sul suolo italiano. Rispetto alle edizioni precedenti, inoltre, al concorso partecipano venti concorrenti e non quaranta.\nConcorrenti.\nDi seguito le 20 concorrenti:"}
{"id": "4190510", "revid": "164044", "url": "https://it.wikipedia.org/wiki?curid=4190510", "title": "Tippeligaen 1995", "text": ""}
{"id": "4190511", "revid": "164044", "url": "https://it.wikipedia.org/wiki?curid=4190511", "title": "Tippeligaen 1994", "text": ""}
{"id": "4190512", "revid": "164044", "url": "https://it.wikipedia.org/wiki?curid=4190512", "title": "Tippeligaen 1996", "text": ""}
{"id": "4190513", "revid": "164044", "url": "https://it.wikipedia.org/wiki?curid=4190513", "title": "Tippeligaen 1997", "text": ""}
{"id": "4190514", "revid": "164044", "url": "https://it.wikipedia.org/wiki?curid=4190514", "title": "Tippeligaen 1998", "text": ""}
{"id": "4190515", "revid": "164044", "url": "https://it.wikipedia.org/wiki?curid=4190515", "title": "Tippeligaen 1999", "text": ""}
{"id": "4190516", "revid": "164044", "url": "https://it.wikipedia.org/wiki?curid=4190516", "title": "Tippeligaen 2000", "text": ""}
{"id": "4190517", "revid": "164044", "url": "https://it.wikipedia.org/wiki?curid=4190517", "title": "Tippeligaen 2001", "text": ""}
{"id": "4190518", "revid": "164044", "url": "https://it.wikipedia.org/wiki?curid=4190518", "title": "Tippeligaen 2002", "text": ""}
{"id": "4190519", "revid": "164044", "url": "https://it.wikipedia.org/wiki?curid=4190519", "title": "Tippeligaen 2003", "text": ""}
{"id": "4190521", "revid": "164044", "url": "https://it.wikipedia.org/wiki?curid=4190521", "title": "Tippeligaen 2004", "text": ""}
{"id": "4190522", "revid": "164044", "url": "https://it.wikipedia.org/wiki?curid=4190522", "title": "Tippeligaen 2005", "text": ""}
{"id": "4190523", "revid": "164044", "url": "https://it.wikipedia.org/wiki?curid=4190523", "title": "Tippeligaen 2006", "text": ""}
{"id": "4190524", "revid": "838137", "url": "https://it.wikipedia.org/wiki?curid=4190524", "title": "Burkhard von Wei\u00dfpriach", "text": "Biografia.\nFiglio di Burkhard II von Wei\u00dfpriach e Anna von Liechtenstein-Castelkorn, nacque nel castello di famiglia di Wei\u00dfpriach, presso Villach; frequent\u00f2 gli studi presso l'universit\u00e0 di Vienna dal 1437.\n\u00c8 stato protonotario apostolico e canonico del capitolo della cattedrale di Salisburgo nel 1448.\nFu creato cardinale presbitero da papa Pio II nel concistoro del 5 marzo 1460, ma venne pubblicato solo nel concistoro del 31 maggio 1462 ricevendo il titolo cardinalizio dei Santi Nereo e Achilleo.\nEletto arcivescovo di Salisburgo il 16 novembre 1461 con il voto unanime del capitolo della cattedrale, \u00e8 stato confermato il 15 gennaio 1462 dal papa che gli ha inviato il pallio tre giorni dopo, il 18 gennaio. Ha preso possesso della sua sede il 23 gennaio 1462. \u00c8 stato consacrato vescovo il 9 maggio 1462 da Ulrich von Plankenfels, vescovo di Chiemsee. \u00c8 stato il secondo arcivescovo di Salisburgo a diventare cardinale dalla creazione di Konrad von Wittelsbach nel XII secolo ed il primo a risiedere fuori Roma.\n\u00c8 morto a Salisburgo dopo una lunga malattia il 16 febbraio 1466 ed \u00e8 stato sepolto nella cattedrale metropolitana.\nGenealogia episcopale.\nLa genealogia episcopale \u00e8:"}
{"id": "4190525", "revid": "164044", "url": "https://it.wikipedia.org/wiki?curid=4190525", "title": "Tippeligaen 2007", "text": ""}
{"id": "4190526", "revid": "400694", "url": "https://it.wikipedia.org/wiki?curid=4190526", "title": "C'est Gradiva qui vous appelle", "text": ""}
{"id": "4190527", "revid": "164044", "url": "https://it.wikipedia.org/wiki?curid=4190527", "title": "Tippeligaen 2008", "text": ""}
{"id": "4190528", "revid": "164044", "url": "https://it.wikipedia.org/wiki?curid=4190528", "title": "Tippeligaen 2009", "text": ""}
{"id": "4190537", "revid": "767487", "url": "https://it.wikipedia.org/wiki?curid=4190537", "title": "Rising Runner Missed By Endless Sender", "text": "Rising Runner Missed by Endless Sender \u00e8 un singolo pubblicato nel 1978 in Spagna dalla band tedesca di musica elettronica, i Tangerine Dream. Esso proviene dall'album \"Cyclone\".\nFonte.\nhttps://web.archive.org/web/20140707040706/http://www.voices-in-the-net.de/rising_runner_missed_by_endless_sender.htm"}
{"id": "4190538", "revid": "767487", "url": "https://it.wikipedia.org/wiki?curid=4190538", "title": "Soccer mom", "text": "L'espressione soccer mom (ingl. \"mamma del calcio\" o \"da calcio\") \u00e8 un'espressione idiomatica e stereotipata che genericamente identifica una donna bianca nordamericana, appartenente al ceto medio suburbano, impegnata per la maggior parte del tempo a seguire i figli nelle loro attivit\u00e0 sportive extrascolastiche. Bench\u00e9 il termine \"soccer\" definisca in Nordamerica il gioco del calcio, i figli di una \"soccer mom\" non sono necessariamente impegnati in tale disciplina o comunque in via esclusiva, potendo l'espressione riferirsi a qualsiasi attivit\u00e0 sportiva.\nDescrizione.\nL'espressione \"soccer mom\" indica generalmente una donna sposata della classe media sub urbana, con figli in et\u00e0 scolare. Viene solitamente rappresentata dai media come una donna sempre impegnata a guidare una automobile minivan o SUV la quale antepone sempre gli interessi della propria famiglia e soprattutto quelli dei figli, ai propri interessi e propri sogni.\nL'espressione letteralmente indica una mamma che da fuori campo, osserva i figli mentre giocano a calcio. \u00c8 stata inoltre estesa a quelle mamme impegnate alla raccolta di fondi per le squadre sportive dei propri figli. Si ha notizia dell'uso di questa espressione in un giornale gi\u00e0 nel 1982, ma essa divenne d'uso molto comune solo dalla seconda met\u00e0 degli anni '90: il nome inizi\u00f2 a diventare una categoria sociologica definita durante la campagna per le elezioni presidenziali statunitensi del 1996, per indicare tale caratteristica fascia della popolazione femminile del Paese, divenuta determinante nel processo di votazione.\nCritiche.\nCon il tempo l'espressione ha assunto una valenza negativa, poich\u00e9 questo tipo di mamme sono state accusate di forzare i propri figli a seguire troppe attivit\u00e0 extrascolastiche, senza far loro godere pienamente l'infanzia, istigando inoltre nei figli una eccessiva competitivit\u00e0 nei confronti dei coetanei e spesso traslando nella vita dei propri bambini le proprie aspirazioni, anzich\u00e9 cercare di godere pienamente della propria vita e di realizzarsi autonomamente."}
{"id": "4190539", "revid": "94800459", "url": "https://it.wikipedia.org/wiki?curid=4190539", "title": "Chiambretti ore 10", "text": "Chiambretti ore 10 \u00e8 un programma radiofonico trasmesso da Radio 2 e condotto da Piero Chiambretti.\nDescrizione.\nLa trasmissione \u00e8 iniziata il 10 settembre 2012, ed \u00e8 andata in onda nella stagione 2012-2013 dal luned\u00ec al venerd\u00ec dalle 10.00 fino al \"Radio 2 Super Max\" delle 11.00.\nNella stagione successiva, dal 21 settembre 2013 ha ripreso in versione weekend, il sabato e la domenica alle 10 del mattino e in replica alle 22 con il titolo di \"Chiambretti ore 10 ... della sera\".\n\u00c8 un programma di intrattenimento con l'intervento di personaggi noti, sia al telefono che direttamente in studio, e di comici. Il conduttore Piero Chiambretti si diverte a confondere voci di personaggi reali con imitazioni, realizzando anche scherzi telefonici. Ricordiamo gli scherzi a Luciano Moggi con un finto Massimo Moratti, ad Alessandro Cecchi Paone con un finto Antonio Cassano, a Renata Polverini con un finto Franco Califano, a Enrico Preziosi con un finto Gigi Delneri e a Roberto Mancini con un finto Zden\u011bk Zeman.\nAlla trasmissione partecipano (il vero) Gianni Boncompagni e gli imitatori Gianfranco Butinar e Tony Caporale.\nGianfranco Butinar imita per lo pi\u00f9 i personaggi sportivi, Tony Caporale ha affiancato Butinar da ottobre 2013 e imita personaggi del mondo della politica, della musica e della cultura.\nIl programma \u00e8 realizzato nella Sala C del Centro di Produzione Rai di Torino, con frequenti collegamenti dalla sede Rai di via Asiago 10 in Roma.\nLo slogan del programma \u00e8 \"Solo per numeri 10\" riprendendo quello della trasmissione televisiva \"Chiambretti Night\".\nImitazioni di Gianfranco Butinar.\nSportivi:\nAltri:"}
{"id": "4190549", "revid": "647919", "url": "https://it.wikipedia.org/wiki?curid=4190549", "title": "Ookami Kakushi", "text": ""}
{"id": "4190551", "revid": "1543377", "url": "https://it.wikipedia.org/wiki?curid=4190551", "title": "Pawe\u0142 Gil", "text": "Biografia.\nArbitro del massimo campionato di calcio polacco dal 2005, \u00e8 nominato internazionale dal 2009.\nLa sua prima esperienza importante a ivello internazionale \u00e8 la partecipazione al Campionato europeo di calcio Under-17 del 2009, disputatosi in Germania. In questa occasione diresse due partite della fase a gironi. Nel contempo, inizi\u00f2 ad essere designato per turni preliminari di Europa League.\nNell'ottobre 2010 ha fatto il suo esordio da internazionale in una gara tra nazionali, maggiori, dirigendo nell'occasione un'amichevole tra Giappone e Argentina, disputatasi in Giappone. Ci\u00f2 fu frutto di uno scambio arbitrale tra le federazioni di Polonia e di Giappone, infatti nell'occasione della trasferta asiatica il fischietto polacco ebbe anche modo di dirigere alcune partite di J League, il campionato di calcio giapponese.\nNel 2011 ha diretto due partite di qualificazione ad Euro 2012 ed \u00e8 stato scelto dall'UEFA per un altro torneo giovanile: gli Europei Under 19 in programma in Romania. Anche in questa occasione diresse due partite della fase a gironi. Pochi mesi dopo, nel settembre 2011 fa il suo esoordio nella fase a gironi dell'Europa League, arrivando nella stessa edizione a dirigere un sedicesimo di finale nel febbraio 2012.\nNel settembre 2012 arriva per lui anche l'esordio nella fase a gironi della Champions League: l'UEFA lo designa per una partita della prima giornata, tra Shakhtar Donetsk e Nordsj\u00e6lland.\nNel giugno 2013 \u00e8 selezionato dall'UEFA per dirigere agli Europei under 21 in Israele.. In questa competizione dirige due partite della fase a gironi.\nIl 30 aprile 2018 viene selezionato ufficialmente in qualit\u00e0 di VAR dalla FIFA per i mondiali di Russia 2018."}
{"id": "4190556", "revid": "1429175", "url": "https://it.wikipedia.org/wiki?curid=4190556", "title": "Enrica Pintore", "text": "Biografia.\nEnrica Pintore \u00e8 nata a Nuoro, ma \u00e8 cresciuta a Ottana. Dopo la maturit\u00e0 scientifica al liceo di Nuoro nel 2004, consegue la laurea in Lingue e Letterature Straniere all'Universit\u00e0 degli Studi di Firenze, nel 2008. Si iscrive poi alla scuola di recitazione \"Il Cantiere Teatrale\" di Roma.\nNel 2003 \u00e8 una delle venti finaliste di Miss Italia, presentandosi con il titolo di Miss Sasch Modella Domani Sardegna, vincendo la fascia di Miss Cotonella. Tre anni dopo debutta in televisione nel gioco \"Tutto per tutto\", condotto da Pupo.\nPartecipa come guest star in singoli episodi delle serie televisive \"I Cesaroni\", \"Don Matteo\" e \"Donna detective\". Nel 2008 arriva alla finale del concorso \"Veline\", dopo essere stata ripescata, senza tuttavia vincerlo, mentre l'anno successivo conduce il programma multimediale \"Codice segreto\" su mediaset.it e diventa una delle \"professoresse\" del gioco \"L'eredit\u00e0\". Tra il 2007 e il 2011 \u00e8 testimonial delle campagne pubblicitarie di alcune aziende di telefonia (Samsung, TIM, Wind, Vodafone).\nNel 2010 viene scritturata per un film su Luigi Pirandello, \"Luigi Pirandello - Una vita impossibile\", mentre nel 2011 \u00e8 nel cast del film \"10 regole per fare innamorare\", uscito nelle sale nel marzo 2012, nel ruolo della protagonista Stefania. Nel 2016 entra a far parte del cast della serie Disney \"Alex &amp; Co\".\nNel 2018 entra nel cast della soap opera di Rai 1 \"Il paradiso delle signore\", nel ruolo di Clelia Calligaris.\nCollegamenti esterni.\n "}
{"id": "4190557", "revid": "767487", "url": "https://it.wikipedia.org/wiki?curid=4190557", "title": "Steinar Aulie", "text": "Carriera.\nClub.\nAulie vest\u00ec la maglia del Mj\u00f8ndalen.\nNazionale.\nConta una presenza per la . Il 13 novembre 1982, infatti, fu titolare nella sconfitta per 1-0 contro il ."}
{"id": "4190558", "revid": "1632387", "url": "https://it.wikipedia.org/wiki?curid=4190558", "title": "Excerpts from Force Majeure", "text": "Excerpts from \"Force Majeure\" \u00e8 un singolo pubblicato nel 1979 nella sola Germania dal gruppo tedesco di musica elettronica Tangerine Dream.\nIl brano \u00e8 un estratto dell'omonima suite, che \u00e8 anche la title track dell'album che porta lo stesso nome.\nUn remix del brano \u00e8 stato utilizzato dal gruppo per comporre la colonna sonora del film \"Risky Business\"."}
{"id": "4190565", "revid": "767487", "url": "https://it.wikipedia.org/wiki?curid=4190565", "title": "Associazione Calcio Treviso 1940-1941", "text": "Questa voce raccoglie le informazioni riguardanti l'Associazione Calcio Treviso nelle competizioni ufficiali della stagione 1940-1941.\nStagione.\nLa stagione 1940-41 vede il Treviso nuovamente nelle zone alte della classifica.\n\u00c8 la prima stagione condizionata dalla guerra: l'allenatore Renzo Fadiga (ex giocatore biancoceleste) rester\u00e0 alla guida della squadra per 6 partite, prima di essere trasferito con la Croce Rossa altrove; verr\u00e0 sostituito prima da Umberto Visentin III, poi da Giuseppe Girani.\n\u00c8 la stagione dei ritorni e degli addii.\nRitorna a Treviso il centravanti Maran II, che realizza altri 14 gol in 27 partite, mentre dopo 18 stagioni Gino De Biasi lascia la maglia biancoceleste: le sue 328 presenze restano ancora un record imbattuto.\nSi ritira anche Umberto Visentin III, dopo 5 stagioni e 46 gol in 149 presenze, settimo goleador di sempre in maglia del Treviso.\nIl campionato \u00e8 appassionatissimo, e il Treviso arriva quarto, a tre punti dalla Fiumana che viene cos\u00ec promossa in Serie B; decisive per il Treviso, in modo negativo, le sconfitte alla terz'ultima e alla penultima giornata per 1-0 contro Ampelea e Pieris.\nIn coppa Italia, passato il primo turno dopo la vittoria per 2-0 contro il , la corsa del Treviso si ferma a Rovigo, dove la squadra di casa batte ed elimina il Treviso per 3-2."}
{"id": "4190576", "revid": "287204", "url": "https://it.wikipedia.org/wiki?curid=4190576", "title": "Pawel Gil", "text": ""}
{"id": "4190578", "revid": "371529", "url": "https://it.wikipedia.org/wiki?curid=4190578", "title": "Red Patent Leather", "text": "Red Patent Leather \u00e8 un album live del gruppo musicale dei New York Dolls, pubblicato nel 1984 dall'etichetta Fan Club Records contenente registrazioni di un'esibizione del 1975.\nIl disco.\nL'esibizione venne registrata nel locale \"Little Hippodrome Club\" a New York. Il concerto fu l'ultimo della band a tenersi a New York. Le esibizioni di gruppi rock non erano frequenti al \"Little Hippodrome\", un locale di travestiti situato al 227 East 56th Street, tra la Second e la Third Avenue.\nLa band vestita in completi di pelle rossa e con una bandiera comunista alle spalle, dietro i dettami di Malcom McLaren che voleva presentare i Dolls con questa nuova immagine da \"comunisti dissoluti\", nomin\u00f2 l'evento \"Red Patent Leather\" presentandolo alla stampa come \"uno spettacolo in coordinamento con la Repubblica popolare cinese\". Il comunicato stampa proseguiva inoltre affermando che dietro il palco sarebbe stata posizionata \"una grande bandiera rossa con falce e martello\".\nLa canzone \"Pirate Love\" sarebbe stata successivamente registrata da Johnny Thunders con gli Heartbreakers.\nL'intero show \u00e8 stato incluso all'interno del box set \"From Here To Eternity\", precisamente sul terzo disco."}
{"id": "4190582", "revid": "767487", "url": "https://it.wikipedia.org/wiki?curid=4190582", "title": "Associazione Calcio Treviso 1941-1942", "text": "Questa voce raccoglie le informazioni riguardanti l'Associazione Calcio Treviso nelle competizioni ufficiali della stagione 1941-1942.\nStagione.\nBuona anche la stagione 1941-42, chiusa al quinto posto.\nCambio di allenatore in corsa: la stagione viene iniziata da Giuseppe Girani, confermato dalla scorsa, che viene per\u00f2 sostituito prima dal \"solito\" Umberto Visentin III, poi da Vincenzo \"Sino\" Migotti. Capocannoniere della stagione \u00e8 Renato Cogo, che in 27 partite realizza 14 gol."}
{"id": "4190583", "revid": "92723", "url": "https://it.wikipedia.org/wiki?curid=4190583", "title": "Diocesi di Cembalo", "text": "La diocesi di Cembalo (in latino: \"Dioecesis Cimbaliensis seu Symbaliensis\") \u00e8 una sede soppressa e sede titolare soppressa della Chiesa cattolica.\nStoria.\n\"Cembalo\" \u00e8 il nome che i Genovesi dettero alla loro colonia di \"Symbolon\" (\"\u03a3\u03c5\u03bc\u03b2\u03bf\u03bb\u03bf\u03bd\") in Crimea, che occuparono per oltre un secolo dal 1357 circa. La citt\u00e0, chiamata \"Yamboli\" dai Bizantini, assunse il nome attuale di Balaclava quando fu conquistata dai Turchi nel 1475.\nGi\u00e0 prima dell'arrivo dei Genovesi, grazie all'azione missionaria dei francescani e dei domenicani, Cembalo divenne un fiorente centro cattolico; fin dal 1320 i francescani vi possedevano un convento.\nContestualmente alla fondazione della colonia, fu eretta una diocesi di rito latino. Incerta \u00e8 l'attribuzione della provincia ecclesiastica di appartenenza; nelle \"Provinciales\" del XIV secolo \u00e8 indicata come suffraganea di Saraj (citt\u00e0 sul Volga) o di Khanbaliq (ossia Pechino). Quest'ultima indicazione sembrerebbe poco attendibile dal punto di vista geografico; invece \u00e8 certo che nel 1363 il papa affid\u00f2 al metropolita Cosma di Saraj le lettere di nomina del vescovo di Cembalo.\nA causa delle ristrettezze economiche in cui viveva la diocesi, l'Ufficio delle Compere di San Giorgio di Genova si impegn\u00f2 a stanziare nel suo bilancio una provvigione annuale per le necessit\u00e0 dei vescovi di Cembalo.\nIl 26 gennaio 1429 papa Martino V nomin\u00f2 fra' Niccol\u00f2 da Tivoli nunzio e collettore apostolico, ossia incaricato di raccogliere i proventi spettanti alla Santa Sede nelle colonie e diocesi genovesi di Caffa, Chio, Mitilene, Cembalo, Soldaia, Samastro e Pera.\nL'ultimo vescovo fu Alessandro di Caffa, fatto prigioniero dai Turchi quando tutta la Crimea cadde nelle loro mani nel 1475. Dopo cinque anni di prigionia riusc\u00ec a rientrare in Italia per morire nel 1483.\nQualche anno dopo la diocesi fu assegnata come sede \"in partibus\" a vescovi ausiliari; il primo vescovo titolare, Giovanni Wilde, fu l'ausiliare del vescovo di Cammin; tutti gli altri furono ausiliari di Passavia. La sede non \u00e8 pi\u00f9 stata assegnata dalla met\u00e0 del XVII secolo.\nNon \u00e8 chiara la ricostruzione storica dei vescovi di Cembalo. Infatti sia nei documenti ufficiali della Santa Sede sia nella letteratura storica, la sede ed i vescovi \"Cimbaliensis\" sono spesso confusi con la sede ed i vescovi \"Cambaliensis\", ossia i vescovi di Khanbaliq o Cambaluc, l'odierna Pechino."}
{"id": "4190585", "revid": "767487", "url": "https://it.wikipedia.org/wiki?curid=4190585", "title": "Associazione Calcio Treviso 1942-1943", "text": "Questa voce raccoglie le informazioni riguardanti l'Associazione Calcio Treviso nelle competizioni ufficiali della stagione 1943-1944.\nStagione.\nNella stagione 1942-1943, il Treviso sfiora per l'ennesima volta la prima storica promozione in Serie B, sfuggita per un solo punto. Alla fine a essere promossa sar\u00e0 la Pro Gorizia.\nIn questa stagione, parecchi giocatori vengono richiamati alle armi, mentre i mattatori sono i due Bortoletto, Piero e Raoul, che realizzano rispettivamente 9 e 16 gol, con Poli altro grande protagonista (15 gol) del Treviso (guidato da Antonio Bisigato, allenatore-giocatore-capitano) che realizza la bellezza di 64 gol, ben 16 in pi\u00f9 rispetto alla Pro Gorizia."}
{"id": "4190586", "revid": "118130", "url": "https://it.wikipedia.org/wiki?curid=4190586", "title": "Qualificazioni al campionato mondiale di calcio 2014 - UEFA - Fase a gironi, gruppo 1", "text": ""}
{"id": "4190587", "revid": "118130", "url": "https://it.wikipedia.org/wiki?curid=4190587", "title": "Qualificazioni al campionato mondiale di calcio 2014 - UEFA - Fase a gironi, gruppo 2", "text": ""}
{"id": "4190589", "revid": "118130", "url": "https://it.wikipedia.org/wiki?curid=4190589", "title": "Qualificazioni al campionato mondiale di calcio 2014 - UEFA - Fase a gironi, gruppo 3", "text": ""}
{"id": "4190590", "revid": "118130", "url": "https://it.wikipedia.org/wiki?curid=4190590", "title": "Qualificazioni al campionato mondiale di calcio 2014 - UEFA - Fase a gironi, gruppo 4", "text": ""}
{"id": "4190591", "revid": "118130", "url": "https://it.wikipedia.org/wiki?curid=4190591", "title": "Qualificazioni al campionato mondiale di calcio 2014 - UEFA - Fase a gironi, gruppo 5", "text": ""}
{"id": "4190593", "revid": "599013", "url": "https://it.wikipedia.org/wiki?curid=4190593", "title": "Bo\u0161ko Bo\u0161kovi\u010d", "text": "Biografia.\nNato in Capodistria \u00e8 padre del calciatore Aleksandar.\nCarriera.\nClub.\nInizi\u00f2 la carriera agonistica nel dove gioc\u00f2 una sola stagione, la stagione seguente la passo nell' con il quale esord\u00ec il 17 settembre 1991 nella partita di andata di Coppa delle Coppe contro il .\nNei \"Bili\" disput\u00f2 solo due partite ufficiali, entrambe contro gli \"Spurs\"."}
{"id": "4190594", "revid": "118130", "url": "https://it.wikipedia.org/wiki?curid=4190594", "title": "Qualificazioni al campionato mondiale di calcio 2014 - UEFA - Fase a gironi, gruppo 6", "text": ""}
{"id": "4190595", "revid": "1543377", "url": "https://it.wikipedia.org/wiki?curid=4190595", "title": "Speeded Up Robust Feature", "text": "In informatica un algoritmo Speeded Up Robust Feature o in sigla SURF \u00e8 un rilevatore robusto di caratteristiche locali di una immagine presentato da Herbert Bay nel 2006 che pu\u00f2 essere usato nell'ambito del riconoscimento di oggetti e ricostruzione 3D in Computer vision.\n\u00c8 parzialmente ispirato al descrittore scale-invariant feature transform (SIFT).\nLa versione standard di SURF \u00e8 diverse volte pi\u00f9 veloce di SIFT e come dichiarano i suoi autori pi\u00f9 robusta tra diverse trasformazioni di immagini rispetto a SIFT. SURF si basa sulle risposte della wavelet di Haar 2D e fa un uso efficiente di immagini integrali.\nPer rilevare punti di interesse, SURF usa un'approssimazione intera del determinante del rilevatore blob di Hessian, che pu\u00f2 essere calcolato con 3 operazioni intere usando un'immagine integrale precalcolata.\nIl suo descrittore di caratteristiche \u00e8 basato sulla somma della risposta della wavelet Haar intorno al punto di interesse; il quale anch'esso pu\u00f2 essere calcolato con l'aiuto di un'immagine integrale.\nI descrittori SURF possono essere usati per localizzare e riconoscere oggetti, persone o facce, per creare scene 3D, per tracciare oggetti e per estrarre punti di interesse.\nUn'applicazione dell'algoritmo \u00e8 brevettata negli Stati Uniti d'America."}
{"id": "4190596", "revid": "118130", "url": "https://it.wikipedia.org/wiki?curid=4190596", "title": "Qualificazioni al campionato mondiale di calcio 2014 - UEFA - Fase a gironi, gruppo 7", "text": ""}
{"id": "4190597", "revid": "373025", "url": "https://it.wikipedia.org/wiki?curid=4190597", "title": "Sophie Wepper", "text": "Figlia d'arte (dell'attore Fritz Wepper, Harry Klein de \"L'ispettore Derrick\") e in attivit\u00e0 sin da bambina, ha recitato in circa una dozzina di diverse produzioni, in particolare in vari film TV. Il suo ruolo pi\u00f9 noto \u00e8 tuttavia quello di Alexandra Winter nella serie \"Omicidi nell'alta societ\u00e0\" (\"Mord in bester Gesellschaft\", 2007-...), dove recita a fianco del padre.\nDoppiatrici italiane.\nNelle versioni in italiano dei suoi film, Sophie Wepper \u00e8 stata doppiata da:"}
{"id": "4190599", "revid": "118130", "url": "https://it.wikipedia.org/wiki?curid=4190599", "title": "Qualificazioni al campionato mondiale di calcio 2014 - UEFA - Fase a gironi, gruppo 8", "text": ""}
{"id": "4190600", "revid": "118130", "url": "https://it.wikipedia.org/wiki?curid=4190600", "title": "Qualificazioni al campionato mondiale di calcio 2014 - UEFA - Fase a gironi, gruppo 9", "text": ""}
{"id": "4190604", "revid": "599013", "url": "https://it.wikipedia.org/wiki?curid=4190604", "title": "Branko Zupan", "text": ""}
{"id": "4190613", "revid": "76963", "url": "https://it.wikipedia.org/wiki?curid=4190613", "title": "Minoru Shiraishi", "text": "Biografia.\nCarriera come doppiatore e conduttore radiofonico.\nIl suo primo ruolo come doppiatore \u00e8 quello di Anish Roffman nel videogioco \"\" (2002), mentre il suo primo rolo in un anime \u00e8 quello di Takeshi Saehara in \"D\u2022N\u2022Angel\". Minoru \u00e8 principalmente noto per aver interpretato Taniguchi in \"La malinconia di Haruhi Suzumiya\" (2006) e s\u00e9 stesso in \"Lucky Star\" (2007). Nel 2007 la rivista \"Newtype Anime\" lo inser\u00ec nella classifica dei 10 migliori personaggi maschili, e fu l'unico personaggio \"reale\" nella classifica. Riprese il ruolo di s\u00e9 stesso nell'anime \"KIDDY GiRL-AND\", precisamente nell'episodio 6, dove faceva il doppiatore in un caf\u00e9. Successivamente interpret\u00f2 vari personaggi in molte serie anime, videogiochi, Drama-CD e programmi radiofonici (alcuni dei quali interamente dedicati a lui).\nCarriera come cantante.\nMinoru cominci\u00f2 la sua attivit\u00e0 come cantante nel 2007, registrando alcuni brani per diverse character songs basate sul cast di \"Lucky Star\". Negli anni successivi cant\u00f2 in vari altri singoli di questo tipo, legati ad altre serie anime per cui interpret\u00f2 un personaggio, come \"Ga-Rei\", \"La malinconia di Haruhi Suzumiya\", \"KIDDY GiRL-AND\" e \"Nichijou\". Sottoscrisse poi un contratto con l'etichetta Lantis, grazie al quale registr\u00f2 e pubblic\u00f2 l'EP \"Dashichaimashita\" il 9 febbraio 2011.\nVita privata.\nSi \u00e8 sposato il 9 agosto 2011, ma ha deciso di mantenere anonima l'identit\u00e0 della moglie.\nRuoli.\nIn grassetto sono indicati i ruoli importanti."}
{"id": "4190622", "revid": "118130", "url": "https://it.wikipedia.org/wiki?curid=4190622", "title": "Qualificazioni al campionato mondiale di calcio 2014 - AFC - Fase finale, gruppo 1", "text": ""}
{"id": "4190625", "revid": "118130", "url": "https://it.wikipedia.org/wiki?curid=4190625", "title": "Qualificazioni al campionato mondiale di calcio 2014 - AFC - Fase finale, gruppo 2", "text": ""}
{"id": "4190637", "revid": "767487", "url": "https://it.wikipedia.org/wiki?curid=4190637", "title": "Hamarkameratene 1982", "text": "Questa voce raccoglie le informazioni riguardanti lo Hamarkameratene nelle competizioni ufficiali della stagione 1982."}
{"id": "4190646", "revid": "986213", "url": "https://it.wikipedia.org/wiki?curid=4190646", "title": "Isabella Martinengo", "text": "Biografia.\nFiglia di Lelio Martinengo, discendente della nobile famiglia Martinengo della Pallata di Brescia, nel 1643 spos\u00f2 Carlo Gonzaga, principe di Castiglione e marchese di Solferino.\nDiscendenza.\nCarlo ed Isabella ebbero otto figli:"}
{"id": "4190650", "revid": "599013", "url": "https://it.wikipedia.org/wiki?curid=4190650", "title": "Samir Zuli\u010d", "text": "Nel torneo del 1993 si piazz\u00f2 solamente dietro a Sa\u0161o Udovi\u010d nella classifica dei marcatori realizzando 23 marcature, 2 in meno rispetto al capocannoniere."}
{"id": "4190659", "revid": "729019", "url": "https://it.wikipedia.org/wiki?curid=4190659", "title": "Herbert Miles", "text": "Biografia.\nNel 1869 entr\u00f2 nel 101\u00ba reggimento di fanteria. Nel 1880 venne trasferito nel Inner Temple.\nNel 1889 divenne vice quartiermastro generale presso il Ministero della Guerra e poi fu assistente aiutante generale al comando di Aldershot nel 1893. Nel 1898 \u00e8 stato nominato comandante del Staff College, a Camberley.\nServ\u00ec nella Seconda guerra Boera come vice aiutante generale e capo di stato maggiore per il Natal Field Force. Dopo la guerra torn\u00f2 al suo ruolo presso lo Staff College e poi, nel 1903, divenne comandante delle truppe britanniche a Colonia del Capo. Venne nominato direttore del reclutamento e organizzazione presso la sede dell'esercito nel 1904 e quartiermastro generale delle forze nel 1908.\nDal 1913 fu Governatore di Gibilterra. Nel 1919 si ritir\u00f2."}
{"id": "4190663", "revid": "767487", "url": "https://it.wikipedia.org/wiki?curid=4190663", "title": "Marko Gru\u0161kovnjak", "text": ""}
{"id": "4190666", "revid": "767487", "url": "https://it.wikipedia.org/wiki?curid=4190666", "title": "Knut Hagen", "text": "Carriera.\nGiocatore.\nClub.\nHagen gioc\u00f2 nello HamKam dal 1978 al 1991. Esord\u00ec in squadra il 30 aprile 1978, nella vittoria per 2-1 sul Frigg. In quella stagione, la squadra centr\u00f2 la promozione nella massima divisione norvegese. Hagen pot\u00e9 cos\u00ec debuttare nella 1. divisjon in data 22 aprile 1979, nel pareggio a reti inviolate contro il Lillestr\u00f8m.\nNazionale.\nConta 8 presenze per la . La prima di queste la disput\u00f2 il 29 aprile 1981, nella sconfitta per 1-0 contro la .\nAllenatore.\nHagen fu tecnico dello HamKam dal 1996 al 1997. Nel 1997, per\u00f2, lavor\u00f2 in coppia con Ivar Hoff."}
{"id": "4190669", "revid": "729019", "url": "https://it.wikipedia.org/wiki?curid=4190669", "title": "Lothian Nicholson", "text": "Fu governatore di Gibilterra dal 31 marzo 1891 al 27 giugno 1893."}
{"id": "4190670", "revid": "767487", "url": "https://it.wikipedia.org/wiki?curid=4190670", "title": "Matja\u017e Jan\u010di\u010d", "text": ""}
{"id": "4190683", "revid": "599013", "url": "https://it.wikipedia.org/wiki?curid=4190683", "title": "Alfred Jermani\u0161", "text": ""}
{"id": "4190691", "revid": "767487", "url": "https://it.wikipedia.org/wiki?curid=4190691", "title": "Knut Arild L\u00f8berg", "text": "Carriera.\nGiocatore.\nClub.\nL\u00f8berg gioc\u00f2 nello HamKam dal 1980 al 1983. Esord\u00ec in squadra il 27 aprile 1980, nella sconfitta per 0-1 contro il Pors. Nello stesso anno, lo HamKam centr\u00f2 la promozione nella massima divisione norvegese. L\u00f8berg debutt\u00f2 allora nella 1. divisjon in data 26 aprile 1981, nella vittoria per 2-1 sul Lillestr\u00f8m. Dal 1984 al 1986, fu in forza al V\u00e5lerengen. Nel 1987, vest\u00ec la maglia del Brann: il primo incontro con questa maglia lo gioc\u00f2 il 2 maggio, subentrando a Halvor Storskogen nella vittoria per 2-1 sul Kongsvinger. Nel 1988 torn\u00f2 al V\u00e5lerengen, restandovi fino al 1990.\nNazionale.\nConta 4 presenze per la . Esord\u00ec il 20 maggio 1981, nel pareggio per 1-1 contro la .\nAllenatore.\nNel 1999, fu allenatore del V\u00e5lerenga."}
{"id": "4190692", "revid": "599013", "url": "https://it.wikipedia.org/wiki?curid=4190692", "title": "Angelo Borri", "text": "Carriera.\nCresciuto nell', viene prestato al Vigevano dove gioca due stagioni in Serie B con 13 presenze e 7 gol. Sempre in Serie B, a partire dalla stagione 1953-1954 disputa con il Pavia due campionati mettendo a segno 6 gol in 48 gare.\nNei due anni successivi \u00e8 al Monza dove disputa altri due campionati cadetti per un totale di 52 presenze e 2 reti.\nTermina la carriera a Vigevano, in Serie C."}
{"id": "4190694", "revid": "599013", "url": "https://it.wikipedia.org/wiki?curid=4190694", "title": "Giorgio Bordignon", "text": "Carriera.\nDopo gli esordi con il Bassano, passa al Marzotto Valdagno con cui vince il campionato di Serie C 1950-1951 e debutta in Serie B l'anno successivo, disputando 20 gare.\nDopo un anno in Serie C con il Parma, rientra al Marzotto che lo cede al Taranto, dove disputa tre campionati di Serie B per un totale di 95 presenze e 6 reti.\nPassa infine al Cosenza, con cui vince il campionato di Campionato Interregionale 1957-1958 e gioca le due stagioni successive in Serie C."}
{"id": "4190695", "revid": "124788320", "url": "https://it.wikipedia.org/wiki?curid=4190695", "title": "Longines", "text": "Longines \u00e8 un'azienda svizzera produttrice di orologi di lusso, facente parte del gruppo Swatch.\nStoria.\nL'azienda fu fondata nel 1832 da Auguste Agassiz con il nome di \"Agassiz &amp; Compagnie\" per poi assumere l'attuale denominazione nel 1866 in seguito all'acquisto da parte del proprietario di un terreno in una localit\u00e0 nota come \"Les Longines\" su cui l'imprenditore costru\u00ec la propria fabbrica di orologi. Nel 1880 il proprietario ha registrato il nome e il logo attuali rendendo la Longines l'azienda con il logo pi\u00f9 antico tra i fabbricanti di orologi.\nNel corso degli anni Longines \u00e8 diventata celebre soprattutto in ambito sportivo avendo fornito segnatempo agli organizzatori di alcuni tra i maggiori eventi sportivi del mondo e sponsorizzando in prima persona molte attivit\u00e0 nel campo dell'aeronautica, baseball, pallacanestro, sport equestri, ginnastica, automobilismo, sci, tennis e ciclismo.\nTra i suoi movimenti pi\u00f9 famosi, il 12.68 a carica manuale nelle sue varianti come la Z nata nel 1938, o anche il 290 del 1960; assorbita dal gruppo Swatch nel 1983, mont\u00f2 anche movimenti ETA come il 2671. Tra i modelli prodotti dalla Longines ci sono: DolceVita, PrimaLuna, Symphonette, La Grande Classique, Pr\u00e9sence, Flagship, Admiral, Lyre, Agassiz, Longines Mini, Conquest, Heritage, HydroConquest ."}
{"id": "4190696", "revid": "599013", "url": "https://it.wikipedia.org/wiki?curid=4190696", "title": "Janez Pate", "text": ""}
{"id": "4190700", "revid": "767487", "url": "https://it.wikipedia.org/wiki?curid=4190700", "title": "Osmocettore", "text": "L'osmocettore \u00e8 un tipo di recettore sensoriale situato in primo luogo nell'ipotalamo della maggior parte degli organismi omeotermi. Gli osmocettori sono neuroni modificati che originano dal nucleo sopraottico e sono deputati alla rilevazione della pressione osmotica del sangue; in base a questa regolano la secrezione di ormone antidiuretico da parte dell'ipofisi, contribuendo al bilancio idrico del corpo. Paiono localizzati anche a livello degli organi circumventricolari della lamina terminale e subfornicale e si ritiene che recettori simili siano posti anche a livello del fegato.\nTali neuroni si attivano quando l'osmolarit\u00e0 dei liquidi extracellulari aumenta e l'acqua tende quindi a fuoriuscire dai recettori stessi; il segnale nervoso trasmesso dalla periferia all'ipotalamo favorisce la liberazione dell'ormone antidiuretico che, portando al recupero renale di acqua, riduce l'osmolarit\u00e0. In caso di riduzione dell'osmolarit\u00e0 il meccanismo \u00e8 speculare."}
{"id": "4190702", "revid": "466539", "url": "https://it.wikipedia.org/wiki?curid=4190702", "title": "Rupert Sanders", "text": "Vita privata.\nNel 2002 sposa la modella e attrice Liberty Ross, da cui ha avuto due figli, Skyla Lily Lake (2004) e Tennyson (2006). Dopo la pubblicazione delle foto che lo ritraevano in atteggiamenti intimi con l'attrice Kristen Stewart, la moglie Liberty ha chiesto il divorzio. La coppia ha raggiunto un accordo circa la custodia dei figli e il mantenimento nel gennaio 2013."}
{"id": "4190703", "revid": "599013", "url": "https://it.wikipedia.org/wiki?curid=4190703", "title": "Leif Henning Asla", "text": "Carriera.\nClub.\nAsla gioc\u00f2 nello HamKam dal 1977 al 1987. Esord\u00ec in squadra il 24 aprile 1977, nella vittoria per 1-0 contro il Molde. Nel 1995, effettu\u00f2 un breve ritorno in squadra: il 21 giugno, infatti, gioc\u00f2 nella sfida vinta per 2-0 contro il Sogndal.\nNazionale.\nConta 4 presenze per la . Debutt\u00f2 il 24 ottobre 1978, nella sconfitta per 5-1 contro la ."}
{"id": "4190704", "revid": "599013", "url": "https://it.wikipedia.org/wiki?curid=4190704", "title": "Zoran Ubavi\u010d", "text": ""}
{"id": "4190710", "revid": "1718925", "url": "https://it.wikipedia.org/wiki?curid=4190710", "title": "Pallanuoto ai Giochi della II Olimpiade - Convocazioni", "text": "Questa pagina contiene l'elenco dei pallanuotisti convocati al torneo olimpico maschile di pallanuoto ai Giochi della II Olimpiade.\nNon essendoci molte fonti scritte, ci sono opinioni contrastanti sui giocatori che parteciparono al torneo di pallanuoto; il Comitato Olimpico Internazionale (CIO) fornisce una lista ufficiale nel suo database che attribuisce ad ogni squadra sette giocatori, per un totale di 46 pallanuotisti partecipanti (Favier, Leriche e Traffel giocarono per entrambe le squadre del Pupilles de Neptune de Lille. Ma Bill Mallon, scrittore e cofondatore della Societ\u00e0 internazionale degli storici olimpici, nel suo libro The 1900 Olympic Games, Results for All Competitors in All Events, with Commentary sostiene che al torneo abbiano partecipato pi\u00f9 giocatori di quelli presenti nel database del CIO, e cio\u00e8 altri cinque giocatori tra le file dell'Osborne Swimming Club #1, tre tra quelle del Brussels Swimming and Water Polo Club e quattro in quelle del Pupilles de Neptune de Lille #2, per un totale di 58 atleti.\nInoltre risulterebbero delle incongruenze storiche: Lister, pallanuotista dell'Osborne Swimming Club #1, risulta essere morto due settimane prima dell'inizio dei Giochi di febbre tifoide durante la guerra anglo-boera; Wilkinson disput\u00f2 un incontro a Walsall durante il torneo olimpico, mentre Robinson e Derbyshire disputarono un incontro a Manchester due giorni dopo la finale del torneo.\nNel successivo elenco agli atleti riconosciuti dal CIO seguono, separati da una linea, gli atleti inseriti da Bill Mallon e non ufficialmente riconosciuti.\nConvocazioni.\nBrussels Swimming and Water Polo Club.\n! colspan=\"9\" style=\"background:#b0d3fb; text-align:left;\"|\nOsborne Swimming Club#1.\n! colspan=\"9\" style=\"background:#b0d3fb; text-align:left;\"|\nPupilles de Neptune de Lille#2.\n! colspan=\"9\" style=\"background:#b0d3fb; text-align:left;\"|"}
{"id": "4190711", "revid": "599013", "url": "https://it.wikipedia.org/wiki?curid=4190711", "title": "Davor Perkat", "text": ""}
{"id": "4190712", "revid": "287204", "url": "https://it.wikipedia.org/wiki?curid=4190712", "title": "Maurizio Micheluz", "text": ""}
{"id": "4190717", "revid": "767487", "url": "https://it.wikipedia.org/wiki?curid=4190717", "title": "Vlado Milo\u0161evi\u010d", "text": ""}
{"id": "4190721", "revid": "6923", "url": "https://it.wikipedia.org/wiki?curid=4190721", "title": "Berliner Swimming Club", "text": "Il Berliner Swimming Club \u00e8 stato un club pallanuotistico tedesco attivo nei primi anni del 1900.\nStoria.\nDivent\u00f2 noto per aver preso parte al torneo di pallanuoto ai Giochi della II Olimpiade di Parigi, nel 1900, in rappresentanza della Germania. Nella competizione la squadra tedesca viene eliminata al primo turno, perdendo 3-2 contro i francesi dei Pupilles de Neptune de Lille #2. Tra le file del Berliner giocarono Hans Aniol, Paul Gebauer, Max Hainle, Georg Hax, Gustav Lexau, Herbert von Petersdorff e Fritz Schneider."}
{"id": "4190730", "revid": "111915538", "url": "https://it.wikipedia.org/wiki?curid=4190730", "title": "Sinfonia n. 21 (Mozart)", "text": "La Sinfonia n. 21 in La maggiore K 134 fu composta da Wolfgang Amadeus Mozart a Salisburgo nell'agosto del 1772.\nStruttura.\nLa sinfonia prevede strumentazione per due flauti, due corni e archi.\nSono presenti quattro movimenti:"}
{"id": "4190738", "revid": "767487", "url": "https://it.wikipedia.org/wiki?curid=4190738", "title": "Daina Gudzinevi\u010di\u016bt\u0117", "text": ""}
{"id": "4190742", "revid": "3115", "url": "https://it.wikipedia.org/wiki?curid=4190742", "title": "Bernard Bernard", "text": " Missionario in Norvegia, Islanda e Scozia, fu il primo superiore ecclesiastico e poi prefetto apostolico della Norvegia.\nBiografia.\nPadre Bernard Bernard nacque a Mogues il 21 luglio 1821.\nDopo gli studi religiosi nei seminari di Charleville e di Reims, il 5 luglio 1846 fu ordinato presbitero a Reims per l'ordine dei missionari di Nostra Signora di La Salette dal cardinale Thomas-Marie-Joseph Gousset. Nel 1856 giunse in Norvegia, presso la prefettura apostolica del Polo Nord (\"Praefectura Apostolica Poli Arctici\"). L'anno successivo fu inviato in Islanda, quale primo sacerdote cattolico dopo la Riforma protestante, con il laico islandese \u00d3lafur Gunnlaugsson. L'anno successivo fu raggiunto dal missionario Jean-Baptiste Baudoin.\nEntrambi, per favorire l'opera di evangelizzazione, decisero di spostarsi verso Reykjav\u00edk, dove nel 1859 acquistarono un appezzamento di terreno con cascina nell'area detta \"Landakot\", sulla quale in seguito fu eretta la cattedrale di Cristo Re, consacrata nel 1929.\nL'attivit\u00e0 missionaria dei primi due sacerdoti cattolici in Islanda fu fortemente contrastata dal divieto di proselitismo, che rest\u00f2 in vigore fino al 1874. Si dedicarono quindi alla cura pastorale dei cattolici stranieri. Nel 1862 padre Bernard lasci\u00f2 il paese, mentre Baudoin persever\u00f2 fino al 1875.\nIl 5 aprile 1869 venne nominato superiore ecclesiastico di Norvegia con residenza a Trondheim. Il 17 agosto dello stesso anno venne promosso a prefetto apostolico.\nNel 1887 si dimise per motivi di salute e lasci\u00f2 la Norvegia.\nMor\u00ec a Noir\u00e9table il 28 ottobre 1895 all'et\u00e0 di 74 anni."}
{"id": "4190747", "revid": "30610", "url": "https://it.wikipedia.org/wiki?curid=4190747", "title": "Torre Piazza Solferino", "text": ""}
{"id": "4190751", "revid": "767487", "url": "https://it.wikipedia.org/wiki?curid=4190751", "title": "Ian Crawford", "text": "Carriera.\nGiocatore.\nClub.\nCrawford cominci\u00f2 la carriera con la maglia dello Hibernian, per poi passare allo Hamilton Academical. Successivamente, milit\u00f2 nelle file degli Hearts e del West Ham. Vest\u00ec poi la casacca di Scunthorpe United e Peterborough United.\nAllenatore.\nDal 1979 al 1983 guid\u00f2 i norvegesi dello HamKam. Nel 1986 fu invece al Jerv. Dal 1991 al 1992 fu invece allenatore dei finlandesi dell'Ilves. Nel 1990 torn\u00f2 al Jerv."}
{"id": "4190753", "revid": "725642", "url": "https://it.wikipedia.org/wiki?curid=4190753", "title": "K 134", "text": ""}
{"id": "4190754", "revid": "767487", "url": "https://it.wikipedia.org/wiki?curid=4190754", "title": "Cor Wilders", "text": "Carriera.\nCor Wilders ha giocato, a livello di club, tutta la carriera nel Blauw-Wit Amsterdam, dove \u00e8 stato in totale per dieci stagioni, fino al 1946.\nCon la Nazionale olandese ha giocato 8 partite tra il 1937 e il 1946, senza mai riuscire a segnare. Ha esordito con gli \"Oranje\" il 31 gennaio 1937 a D\u00fcsseldorf contro la Germania (2-2); la sua ultima partita con la casacca della Nazionale \u00e8 stata il 10 marzo 1946 contro il Lussemburgo nella capitale del Granducato."}
{"id": "4190759", "revid": "599013", "url": "https://it.wikipedia.org/wiki?curid=4190759", "title": "Leopold Lainer", "text": "Biografia.\nHa un figlio di nome Stefan, anch'egli calciatore."}
{"id": "4190761", "revid": "111915552", "url": "https://it.wikipedia.org/wiki?curid=4190761", "title": "Sinfonia n. 22 (Mozart)", "text": "La Sinfonia n. 22 in Do maggiore K 162 fu composta da Wolfgang Amadeus Mozart a Salisburgo nell'aprile del 1773.\n\u00c8 la prima delle cosiddette \"Sinfonie Salisburghesi\", chiamate cos\u00ec da Alfred Einstein, il quale ipotizz\u00f2 che fossero tutte state commissionate da uno sconosciuto mecenate italiano. Le altre sono la \"n. 23\", \"n. 24\", \"n. 26\" e \"n. 27\".\nStruttura.\nL'organico previsto \u00e8 composto da due oboi, due corni, due trombe e archi.\nSono presenti tre movimenti, secondo la forma dell'ouverture italiana:"}
{"id": "4190763", "revid": "486946", "url": "https://it.wikipedia.org/wiki?curid=4190763", "title": "Buonpomeriggio Italia!", "text": ""}
{"id": "4190764", "revid": "52439098", "url": "https://it.wikipedia.org/wiki?curid=4190764", "title": "Societ\u00e0 di massa", "text": ""}
{"id": "4190765", "revid": "1305772", "url": "https://it.wikipedia.org/wiki?curid=4190765", "title": "HTC One V", "text": "L'HTC One V \u00e8 uno smartphone prodotto dall'azienda taiwanese HTC. Fa parte della famiglia di prodotti HTC One Series presentata ufficialmente il 26 febbraio 2012 al Mobile World Congress. Il terminale monta Android 4.0.3 con HTC Sense 4.0\nCaratteristiche.\nL'HTC One V presenta un design ricurvo unibody costruito da un unico monoblocco di metallo. Il design del One V ricorda quello dell' HTC Legend, altro device targato HTC. Presenta anche un display touchscreen con risoluzione 480x800 (WVGA), 512 Mb di RAM, processore da 1 Ghz e ottimizzazione audio Beats by Dr.Dre.\nFotocamera.\nL'HTC One V presenta una fotocamera da 5 Mpx con apertura massima di F2.0, sensore BSI, singolo flash smart, obbiettivo grandangolare 28 mm, chip immagine dedicato e registrazione video fino a 720p. Inoltre si possono catturare foto durante una registrazione video o eseguire degli scatti a raffica. Sono presenti diverse modalit\u00e0 di scatto come HDR o registrazione video al rallenty. L'HTC One V non presenta alcuna fotocamera frontale."}
{"id": "4190767", "revid": "671029", "url": "https://it.wikipedia.org/wiki?curid=4190767", "title": "Fotballklubben Lyn Oslo 1981", "text": "Questa voce raccoglie le informazioni riguardanti il Football Club Lyn Oslo nelle competizioni ufficiali della stagione 1981."}
{"id": "4190770", "revid": "767487", "url": "https://it.wikipedia.org/wiki?curid=4190770", "title": "The Invisible Bond", "text": "The Invisible Bond \u00e8 un film muto del 1919 diretto da Charles Maigne. Prodotto dalla Famous Players-Lasky Corporation, aveva come interpreti Irene Castle, Huntley Gordon, Claire Adams, Fleming Ward, George Majeroni.\nIl soggetto \u00e8 tratto dal romanzo \"The See-Saw: A Story of To-day\" di Sophie Kerr, pubblicato a puntate sul \"McClure's Magazine\" nel 1919\nTrama.\nA un party organizzato da Marcia Crossey, suo marito Harleth corteggia sfacciatamente la seducente Leila Templeton. Marcia ne \u00e8 umiliata ma il giorno dopo il marito riesce a farsi perdonare. Crossey, per\u00f2, non si presenta a pranzo. Messa nei guai da una crisi domestica, con la cameriera e l'autista che sembrano sull'orlo di un gesto disperato, Marcia tenta di contattare il marito per chiedere il suo aiuto. Ma una centralinista le dice che Harleth non \u00e8 rintracciabile perch\u00e9 si trova con Leila. Dopo che il marito le ha esposto le sue teorie sul suo bisogno di ci\u00f2 che definisce \"libert\u00e0 personale\", Marcia chiede il divorzio.\nDue anni dopo, Leila si \u00e8 sposata con Harleth. Ma il suo continuo flirtare provoca uno dei suoi corteggiatori, Otis Vale, fino quasi a farlo diventare pazzo. Vale rapisce Leila e la sua folle corsa in automobile finisce in un dirupo, dove restano entrambi uccisi. Quando Harleth legge sul giornale che \"la signora Crossey \u00e8 rimasta uccisa in un incidente\", istintivamente il suo pensiero va a Marcia e corre subito da lei. Per scoprire che \u00e8 ancora viva e che un filo invisibile, ancora intatto, lo lega indissolubilmente a lei.\nProduzione.\nIl film - con il titolo di lavorazione \"Should a Wife Forgive?\" - fu prodotto dalla Paramount Pictures (con il nome Famous Players-Lasky Corporation).\nLe scene in esterni dove l'auto cade da una cascata furono girate alle Taughannock Falls, a Ithaca, nello stato di New York.\nDistribuzione.\nIl copyright del film, richiesto dalla Famous Players-Lasky Corp., fu registrato il 13 ottobre 1919 con il numero LP14290.&lt;br&gt;\nDistribuito dalla Paramount Pictures (con il nome Famous Players-Lasky Corporation), il film - presentato da Adolph Zukor - usc\u00ec nelle sale cinematografiche degli Stati Uniti il 23 novembre 1919.\nNon si conoscono copie ancora esistenti della pellicola che viene considerata presumibilmente perduta."}
{"id": "4190771", "revid": "767487", "url": "https://it.wikipedia.org/wiki?curid=4190771", "title": "Culture (gruppo musicale)", "text": "I Culture sono un gruppo musicale fondato nel 1976.\nStoria.\nNato nel 1976 con il nome di The African Disciples, il gruppo era formato da Joseph Hill, Albert \"Ralph\" Walker e Roy \"Kenneth\" Dayes e iniziarono a registrare alcuni singoli contenuti nel loro primo album discografico Two Sevens Clash pubblicato nel 1977. Dopo la pubblicazione del secondo lavoro discografico, il gruppo entra in discussione con la Joe Gibbs Music, etichetta che produceva i lavori del gruppo per il loro primo album.\nNel frattempo, il loro primo album aveva raggiunto la posizione numero 60 nella Official Albums Chart dell'aprile 1978 e riceve il supporto della BBC, passando varie volte in radio. Questo ha permesso a loro di firmare un contratto con la Virgin Records e pubblicare alcuni album tra il 1978 e il 1979 con essa e si esibisce al One Love Peace Concert.\nAlla morte del cantante Joseph Hill il gruppo lo ha rimpiazzato con Kenyatta Hill. Attualmente la formazione \u00e8 diversa da quella iniziale."}
{"id": "4190772", "revid": "725642", "url": "https://it.wikipedia.org/wiki?curid=4190772", "title": "K 162", "text": ""}
{"id": "4190784", "revid": "111915555", "url": "https://it.wikipedia.org/wiki?curid=4190784", "title": "Sinfonia n. 23 (Mozart)", "text": "La Sinfonia n. 23 in Re maggiore K 181 \u00e8 una composizione di Wolfgang Amadeus Mozart, completata a Salisburgo il 19 maggio 1773.\n\u00c8 una delle cosiddette \"Sinfonie Salisburghesi\", chiamate cos\u00ec da Alfred Einstein, il quale ipotizz\u00f2 che fossero tutte state commissionate da uno sconosciuto mecenate italiano. Le altre sono la \"n. 22\", \"n. 24\" e \"n. 26\".\nStruttura.\nLa strumentazione prevede due oboi, due corni, due trombe e archi.\nLa \"sinfonia n. 23\" \u00e8 talvolta chiamata \"Overture\", anche se la partitura autografa segna come titolo \"Sinfonia\". Ci\u00f2 \u00e8 dovuto al fatto che la sinfonia \u00e8 composta da un unico movimento ininterrotto costituito da 3 tempi diversi:"}
{"id": "4190785", "revid": "2044019", "url": "https://it.wikipedia.org/wiki?curid=4190785", "title": "Walter Catlett", "text": "Biografia.\nCatlett divenne celebre quale attore caratterista in numerose commedie brillanti degli anni trenta e quaranta, tra le quali \"Parata di primavera\" (1940), \"La prima \u00e8 stata Eva\" (1941) e \"Le conseguenze di un bacio\" (1943), tutte interpretate da Deanna Durbin.\nNel 1940 prest\u00f2 la propria voce al personaggio della Volpe nel film d'animazione \"Pinocchio\", prodotto da Walt Disney.\nMor\u00ec per un ictus nel novembre 1960, all'et\u00e0 di 71 anni.\nDoppiatori italiani.\nNelle versioni in italiano dei suoi lavori, Walter Catlett \u00e8 stato doppiato da:\nDa doppiatore \u00e8 stato sostituito da:"}
{"id": "4190786", "revid": "36426", "url": "https://it.wikipedia.org/wiki?curid=4190786", "title": "Stripping (culturismo)", "text": "Lo stripping o drop set (detto anche serie discendente o serie a scalare) \u00e8 una tecnica speciale ad alta intensit\u00e0 (HITM) applicata nell'esercizio coi pesi, in particolare nel body building e fitness.\nEsistono alcuni nomi alternativi che vengono utilizzati solo in alcune varianti: \"Triple drop set\" \u00e8 quando il carico viene scalato per 2 volte, e quindi vengono adoperati 3 differenti carichi; \"Double drop set\" \u00e8 quando il carico viene scalato per una volta, adoperando 2 differenti carichi. \"Down the rack\" o \"Running the rack\" possono essere terminologie usate quando questa tecnica prevede l'uso dei manubri.\nDefinizione.\nLo \"Stripping\" o \"Drop set\" \u00e8 una delle pi\u00f9 note tecniche \"ad alta intensit\u00e0\" (\"High Intensity Training Methods\", HITM) nell'esercizio coi pesi. Durante l'esercizio con sovraccarichi, molto spesso si pu\u00f2 volontariamente giungere al punto di cedimento muscolare concentrico col fine di esaurire le fibre principalmente coinvolte nel movimento. Una volta raggiunta questa soglia, i muscoli non sono in grado di continuare a generare ulteriore forza con il carico utilizzato seguendo un \"range\" di movimento (ROM) completo, tuttavia \u00e8 possibile sfruttare l'intervento di alcune fibre muscolari supplementari che non erano state reclutate. Si crede infatti che questa tecnica consenta di reclutare ulteriori fibre muscolari. La tecnica dello \"stripping\" consiste - una volta raggiunto il cedimento muscolare con un determinato carico - nel continuare le ripetizioni con un carico inferiore al fine di riuscire a compiere ulteriori ripetizioni per portare definitivamente a termine la serie, superando l'iniziale ostacolo dell'esaurimento. In genere queste tecnica si rivela appropriata scalando il peso rispettivamente di circa il 10-25%. Nonostante esistano diverse varianti dello \"stripping\", la pi\u00f9 comune prevede di scalare il carico per 2 volte (\"triple drop set\"), adoperando di conseguenza 3 differenti carichi in ordine decrescente. Ad esempio, si eseguono 8 ripetizioni a cedimento (8-RM), immediatamente senza alcuna pausa seguono altre 8 ripetizioni a cedimento con un peso pi\u00f9 leggero, e ancora altre 8 ripetizioni a cedimento con un peso ancora pi\u00f9 leggero (8+8+8). Le ripetizioni massime (RM) e quindi il carico specifico per\u00f2 possono essere piuttosto vari, offrendo la possibilit\u00e0 di aumentare l'intensit\u00e0 organizzando ad esempio un 4+4+4 (le prime 4 ripetizioni a cedimento indicano una percentuale di 1-RM indicativa del 90% 1-RM). Lo \"stripping\" viene eseguito svolgendo il primo gruppo di ripetizioni con un carico abbastanza pesante (generalmente nel range di 3-10 ripetizioni massime), ad intensit\u00e0 piuttosto elevate (75-90% 1RM), abbassando successivamente il carico eseguendo diverse ripetizioni aggiuntive. Questa tecnica ha dimostrato di migliorare gli adattamenti e le prestazioni, soprattutto quando le prime ripetizioni sono eseguite ad alta intensit\u00e0 (% 1-RM). Alcuni autori segnalano la possibilit\u00e0 di modificare la velocit\u00e0 di movimento (\"speed of movement\") in base all'intensit\u00e0 o all'entit\u00e0 del carico. Ad esempio, nel primo gruppo di ripetizioni con carichi maggiori, le ripetizioni saranno pi\u00f9 rapide, mentre il ritmo esecutivo pu\u00f2 essere rallentato con l'abbassamento progressivo del carico. Le serie a scalare hanno dimostrato di aumentare notevolmente lo stress metabolico, aumentando lo stimolo ormonale anabolico, in particolare a carico del GH. Inoltre questa tecnica (nella variante in cui il carico viene scalato una sola volta, ovvero il \"double drop set\") ha mostrato di aumentare la sezione trasversale del muscolo in un programma di forza pi\u00f9 di un normale protocollo di allenamento di sola forza.\nAlcuni professionisti consigliano di utilizzare lo \"stripping\" con cautela reputandolo pi\u00f9 adatto per gli atleti esperti, in quanto i principianti non sarebbero in grado di gestire una tecnica di tale intensit\u00e0. Il \"drop set\" \u00e8 una tecnica molto efficace, ed ha la capacit\u00e0 di stressare notevolmente il sistema neuromuscolare. Sarebbe quindi da introdurre solo a fasi cicliche durante le routine periodizzate. Sarebbe indicato limitare il loro uso solo ad alcune serie selezionate in un microciclo, facendo attenzione a rimanere in sintonia con il proprio fisico per rilevare eventuali segnali di sovrallenamento.\nFisiologia.\nLo \"stripping\" rientrerebbe nella categoria delle tecniche olistiche, ovvero di stimolazione globale. Questa metodica permette di reclutare selettivamente in un'unica serie tutte le fibre muscolari variando l'intensit\u00e0 del carico. I noti ricercatori Fleck e Kraemer sostengono che le serie a scalare consentono di reclutare le fibre muscolari non utilizzate e continuare la serie oltre al punto in cui normalmente queste si sarebbero fermate.\nEsistono 2 categorie principali di fibre muscolari, di tipo I e tipo II:\nLe fibre a contrazione rapida possono essere ulteriormente suddivise nei tipi IIa e IIb:;\nIn termini fisiologici, lo \"stripping\" rispetta il \"principio del reclutamento\" e il \"principio della dimensione\". Il \"principio della dimensione\" (\"size principle\"), indica che le unit\u00e0 motorie sono per la maggior parte reclutate in ordine di dimensioni crescenti dalle pi\u00f9 piccole (tipo 1) alle pi\u00f9 grandi (tipo 2b), poich\u00e9 la dimensione (diametro) del gruppo di unit\u00e0 motorie \u00e8 direttamente correlato alla sua capacit\u00e0 di produrre forza. Una richiesta pi\u00f9 leggera forza (e di intensit\u00e0) verso il muscolo porr\u00e0 l'accento sull'attivazione delle fibre di tipo I a contrazione lenta. Come la forza richiesta ai muscoli aumenta, le fibre intermedie di tipo IIa sono attivate con l'aiuto delle fibre di tipo I. Con richieste di forza muscolare pi\u00f9 impegnative, intervengono le pi\u00f9 potenti (e pi\u00f9 grandi) fibre di tipo IIb, col supporto delle fibre di tipo I e di tipo IIa.\nIl \"principio del reclutamento\" (\"recruitment\"), stabilisce che l'intervento di determinate unit\u00e0 motorie \u00e8 correlato con l'intensit\u00e0 relativa, e quindi col carico specifico sulla base della percentuale del 1-\"Repetition maximum\" (% 1-RM). Le fibre di tipo 1 vengono reclutate da 0 a circa il 60% 1-RM. Attorno al 20% 1-RM alcune fibre di tipo 2a vengono reclutate, ma il loro massimo reclutamento avviene a circa il 75-80% 1-RM. Le fibre di tipo 2b non iniziano ad essere reclutate fino a circa il 60-65% 1-RM, e continuano ad essere reclutate fino a circa l'85% 1-RM. Quindi il massimo reclutamento delle unit\u00e0 motorie si ottiene quando vengono coinvolte anche le fibre di tipo IIb, che intervengono per ultime, a partire da carichi moderati fino a carichi molto elevati. Le fibre di tipo IIb sono pi\u00f9 ipertrofizzabili di circa il 50% rispetto alle fibre di tipo 1, tuttavia il loro massimo reclutamento avviene con un carico relativo a circa 85% di 1-RM (cio\u00e8 6 RM), un'intensit\u00e0 necessaria per reclutare il maggior numero di unit\u00e0 motorie, nonch\u00e9 sviluppare maggiori guadagni della forza\nNello \"Stripping\", i principi del reclutamento e della dimensione vengono messi in pratica in maniera inversa: il primo gruppo di ripetizioni, che potrebbero essere eseguite con un carico relativo all'85% del massimale (% 1RM) recluta il massimo delle unit\u00e0 motorie, soprattutto quelle di tipo IIb; il secondo gruppo di ripetizioni consecutive potrebbe essere eseguito con un carico relativo al 60% del massimale, e recluta soprattutto le fibre di tipo IIa col supporto delle fibre di tipo I; il terzo gruppo di ripetizioni infine pu\u00f2 essere eseguito ad un'intensit\u00e0 del 50% del massimale, continuando a reclutare soprattutto le fibre di tipo I, pi\u00f9 adatte ai lavori di durata muscolare. Questo ultimo gruppo di serie pu\u00f2 riuscire a stimolare anche altre componenti della cellula muscolare come i capillari e i mitocondri. Questo adattamento \u00e8 dovuto al fatto che, contrariamente ad una normale serie ad alta intensit\u00e0, la quale prevede tempi sotto tensione (\"Time Under Tension\", TUT) piuttosto ridotti, lo stripping permette di lavorare ad alta intensit\u00e0 ma prolungare il TUT per tempi molto pi\u00f9 protratti andando a stimolare anche quegli adattamenti tipici delle serie a bassa intensit\u00e0. Infine, parte dell'efficacia dello \"stripping\" sarebbe da ritrovare nell'alto stress metabolico, potenzialmente connessa con un maggiore stimolo anabolico.\nLa ricerca.\nLa tecnica dello \"Stripping\" \u00e8 stata esaminata da una squadra di ricercatori giapponesi (Goto et al. 2003). Essi vollero confrontare gli effetti delle serie tradizionali ad alta intensit\u00e0, con quelli delle serie supplementari eseguite immediatamente dopo la normale serie ad alta intensit\u00e0 sulla secrezione dell'ormone della crescita (GH). Otto soggetti sono stati testati per eseguire 4 diversi protocolli di esercizio coi pesi sulla \"leg extension\" bilaterale in giorni diversi. I protocolli sono stati suddivisi in 2 principali categorie, vale a dire un protocollo di forza tradizionale e un protocollo combinato (\"drop set\"). Il protocollo di forza consisteva in 5 set eseguiti al 90% di 1 ripetizione massimale (RM) con 3 minuti di riposo tra le serie, mentre il protocollo combinato aggiungeva a queste ripetizioni al 90% di 1RM ulteriori ripetizioni supplementari ma con 3 intensit\u00e0 diverse. Un protocollo combinato consisteva nell'eseguire ripetizioni ulteriori con un'intensit\u00e0 relativa del 50% di 1 RM, uno con il 70% di 1 RM, e uno al 90% di 1RM. La concentrazione sierica di GH e di lattato nel sangue sono stati misurati prima, e dopo l'esercizio a 0 e 60 minuti. I valori crescenti della concentrazione di GH sono risultati i pi\u00f9 bassi nel protocollo tradizionale ad alta intensit\u00e0 tra tutti i protocolli. I livelli di GH sono risultati superiori nel protocollo combinato in cui seguivano ripetizioni ad un'intensit\u00e0 del 50% di 1RM, significativamente maggiori rispetto al protocollo tradizionale e al protocollo combinato con il carico al 90% di 1RM, e leggermente superiori rispetto al protocollo combinato in cui seguiva l'utilizzo del carico al 70% 1-RM. Questi risultati suggeriscono che un protocollo di allenamento ad alta intensit\u00e0 e basso volume, adatto ad indurre adattamenti neuronali, comporta di base una bassa risposta del GH. Tuttavia la secrezione di GH viene aumentata eseguendo una singola serie di esercizi a bassa intensit\u00e0 (50% 1RM) immediatamente in seguito al termine di una serie ad alta intensit\u00e0 (90% 1RM). I risultati favorevoli sulla maggiore secrezione del GH indotta dall'esecuzione di serie ad alta/bassa intensit\u00e0 rispetto alla serie ad alta intensit\u00e0 o alla serie ad alta/moderata intensit\u00e0, sono con tutta probabilit\u00e0 connessi con l'aumento del TUT, che pu\u00f2 essere esaltato in proporzione alla riduzione dei carichi. Anche se nello studio non \u00e8 stato testato lo \"Stripping\" classico (\"Triple drop set\") con una doppia riduzione del peso, ma la variante con una sola serie a scalare (\"Double drop set\"), ci\u00f2 serve a comprendere come le tecniche che prolungano il \"Time Under Tension\" scalando il peso a seguito del cedimento muscolare durante una serie ad alta intensit\u00e0 producano una significativa maggiore risposta dell'ormone anabolico GH. Ci\u00f2 nonostante, diverse ricerche recenti hanno stabilito che l'incremento degli ormoni anabolici come il GH indotto da particolari strategie di allenamento non sia un fattore direttamente determinante sui maggiori guadagni di forza, ipertrofia o un aumento della sintesi proteica.\nPoco tempo dopo, la stessa \u00e9quipe di Goto (2004) studi\u00f2 gli effetti dell'esercizio coi pesi con varie combinazioni ad alta e bassa intensit\u00e0 sul breve e lungo termine. Vennero misurate le variazioni acute nelle concentrazioni di GH a seguito di 3 diversi protocolli sul leg extension:\nL'aumento dei livelli di GH sierico hanno mostrato una dipendenza significativa dal regime: ipertrofia &gt; serie combinata &gt; forza. Successivamente, sono stati studiati gli effetti sul lungo termine di questi protocolli sull'adattamento muscolare. Sedici soggetti di sesso maschile sono stati assegnati a svolgere diverse combinazioni di questi allenamenti: ipertrofia/combinato o ipertrofia/forza, sul \"leg press\" e sul \"leg extension\" per 2 volte a settimana per 10 settimane. Durante le prime 6 settimane, entrambi i gruppi hanno utilizzato il programma ipertrofia per guadagnare massa muscolare. Durante le successive 4 settimane, i 2 gruppi ipertrofia/combinato e ipertrofia/forza hanno eseguito rispettivamente il tipo combinato e il tipo forza. La forza muscolare, la resistenza e la sezione trasversale sono stati esaminati dopo 2, 6 e 10 settimane. Dopo le prime 6 settimane, non \u00e8 stata osservata alcuna differenza significativa nelle variazioni percentuali di tutte le variabili tra i gruppi. Dopo le 4 settimane successive, tuttavia, la forza massima sul leg press, la massima forza isocinetica, e la resistenza muscolare sul leg extension hanno mostrato aumenti significativamente maggiori nel gruppo ipertrofia/combinato rispetto al gruppo ipertrofia/forza. Inoltre, l'aumento della sezione trasversale del muscolo dopo questo periodo tendeva ad essere maggiore nel gruppo ipertrofia/combinato rispetto al gruppo ipertrofia/forza, sebbene le differenze tra il tipo forza e il tipo combinato non fossero risultate significative. I risultati suggerirono che una combinazione dei regimi ad alta e bassa intensit\u00e0 fosse efficace per ottimizzare l'adattamento della forza muscolare in un programma di allenamento periodizzato. Questa \u00e8 stata ad oggi l'unica ricerca che ha dimostrato una superiorit\u00e0 del \"drop set\" (per la precisione \"double drop set\") nello sviluppo della forza e dell'ipertrofia rispetto ai protocolli di forza tradizionali.\nConclusioni.\nLa tecnica dello \"Stripping\" o \"Drop set\" sembra sia stata testata direttamente solo in una limitata serie di studi. Ad ogni modo si \u00e8 compreso che questa, applicata in un contesto submassimale ad alta intensit\u00e0, pu\u00f2 creare una maggiore secrezione di GH, lattato, e un maggiore aumento della sezione trasversale del muscolo, incidendo positivamente sull'aumento della forza massimale e sull'ipertrofia muscolare. Sebbene l'esercizio con i pesi ad alta intensit\u00e0 (&gt;85%1-RM) - ovvero alattacido - abbia dimostrato un alto potenziale nel produrre ipertrofia muscolare, diversi autori tendono a ritenerlo meno indicato per massimizzare questo adattamento rispetto alla moderata intensit\u00e0, a causa delle limitate ripetizioni correlate (1-6 rip), i ridotti \"Time Under Tension\" (5\u201415\u00a0s), con conseguente bassa risposta del GH e del lattato. L'allenamento di forza ad alta intensit\u00e0 (85-90% 1RM) infatti sfrutta il sistema anaerobico alattacido dei fosfati, con l'assenza di impiego glucidico e produzione di lattato. La secrezione di GH \u00e8 proporzionale alla produzione di lattato, che \u00e8 a sua volta proporzionale al TUT, il quale si presenta piuttosto ridotto nella prestazione ad alta intensit\u00e0 (10-15\u00a0s). L'aumento delle concentrazioni di lattato nei muscoli e nel sangue avviene in risposta all'attivazione del sistema anaerobico lattacido della glicolisi anaerobica, ma questa subentra in maniera rilevante solo dopo circa i 20 secondi di durata della serie (TUT). Mentre la sola serie ad alta intensit\u00e0 \u00e8 correlata a TUT molto ridotti e fa affidamento prevalentemente sul sistema anaerobico dei fosfati, prolungare la serie ad alta intensit\u00e0 con ulteriori ripetizioni a bassa intensit\u00e0 mediante un immediato abbassamento del carico permette di prolungare il TUT della serie portando all'attivazione preponderante del sistema anaerobico glicolitico, dove avviene un intenso impiego di glucidi (glicogeno muscolare), e un'alta produzione di lattato positivamente correlata con una maggiore secrezione di GH. \u00c8 stato spesso ipotizzato che l'aumento dei livelli degli ormoni anabolici come GH e testosterone siano direttamente connessi con un maggiore guadagno di forza e ipertrofia, tuttavia negli anni recenti questa conclusione \u00e8 stata smentita da altri ricercatori, i quali hanno dimostrato una mancata correlazione tra l'incremento degli ormoni anabolici indotto dall'esercizio coi pesi e l'aumento dell'ipertrofia muscolare, della forza muscolare o della sintesi proteica muscolare. Per tali motivazioni, sebbene lo \"stripping\" abbia dimostrato un sensibile aumento dei livelli di GH, sembrerebbe che non sia questa la causa della sua efficacia nel dimostrare sul lungo termine un aumento della forza e dell'ipertrofia superiore ai metodi tradizionali.\nAnche se non \u00e8 stato studiato direttamente, lo \"Stripping\" riuscirebbe a creare un maggiore dispendio energetico totale, e questo avrebbe di conseguenza un effetto anche sul EPOC, cio\u00e8 l'aumento del dispendio energetico nel periodo successivo all'allenamento fisico. Ci\u00f2 pu\u00f2 essere confermato dal fatto che diverse ricerche hanno constatato che un aumento del \"Time Under Tension\" durante le serie porta ad un maggiore dispendio energetico complessivo, e questo \u00e8 stato inoltre verificato direttamente su altre tecniche come il \"super set\" o il \"super slow\". Una delle caratteristiche dello \"stripping\" \u00e8 anche l'utilizzo di carichi ad alta intensit\u00e0 nel primo gruppo di ripetizioni, e anche carichi di maggiore intensit\u00e0 (assieme al TUT prolungato che questa tecnica produce) hanno dimostrato di aumentare l'EPOC pi\u00f9 di carichi ad intensit\u00e0 inferiore.\nUlteriori benefici potrebbero essere riscontrati a livello di una maggiore densit\u00e0 capillare e mitocondriale. Gli allenamenti di forza (esercizio coi pesi ad alta intensit\u00e0) infatti non permettono di sviluppare la densit\u00e0 capillare, contrariamente all'esercizio coi pesi a moderata e bassa intensit\u00e0. L'aumento della densit\u00e0 capillare risulta come una risposta ad una maggiore produzione di lattato. Una maggiore densit\u00e0 capillare pu\u00f2 migliorare la capacit\u00e0 di rimuovere il lattato dal muscolo da parte del sangue, favorendo una migliore capacit\u00e0 di tolleranza ad allenamenti che causano un grande accumulo di questa molecola. L'allenamento coi pesi tradizionale ad alta e moderata intensit\u00e0 crea un decremento della densit\u00e0 mitocondriale a causa degli effetti attenuanti provocati dall'ipertrofia muscolare. L'osservazione di un decremento della densit\u00e0 capillare \u00e8 coerente con la minima richiesta del metabolismo ossidativo da parte dei muscoli durante un tradizionale protocollo coi pesi. Questo metodo infatti tende ad attivare prevalentemente il metabolismo anaerobico, e quindi esula da un rilevante intervento dei meccanismi ossidativi per i suoi tempi di attivit\u00e0 (TUT) ridotti in combinazione con intensit\u00e0 piuttosto elevate. Tuttavia, evidenze pi\u00f9 recenti hanno riscontrato che un allenamento con sovraccarichi che prevede un \"Time Under Tension\" di lunga durata (come quelli potenzialmente creati dalla tecnica dello \"Stripping\"), riesce invece a stimolare la sintesi di mitocondri."}
{"id": "4190789", "revid": "725642", "url": "https://it.wikipedia.org/wiki?curid=4190789", "title": "K 181", "text": ""}
{"id": "4190790", "revid": "287204", "url": "https://it.wikipedia.org/wiki?curid=4190790", "title": "Stefano dall'Arzere", "text": "Biografia.\nStefano Dall'Arzere nacque intorno al 1515 presumibilmente a Merlara, piccolo centro rurale agli estremi confini meridionali della provincia di Padova. In giovane et\u00e0 si trasferisce a Padova ed inizia la pratica della pittura probabilmente nella bottega del Tiziano.\nLa sua attivit\u00e0, iniziata con la decorazione delle sale interne dell'oratorio di San Rocco a Padova, si sviluppa quasi esclusivamente nel padovano.\nDella sua attivit\u00e0 pittorica si possono ancora ammirare la scena dei funerali di San Rocco, presso l'Oratorio di San Rocco a Padova, gli affreschi della scuola del Carmine, presso la Chiesa del Carmine a Padova, gli affreschi dell'Oratorio del Redentore, presso la Chiesa di Santa Croce a Padova, la pala con Santa Barbara, al Museo Civico di Padova, alcune tracce di affreschi nella chiesa degli Eremitani a Padova, alcuni affreschi nell'oratorio di San Bovo a Padova e la Scena di San Tommaso apostolo dinanzi al re nell'Oratorio di San Tommaso ad Albignasego (PD)."}
{"id": "4190791", "revid": "725642", "url": "https://it.wikipedia.org/wiki?curid=4190791", "title": "K 162b", "text": ""}
{"id": "4190792", "revid": "47767", "url": "https://it.wikipedia.org/wiki?curid=4190792", "title": "Ashenvale", "text": ""}
{"id": "4190802", "revid": "111915562", "url": "https://it.wikipedia.org/wiki?curid=4190802", "title": "Sinfonia n. 24 (Mozart)", "text": "La Sinfonia n. 24 in Si bemolle maggiore K 182 \u00e8 una composizione di Wolfgang Amadeus Mozart, ultimata a Salisburgo il 3 ottobre 1773.\n\u00c8 una delle cosiddette \"Sinfonie Salisburghesi\", chiamate cos\u00ec da Alfred Einstein, il quale ipotizz\u00f2 che fossero tutte state commissionate da uno sconosciuto mecenate italiano. Le altre sono le \"n. 22\", \"n. 23\", \"n. 26\" e \"n. 27\".\nLa partitura autografa \u00e8 conservata alla Biblioteca di Stato di Berlino.\nStruttura.\nLa strumentazione prevede parti per due oboi, due corni e archi.\nSono presenti tre movimenti, secondo la forma dell'ouverture italiana:"}
{"id": "4190803", "revid": "1573940", "url": "https://it.wikipedia.org/wiki?curid=4190803", "title": "Sprout (serie televisiva)", "text": " \u00e8 in origine una serie manga in 7 volumi creata da Atsuko Nanba; ne \u00e8 stato tratto un dorama stagionale estivo prodotto da Nippon Television e andato in onda nel 2012.\nTrama.\nVengono narrate le vicende sentimentali di un gruppo di amici studenti nella stessa scuola; la storia si complica quando, a seguito della decisione della famiglia di Miku di accettare pensionanti nella loro casa, Souhei con altri due ragazzi (un maschio otaku e una femmina) decidono di approfittarne ed affittare una stanza.\nMiku si viene cos\u00ec a trovare a stretto contatto con Souhei; sboccia inevitabilmente un sentimento di tenerezza nel suo cuore. L'amore appena germogliato dovr\u00e0 per\u00f2 superare varie difficolt\u00e0 e complicazioni, prima fra tutte la fidanzata ufficiale di Souhei, Miyuki, ed il suo miglior amico Hayato, che a sua volta si \u00e8 innamorato di Miku.\nNel frattempo il padre di Miku, appassionato di giardinaggio, sta cercando di far crescere e germogliare sempre nuove piantine dal suo orto."}
{"id": "4190804", "revid": "729019", "url": "https://it.wikipedia.org/wiki?curid=4190804", "title": "MAXON Computer", "text": "La MAXON Computer GmbH \u00e8 una software house tedesca che sviluppa soluzioni 3D per l'industria creativa (grafica animata 3D, visualizzazioni architettoniche e di prodotto, grafica computerizzata per videogiochi, illustrazioni, effetti visivi, ecc.).\nFondata nel 1986 da Harald Egel, Harald Schneider e Uwe B\u00e4rtels ha sede a Friedrichsdorf in Germania e dal 2000 \u00e8 parte del gruppo Nemetschek.\nEssa \u00e8 particolarmente nota per i suoi Software nel settore del 3D, \"Cinema 4D\" e \"Bodypaint 3D\".\nCinema 4D.\n\"Cinema 4D\" (anche noto con la sigla \"C4D\", ora giunto alla release 21) \u00e8 un software per la modellazione 3D e l'animazione. Il programma supporta tecniche di modellazione procedurale, poligonale e solida, la creazione e l'applicazione di texture, la gestione dell'illuminazione, l'animazione e il rendering delle scene.\nCinema 4D \u00e8 dedicato principalmente alla postproduzione di film per la realizzazione di effetti speciali, principalmente grazie al modulo opzionale Bodypaint 3D.\n\u00c8 apprezzato anche nel mondo della grafica e dell'animazione, grazie all'integrazione con i pi\u00f9 diffusi software del settore, come Adobe After Effects.\nBodypaint 3D.\n\"Bodypaint 3D\" \u00e8 un nodo integrato in Cinema 4D, ma anche venduto separatamente, che permette di effettuare una pittura e mappatura UV direttamente sui modelli 3D."}
{"id": "4190808", "revid": "682087", "url": "https://it.wikipedia.org/wiki?curid=4190808", "title": "Osmorecettore", "text": ""}
{"id": "4190810", "revid": "682087", "url": "https://it.wikipedia.org/wiki?curid=4190810", "title": "Barorecettore", "text": ""}
{"id": "4190812", "revid": "1543377", "url": "https://it.wikipedia.org/wiki?curid=4190812", "title": "Harry &quot;Hap&quot; Holmes Memorial Award", "text": "L'Harry \"Hap\" Holmes Memorial Award \u00e8 un premio annuale della American Hockey League che viene assegnato al portiere o ai portieri con la media gol subiti minore al termine della stagione regolare, dopo aver disputato almeno 25 incontri.\nPrima del 1972 veniva premiato il portiere con la media gol subiti minore che avesse preso parte ad almeno il 50% degli incontri di stagione regolare. Il premio fu presentato per la prima volta nella stagione 1947-48 in onore di Hap Holmes."}
{"id": "4190821", "revid": "47767", "url": "https://it.wikipedia.org/wiki?curid=4190821", "title": "Clan Twilight's Hammer", "text": ""}
{"id": "4190822", "revid": "47767", "url": "https://it.wikipedia.org/wiki?curid=4190822", "title": "Clan Martello del Crepuscolo", "text": ""}
{"id": "4190831", "revid": "47767", "url": "https://it.wikipedia.org/wiki?curid=4190831", "title": "Terre Spettrali", "text": ""}
{"id": "4190833", "revid": "47767", "url": "https://it.wikipedia.org/wiki?curid=4190833", "title": "Silvermoon City", "text": ""}
{"id": "4190834", "revid": "47767", "url": "https://it.wikipedia.org/wiki?curid=4190834", "title": "Maleterre", "text": ""}
{"id": "4190838", "revid": "373458", "url": "https://it.wikipedia.org/wiki?curid=4190838", "title": "Lettera a Pitocle", "text": "La Lettera a Pitocle \u00e8 la terza delle epistole del filosofo greco Epicuro conservatesi nel corso della tradizione delle sue opere.\nContenuto.\nNella lettera a Pitocle, Epicuro illustra alcune teorie astronomiche come la causa delle eclissi e il perch\u00e9 del variare della durata del d\u00ec e della notte durante l'anno, con spiegazioni modernissime e vicine a quelle dimostrate solo millenni pi\u00f9 tardi.\nCaratteristica tipica di questa come delle altre lettere di Epicuro \u00e8 l'assenza totale del divino e degli dei come origine dei fenomeni astronomici.\nVoci correlate.\nAltre epistole dottrinali di Epicuro:"}
{"id": "4190839", "revid": "47767", "url": "https://it.wikipedia.org/wiki?curid=4190839", "title": "Marche Occidentali", "text": ""}
{"id": "4190840", "revid": "1149807", "url": "https://it.wikipedia.org/wiki?curid=4190840", "title": "Fujiko Kojima", "text": "Ha iniziato la sua carriera nel mondo dello spettacolo come tarento quand'era ancora una bambina, per poi partecipare a vari dorama in ruoli d'antagonista e/o di supporto."}
{"id": "4190841", "revid": "47767", "url": "https://it.wikipedia.org/wiki?curid=4190841", "title": "Valle di Rovotorto", "text": ""}
{"id": "4190844", "revid": "1988130", "url": "https://it.wikipedia.org/wiki?curid=4190844", "title": "Sandy (Adriano Pappalardo)", "text": "Sandy \u00e8 il settimo e ultimo album di Adriano Pappalardo, pubblicato nel 1988 e prodotto da Alberto Salerno.\nIl disco.\nL'album \u00e8 composto da due inediti e da brani editi precedentemente.\nDell'album, lo stesso anno \u00e8 stato estratto anche un 45 giri delle due canzoni inedite: Sandy/Calci in culo.\nTracce.\nLATO A\nLATO B"}
{"id": "4190845", "revid": "712828", "url": "https://it.wikipedia.org/wiki?curid=4190845", "title": "Isole Perdute", "text": ""}
{"id": "4190847", "revid": "101803755", "url": "https://it.wikipedia.org/wiki?curid=4190847", "title": "Mappatura UV", "text": "La mappatura UV (dall'inglese UV mapping), \u00e8 una tecnica di texture mapping che permette di applicare efficacemente e correttamente le texture su un modello tridimensionale.\nAspetti teorici.\nCon questa tecnica, la mesh viene \"appiattita\" su un piano, sul quale giace un'immagine. A questo punto ogni vertice dell'oggetto tridimensionale disporr\u00e0 di un set di coordinate bidimensionali condiviso con l'immagine, che potr\u00e0 essere quindi associata alle sue facce, risultando visibile nello spazio 3D. Le coordinate UV fanno quindi da ponte tra lo spazio bidimensionale delle immagini (texture) e quello tridimensionale della mesh. Il nome UV \u00e8 un equivalente di X e Y; viene impiegato per non dare adito a fraintendimenti tra i due ambienti.\nUn grande vantaggio dell'UV mapping \u00e8 la precisione: \u00e8 possibile posizionare con estrema esattezza degli elementi (per esempio delle scritte) su una mesh, anche se poi si deformer\u00e0. Un altro vantaggio \u00e8 la velocit\u00e0 di calcolo: con una texture immagine \u00e8 possibile aumentare notevolmente il livello di dettaglio di un oggetto, mantenendo il rendering entro tempi accettabili. L'UV mapping \u00e8 una tecnica molto valida per l'applicazione delle texture immagine, in quanto permette di ottimizzare il processo di creazione di un materiale e apre la strada a tecniche avanzate, come quelle impiegate per produrre contenuti interattivi (videogiochi, realt\u00e0 virtuale e cos\u00ec via).\nUnwrapping.\nQuesto termine (che in italiano si pu\u00f2 tradurre con \"srotolare, svolgere, scartare,\" \"aprire un involucro\") indica il primo passo da compiere nel processo di UV mapping, ovvero l'appiattimento della mesh. Il momento ideale per eseguire questo procedimento \u00e8 il termine della modellazione, quando il numero e la posizione delle facce sono piuttosto definiti; tuttavia sar\u00e0 possibile aggiungere elementi alla mesh e il software di modellazione aggiorner\u00e0 l'unwrap automaticamente.\nTrovare l'UV in una sfera.\nPer ogni punto formula_1 sulla sfera, viene indicato con formula_2 il versore condotto da formula_1 al centro della sfera.\nAssumendo che i poli della sfera siano allineati con l'asse Y, le coordinate UV nell'intervallo formula_4 possono essere calcolate come segue:"}
{"id": "4190851", "revid": "725642", "url": "https://it.wikipedia.org/wiki?curid=4190851", "title": "K 182", "text": ""}
{"id": "4190852", "revid": "725642", "url": "https://it.wikipedia.org/wiki?curid=4190852", "title": "K 173da", "text": ""}
{"id": "4190861", "revid": "69794", "url": "https://it.wikipedia.org/wiki?curid=4190861", "title": "CONCACAF Under-20 Championship", "text": ""}
{"id": "4190873", "revid": "15756", "url": "https://it.wikipedia.org/wiki?curid=4190873", "title": "Solo Monk", "text": "Solo Monk \u00e8 un album discografico del musicista jazz Thelonious Monk, pubblicato nel 1965 dall'etichetta Columbia Records.\nIl disco.\nL'album \u00e8 composto unicamente dal solo Thelonious Monk che suona al piano alcuni suoi brani e qualche standard in completa solitudine senza l'accompagnamento di altri musicisti."}
{"id": "4190876", "revid": "76963", "url": "https://it.wikipedia.org/wiki?curid=4190876", "title": "Naoto Ogata", "text": ""}
{"id": "4190877", "revid": "287204", "url": "https://it.wikipedia.org/wiki?curid=4190877", "title": "Jean-Baptiste Baudoin", "text": "Biografia.\nPadre Baudoin fu inviato in Islanda nel 1858, raggiungendo P. Bernard Bernard nella missione fondata l'anno precedente; i due rappresentavano i primi sacerdoti cattolici in Islanda dopo la Riforma protestante. \nEntrambi, per favorire l'opera di evangelizzazione, decisero di spostarsi verso Reykjav\u00edk, dove nel 1859 acquistarono un appezzamento di terreno con cascina nell'area detta \"Landakot\"; \nNella stessa area costruirono una piccola cappella nel 1864; pochi anni dopo, fu eretta nei pressi (a T\u00fangata) una piccola chiesa in legno dedicata al Sacro Cuore di Ges\u00f9. La Cattedrale di Cristo Re a Reykjav\u00edk fu costruita solo successivamente, nel 1929.\nNel 1875 lasci\u00f2 l'Islanda.\nDurante la sua missione scrisse varie opere in difesa della Chiesa cattolica, tra le quali quelle in contrasto col teologo islandese Magn\u00fas Eir\u00edksson (1806-1881).\nL'opera evangelizzatrice fu fortemente compressa per il divieto di proselitismo vigente fino al 1874."}
{"id": "4190882", "revid": "271907", "url": "https://it.wikipedia.org/wiki?curid=4190882", "title": "Viktor Nekrasov", "text": ""}
{"id": "4190883", "revid": "767487", "url": "https://it.wikipedia.org/wiki?curid=4190883", "title": "Joselio Hanson", "text": "Carriera.\nDopo aver giocato al college con i Texas Tech Red Raiders, divenne free agent non essendo stato scelto al draft NFL 2003.\nSan Francisco 49ers.\nHanson firm\u00f2 il 2 maggio 2003 con i San Francisco 49ers. Il 31 agosto venne svincolato per poi rifirmare il 9 settembre con la squadra di allenamento.\nIl 17 gennaio 2004 venne rifirmato come free agent. Debutt\u00f2 nella NFL il 19 settembre contro i New Orleans Saints. Il 25 settembre venne svincolato ma dopo 3 giorni venne nuovamente rifirmato. Il 26 dicembre contro i Buffalo Bills mise a segno il suo primo sack in carriera.\nIl 29 agosto 2005 venne svincolato dai 49ers. Decise di provare con la lega sperimentale NFL Europe con i Frankfurt Galaxy.\nPhiladelphia Eagles.\nIl 5 giugno 2006 firm\u00f2 un contratto di 2 anni per un totale di 785.000 dollari. Nei primi due anni gioc\u00f2 in 32 partite ma solo in 5 scese in campo come titolare.\nIl 1\u00ba aprile 2008 rifirm\u00f2 come restricted free agent per un anno a 1.417.000 dollari. Il 27 novembre contro gli Arizona Cardinals fece il suo primo intercetto in carriera. Il 28 dicembre contro i Dallas Cowboys recuper\u00f2 un fumble e lo trasform\u00f2 in un touchdown da 96 yard.\nIl 20 febbraio 2009 firm\u00f2 un contratto di 5 anni per un totale di 21.000.000 di dollari di cui 6.400.000 garantiti e 2.275.000 dollari di bonus alla firma. Il 13 settembre contro i Carolina Panthers fece un intercetto. L'11 novembre venne sospeso dal commissario della NFL Roger Goodell. Il 7 dicembre fin\u00ec la sospensione. Il 13 dicembre contro i New York Giants recuper\u00f2 un fumble.\nIl 12 settembre 2010 contro i Green Bay Packers intercett\u00f2 un lancio di Aaron Rodgers. Il 10 ottobre contro i 49ers recuper\u00f2 un fumble.\nIl 3 settembre 2011 termin\u00f2 il suo contratto, ma dopo 4 giorni rifirm\u00f2 per 2 anni per un totale di 1.800.000 dollari di cui 50.000 di bonus alla firma. Il 18 dicembre contro i New York Jets recuper\u00f2 un fumble.\nIl 31 agosto 2012 termin\u00f2 il suo contratto con gli Eagles.\nOakland Raiders.\nIl 3 settembre 2012 firm\u00f2 come unrestricted free agent con i Raiders. Il 23 settembre contro i Pittsburgh Steelers recuper\u00f2 un fumble prezioso sulle 31 yard avversarie, che nell'azione successiva venne convertito in touchdown dai Raiders.\nIl 14 ottobre contro gli imbattuti Atlanta Falcons fece un intercetto su Matt Ryan nelle proprie 38 yard, ritornandolo per 21 yard. Il 21 dello stesso mese contro i Jacksonville Jaguars recuper\u00f2 il fumble che port\u00f2 successivamente al field goal decisivo per la vittoria nell'overtime. Il 18 novembre contro i New Orleans Saints forz\u00f2 il suo primo fumble in carriera. Il 16 dicembre contro i Kansas City Chiefs intercett\u00f2 per la seconda volta in stagione un lancio di Brady Quinn sulle 42 yard avversarie, ritornandolo per 3 yard.\nIl 9 aprile 2013 rifirm\u00f2 per un altro anno per un milione di dollari di cui 65.000 di bonus alla firma. Il 27 agosto venne inserito nella lista infortunati per un problema al bacino riscontrato durante la partita di pre-stagione contro i Chicago Bears. Il 1\u00ba settembre venne svincolato."}
{"id": "4190890", "revid": "729019", "url": "https://it.wikipedia.org/wiki?curid=4190890", "title": "11\u00aa Divisione fanteria &quot;Brennero&quot;", "text": "La 11\u00aa Divisione fanteria \"Brennero\" fu una grande unit\u00e0 del Regio Esercito, operativa durante la seconda guerra mondiale. Era in particolare una divisione di fanteria da montagna, che si distingueva dalle analoghe unit\u00e0 di fanteria ordinarie per la trazione del Reggimento di artiglieria divisionale, che risultava composto da due gruppi someggiati e di uno carrellato, invece che di due ippotrainati ed uno someggiato e per l'utilizzo di salmerie invece che del classico carreggio. Con il progredire della guerra e la progressiva motorizzazione di una parte considerevole delle artiglierie divisionali, le divisioni da montagna divennero sostanzialmente indistinguibili dalle normali divisioni di fanteria, e la denominazione specifica and\u00f2 progressivamente in disuso.\nStoria.\nLe origini della divisione risalgono alla \"Brigata \"Avellino\"\", costituita il 26 maggio 1916, che il 15 ottobre 1926, nell'ambito del riordino dell'ordinamento del Regio Esercito, assume la denominazione di \"XI Brigata di Fanteria\". Questa, basata sui 231\u00ba e 232\u00ba Reggimento fanteria \"Avellino\" e sul 18\u00ba Reggimento fanteria \"Aqui\", formava insieme al 9\u00ba Reggimento artiglieria da campagna la 11\u00aa Divisione Militare Territoriale di Bolzano, che nel 1934 fu trasformata nell'unit\u00e0 operativa denominata \"11\u00aa Divisione fanteria del Brennero\". Con l'ordinamento Pariani del 1939 il livello ordinativo di brigata venne sciolto e le divisioni diventano binarie; in tal modo dalla \"11\u00aa Divisione fanteria \"Brennero\"\" dipenderanno direttamente il 231\u00ba e 232\u00ba Reggimento fanteria \"Avellino\" ed il 9\u00ba Reggimento artiglieria \"Brennero\".\nIl 4 gennaio 1940 la divisione viene inquadrata nella 4\u00aa Armata ed inviata nella zona di Pianezza e San Maurizio del Campo. Il 10 giugno 1940, alla dichiarazione di guerra, \u00e8 dislocata sul fronte delle Alpi occidentali, in riserva di armata. Il 19 giugno alcuni suoi reparti partecipano, al comando del I Corpo d'armata, allo sfondamento lungo la rotabile del Moncenisio, attacchi che si ripetono con scarso successo il 22 ed il 24. Il 24 occupa Lanslevillard e poi Lanslebourg, fino ai primi tornanti del Moncenisio. Ultimata la campagna con 9 morti, 9 congelati e 74 feriti, la grande unit\u00e0 \u00e8 posta in stato di smobilitazione insieme ad altre 22 divisioni e riportata quindi agli organici dello stato di pace (ovvero con i reggimenti su tre battaglioni ridotti, un plotone mortai e una batteria da accompagnamento ridotta, una compagnia mortai da 81\u00a0mm su due plotoni, una compagnia anticarro su due plotoni, un reggimento artiglieria su tre gruppi di tre batterie e una batteria da 20\u00a0mm ridotta, una compagnia genio mista ed una autosezione pesante).\nNel dicembre del 1940 la divisione viene inviata sul fronte greco, sbarcando a Valona il 24 del mese, inquadrata nel XXV Corpo della 11\u00aa Armata ed impiegata nel settore di Telepeni; sostiene il primo combattimento a Kurvelesh il 31 dicembre. L'organico, simile a quello del 1940 in Francia, prevede i gruppi di artiglieria \u0160koda 7,5 cm Vz. 1915 carrellati invece che someggiati e il XI Battaglione su sole due compagnie da mortai da 81, mentre il 2 gennaio 1941 la divisione riceve la 35\u00aa Legione CC.NN. \"Alto Adige\" su due battaglioni. Il 10 gennaio \u00e8 schierata in Val Salarjie insieme al 42\u00ba Reggimento fanteria \"Modena\" della 37\u00aa Divisione fanteria \"Modena\", il II Battaglione/18\u00ba Reggimento fanteria \"Acqui\" della 33\u00aa Divisione fanteria \"Acqui\" ed il Battaglione \"Bolzano\"/11\u00ba Reggimento alpini della 5\u00aa Divisione alpina \"Pusteria\". Nell'ambito del riordinamento del gennaio 1941 l'unit\u00e0 viene compresa nel 4\u00ba blocco insieme alle divisioni \"Cuneo\", \"Legnano\", \"Lupi di Toscana\", \"Pinerolo\" e \"Cacciatori delle Alpi\", ma durante l'offensiva greca su Telepeni dal 9 al 12 febbraio, l'organico delle compagnie fucilieri \u00e8 di appena 50 uomini sui 150 della forza prevista, mentre i quadrupedi sono appena un terzo. Durante la battaglia dell'Epiro, dal 7 al 23 aprile \u00e8 impegnata nella conquista di Kurvelesh. Terminate le operazioni belliche, la grande unit\u00e0 viene assegnata a compiti di occupazione e controguerriglia, inquadrata nel III Corpo della 11\u00aa Armata, per essere poi trasferita in Grecia. La divisione perde il 231\u00ba Reggimento che rimane in Albania alle dipendenze della 41\u00aa Divisione fanteria \"Firenze\" e riceve, all'inizio del 1942, il 331\u00ba Reggimento fanteria \"Brennero\", costituitosi il 1\u00ba novembre 1941 dal deposito del 231\u00ba.\nDal 1 agosto del 1942 l'unit\u00e0 inizia la trasformazione in divisione autotrasportabile tipo AS 1942, cedendo il XI Battaglione mortai da 81 alla LI Brigata speciale \"Lecce\", il 331\u00ba fanteria alla 50\u00aa Divisione fanteria \"Regina\" di stanza a Rodi e rimpatriando la legione CC.NN. ed il reggimento d'artiglieria, stabilizzandosi su un organico di 412 ufficiali e 8198 sottufficiali e truppa ma perdendo molte delle armi e dei mezzi che verranno inviati alle unit\u00e0 combattenti in Libia ed in Tunisia. Nel novembre 1942 diventa amministrativamente autonoma, dipendendo direttamente dalla 11\u00aa Armata. Nello stesso mese al 9\u00ba Reggimento artiglieria \"Brennero\" vengono assegnati il DLVIII Gruppo semoventi M41 e il XLVII Gruppo contraereo da 75/46 C.A. Mod. 1934, seguiti il mese successivo da un gruppo da 75/32 Mod. 1937 e uno su pezzi 75/27 Mod. 1911. Nel gennaio 1943 viene aggregato un ulteriore gruppo da 75/32.\nNel febbraio del 1943 la divisione, alle dipendenze del IV Corpo della 9\u00aa Armata, viene ritrasferita in Albania, presso Durazzo, dove muta nuovamente organico in divisione motorizzata tipo 1943. In seguito all'8 settembre 1943, la grande unit\u00e0 viene sciolta. Consegnate le armi ai tedeschi, i suoi uomini riescono a reimbarcarsi per l'Italia, tranne il III Battaglione/231\u00ba Reggimento fanteria \"Avellino\" di stanza a Porto Edda che si imbarca per Corf\u00f9, dove seguir\u00e0 le sorti di quel presidio, ed il I Battaglione/231\u00ba Reggimento fanteria \"Avellino\" (insieme ad altri elementi isolati della divisione) che si unisce ai partigiani albanesi.\nOrdine di battaglia: 1940/42.\nComando della fanteria divisionale (Gen. B. Salvatore D'Arminio Monforte \"dal 20 luglio 1941 al 31 luglio 1942\")\nvice comandante (Gen. B. Salvatore D'Arminio Monforte \"dal 1 agosto al 25 settembre 1942\")\nvice comandante (Gen. B. Aldo Princivalle \"dal 26 settembre al 20 ottobre 1942\")"}
{"id": "4190892", "revid": "119882854", "url": "https://it.wikipedia.org/wiki?curid=4190892", "title": "Tricheco (Marvel Comics)", "text": "il Tricheco (\"Walrus\"), il cui vero nome \u00e8 Hubert Carpenter, \u00e8 un personaggio dei fumetti, creato da Jean Marc DeMatteis, Peter B. Gillis (testi) e Alan E. Kupperberg, pubblicato dalla Marvel Comics. La sua prima apparizione \u00e8 in \"The Defenders\" (vol. 1) n. 131 (maggio 1984).\nBiografia del personaggio.\nHubert Carpenter, nipote di uno scienziato pazzo, viene sottoposto ad una tecnologia sperimentale che lo rese forte e agile come un tricheco, ma anche non troppo intelligente.\nPoteri e abilit\u00e0.\nNonostante il suo corpo sia grasso e pesante, il Tricheco \u00e8 molto agile ed ha una forza pari a quella di Rhino e Fenomeno. Grazie alla sua mole \u00e8 in grado di trattenere il respiro sott'acqua per molto tempo, e il suo grasso impenetrabile lo protegge dal freddo e dai duri colpi degli avversari. Non ha punti deboli particolari a parte il suo non essere troppo intelligente, difatti Misty Knight (un'eroina senza poteri) \u00e8 riuscita a batterlo con l'astuzia. Nonostante sia poco intelligente dimostra comunque una buona resistenza al controllo mentale tanto che neppure i poteri del professor Xavier hanno effetto. Inizialmente Carpenter \u00e8 un nemico dell'Uomo Ragno ma in seguito diventa suo alleato."}
{"id": "4190896", "revid": "486946", "url": "https://it.wikipedia.org/wiki?curid=4190896", "title": "Marina Stirbey", "text": ""}
{"id": "4190897", "revid": "715366", "url": "https://it.wikipedia.org/wiki?curid=4190897", "title": "Undina (opera)", "text": "Undina (talvolta denominata anche \"Undine\" o \"Ondine\") \u00e8 un'opera in tre atti di P\u00ebtr Il'i\u010d \u010cajkovskij. Il libretto fu scritto da Vladimir Aleksandrovi\u010d Sollogub, che si bas\u00f2 sulla traduzione in russo di Vasilij \u017dukovskij della novella omonima di Friedrich de la Motte Fouqu\u00e9.\nStoria della composizione.\nL'opera venne composta tra gennaio e giugno del 1869, ma \u010cajkovskij, dopo averla sottoposta invano ai responsabili dei teatri imperiali perch\u00e9 fosse rappresentata, nel 1873 distrusse la partitura, conservando solo alcuni brani. L'opera, quindi, non \u00e8 mai stata eseguita interamente. I pezzi sopravvissuti sono:\nAlmeno tre brani (l'aria, il duetto ed il coro finale) furono eseguiti teatro Bol'\u0161oj di Mosca il 28 marzo 1870.\nParte della musica dell'opera venne successivamente riutilizzata da \u010cajkovskij in altri suoi lavori:\nL'organico dell'orchestra era il seguente:\nTrama.\nL'azione ha luogo nel XV secolo al castello Ringstetten e dintorni, in Germania, presso il Danubio.\nAtto I.\nLa capanna di un pescatore. Il vecchio pescatore Goldmann e sua moglie Bertha sono preoccupati per la loro figlia adottiva Undina, che si \u00e8 cacciata chiss\u00e0 dove. Arriva il cavaliere Huldbrand chiedendo di poter pernottare. Egli racconta loro del bosco terribile e del bellissimo \"angelo\" che lo ha salvato e che \u00e8 nient'altri che Undina. Quando Undina torna a casa il cavaliere le dichiara il suo amore e i due decidono di sposarsi. Dopo aver comunicato la cosa al vecchio pescatore, i due lasciano la capanna, quando scoppia una tempesta.\nAtto II.\nNella dimora del Duca. Il Duca, padre putativo di Berthalda, gi\u00e0 promessa sposa di Huldbrand, vuol vendicarsi di quest'ultimo per aver sposato Undina. Berthalda infatti ama ancora Huldbrand. Quest'ultimo entra in scena e dichiara di non amare pi\u00f9 Undina e di voler tornare da Berthalda. Durante il banchetto in onore di Berthalda, Undina dichiara che la sua rivale \u00e8 in realt\u00e0 figlia di Goldmann e Bertha. Huldbrand infuriato scaccia Undina, e la ragazza addolorata si getta nel Danubio. Il cavaliere allora vuole salvarla, ma viene trattenuto. Il Duca \u00e8 sconcertato.\nAtto III.\nUna strada, in lontananza si vede una chiesa. Il cavaliere \u00e8 nuovamente innamorato di Undina e la piange. Berthalda lo chiama: tutto \u00e8 pronto per le nozze, ma egli \u00e8 esitante. Giunge il Duca, che racconta come lo spettro di Undina gli appaia ogni notte, supplicandolo di impedire il matrimonio. Berthalda insiste: non la ferma nemmeno l'arrivo di Goldmann, che ripete le parole di divieto dette dal Duca. Un messo fidato riferisce che Undina \u00e8 uscita da un pozzo, sconvolgendo il corteo nuziale. Entrano il cavaliere e Undina, ed intonano un duetto amoroso, al termine del quale il cavaliere cade morto e Undina si trasforma in fontana. \u00c8 ormai notte e sulle note del coro finale si chiude il sipario."}
{"id": "4190908", "revid": "729019", "url": "https://it.wikipedia.org/wiki?curid=4190908", "title": "Castello di Urach", "text": "Il castello di Urach (\"Schlo\u00df Urach\" in tedesco), si trova nella citt\u00e0 di Bad Urach, nel circondario di Reutlingen, in Germania.\nLa zona del castello \u00e8 formata dalla torre d'ingresso e da un edificio di guardia; il castello vero e proprio, a pianta rettangolare, \u00e8 un edificio coperto dal timpano principale con estensione lato ovest, da un'altra torre rettangolare e dalla grande torre sud.\nIl castello ospita la cosiddetta Golden Hall, una delle sale da ballo pi\u00f9 belle del Rinascimento in Germania. La sala \u00e8 divisa da colonne corinzie con capitelli. Pareti e pilastri sono riccamente dorati e questo spiega il nome della sala.\nStoria.\nGi\u00e0 a met\u00e0 dell'XI secolo in concomitanza con la costruzione del castello di Hohenurach venne costruito un castello con fossato nella valle. Ha servito il conte di Urach come sede amministrativa della citt\u00e0. Militarmente ebbe il compito di vigilare sulla valle e di bloccarla se necessario. Nel 1264 il castello pass\u00f2 sotto il dominio dei conti di W\u00fcrttemberg.\nNel 1442 Ludovico I di W\u00fcrttemberg lo scelse come sua residenza. Nel 1474 fu Eberardo V di W\u00fcrttemberg, in occasione del suo matrimonio con Barbara Gonzaga di Mantova, che modernizz\u00f2 il castello ampiamente.\nDopo la riunificazione del W\u00fcrttemberg la contea Urach nel 1482 perse la sua importanza come sede del governo. Il castello venne utilizzato solo come una casa temporanea o per le feste.\nNel 1546 il castello fu teatro della guerra di Smalcalda e nel 1634 fu occupato dalle truppe imperiali.\nNegli anni 1663-1664 il duca Eberardo III di W\u00fcrttemberg esegu\u00ec lavori di ristrutturazione. Nel 1790 furono eliminati i resti del vecchio castello con fossato. Nel 1960 venne radilcamente ristrutturato.\nUso.\nIl castello di Urach \u00e8 aperto alle visite. Si tratta di uno dei monumenti nazionali ed \u00e8 curato dalla istituzione \u201dPalazzi e giardini di Stato del Baden-W\u00fcrttemberg\u201d."}
{"id": "4190916", "revid": "1305772", "url": "https://it.wikipedia.org/wiki?curid=4190916", "title": "Giulio Giovanardi", "text": "Specialista di Trazione Elettrica, fu un dirigente delle Ferrovie dello Stato e un docente universitario.\nStudi.\nLaureato in Ingegneria elettrotecnica nell'Universit\u00e0 degli Studi di Roma \"La Sapienza\".\nAttivit\u00e0 nelle Ferrovie dello Stato.\nNel 1945 fu assunto come allievo ispettore e assegnato al reparto Trazione di Roma San Lorenzo.\nNel 1948, classificatosi secondo su duecentocinquanta concorrenti nel concorso per ispettore, fu nominato in ruolo e continu\u00f2 a lavorare nella stessa sede del Compartimento di Roma.\nNel 1957 fu trasferito alla sede centrale di Firenze del Servizio Materiale e Trazione delle FS, e assegnato all'Ufficio Studi e Progettazione Mezzi di trazione, di cui dal 1967 al 1983 fu il direttore.\nSpecialista del progetto dei motori elettrici di trazione, diresse tutti i progetti di locomotive e automotrici delle FS sviluppati dall'Ufficio Studi e Progettazione Mezzi di trazione durante la sua permanenza in esso, e tra gli altri quello delle E.444.\nDal 1972 fino al pensionamento fu anche direttore dell'Istituto sperimentale delle Ferrovie dello Stato.\nAttivit\u00e0 industriale.\nPer conto delle FS partecip\u00f2 alle attivit\u00e0 di diverse commissioni e gruppi di studio dell'UIC e dell'ORE, dell'UNI e del CEI.\nDocenza universitaria.\nFino al 1991 fu docente di Costruzione di macchine elettriche nella Facolt\u00e0 di Ingegneria dell'Universit\u00e0 degli Studi di Roma \"La Sapienza\".\nContributi scientifici.\nHa pubblicato numerosi articoli nelle riviste del Collegio Ingegneri Ferroviari Italiani \"Ingegneria ferroviaria\" e \"La tecnica professionale\". Della prima fu anche componente del Comitato di redazione.\nFu collaboratore delle pubblicazioni dell'Istituto della Enciclopedia italiana, e in particolare dell'Enciclopedia italiana, del Lessico universale italiano e del Dizionario enciclopedico italiano.\nAltre attivit\u00e0 professionali.\nDal 1948 fu socio del Collegio Ingegneri Ferroviari Italiani e collaboratore delle sue riviste \"Ingegneria ferroviaria\" e \"La tecnica professionale\"."}
{"id": "4190919", "revid": "76963", "url": "https://it.wikipedia.org/wiki?curid=4190919", "title": "Kuranosuke Sasaki", "text": "Biografia.\nLa famiglia ha una fabbrica che produce sak\u00e8. Dopo la laurea consesuita all'universit\u00e0 di Kobe ha lavorato temporaneamente in un'agenzia pubblicitaria, fino a quando nei primi anni '90 \u00e8 entrato nel mondo dello spettacolo come attore teatrale. Noto primariamente per i suoi ruoli di personaggio principale in molti \"dorama\" di successo.\nSi \u00e8 fatto apprezzare soprattutto in \"Bambino!\", dove svolge la parte di capocuoco; in \"Giragira\", dove \u00e8 il protagonista, e poi in \"Himitsu\", dove intrattiene una relazione alquanto ambigua con la giovane Mirai Shida. \u00c8 inoltre uno dei personaggi principali in \"Team Medical Dragon\" e \"Zettai kareshi - Assolutamente lui\", oltre che nel secondo film TV live action ispirato a \"Detective Conan\", \"Meitantei Conan - Kud\u014d Shin'ichi no fukkatsu! - Kuro no soshiki to no confrontation\" affiancato da Shun Oguri.\nHa fatto il suo debutto cinematografico nel 2005 con il film dedicato a Densha Otoko; a seguire \"Tokyo Friends\" e \"Akihabara@Deep\" assieme ad Haruma Miura."}
{"id": "4190921", "revid": "1371684", "url": "https://it.wikipedia.org/wiki?curid=4190921", "title": "Real Madrid Castilla 2012-2013", "text": "Questa voce raccoglie le informazioni riguardanti il Real Madrid Castilla nelle competizioni ufficiali della stagione 2012-2013.\nMaglie e sponsor.\nLo sponsor tecnico per la stagione 2012-2013 \u00e8 Adidas, mentre lo sponsor ufficiale \u00e8 Bwin."}
{"id": "4190922", "revid": "1543377", "url": "https://it.wikipedia.org/wiki?curid=4190922", "title": "Auburn (Iowa)", "text": "Auburn \u00e8 un comune (\"city\") degli Stati Uniti d'America della contea di Sac nello Stato dell'Iowa. La popolazione era di 322 persone al censimento del 2010.\nGeografia fisica.\nAuburn \u00e8 situata a (42.250857, -94.877191).\nSecondo lo United States Census Bureau, ha un'area totale di 0,50 miglia quadrate (1,29\u00a0km\u00b2).\nStoria.\nAuburn \u00e8 stata pianificata nel 1888. Deve il suo nome alla citt\u00e0 di Auburn nello Stato di New York.\nSociet\u00e0.\nEvoluzione demografica.\nSecondo il censimento del 2010, c'erano 322 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 99,7% di bianchi e lo 0,3% di asiatici."}
{"id": "4190924", "revid": "508036", "url": "https://it.wikipedia.org/wiki?curid=4190924", "title": "Rosenborg Ballklub 1981", "text": "Questa voce raccoglie le informazioni riguardanti il Rosenborg Ballklub nelle competizioni ufficiali della stagione 1981."}
{"id": "4190927", "revid": "173469", "url": "https://it.wikipedia.org/wiki?curid=4190927", "title": "\u00c9lisabeth di Chimay", "text": "Biografia.\n\u00c9lisabeth di Chimay \u00e8 la figlia di Octave Manset e Marie-Charlotte Guestier, erede di una delle pi\u00f9 grandi famiglie di commercianti di vino di Bordeaux. Dopo la tragica morte dei genitori in un incidente stradale nel 1939 e di suo fratello Edoardo nel 1940, ucciso dai tedeschi, nel 1947 spos\u00f2 il principe Elia Riquet, principe di Chimay e principe di Caraman, discendente di uno dei pi\u00f9 antichi principati del Sacro Romano Impero.\nDal suo matrimonio con il principe Elia, sono nati tre figli: Philippe, attuale principe di Chimay, Marie-Gilone e Alexandra.\nLa principessa \u00c9lisabeth di Chimay ha dedicato gran parte delle sue risorse nel mantenimento del patrimonio familiare e con lo scopo di garantire la gloria del Castello di Chimay attraverso un festival musicale di fama internazionale (1957-1980), di cui ha tenuto la presidenza fino alla morte del principe Elia, nel 1980. Damigella d'onore della regina Fabiola del Belgio, la principessa \u00c9lisabeth di Chimay \u00e8 anche la curatrice dei notevoli archivi del castello.\nBibliografia.\n\u00c9lisabeth di Chimay \u00e8 autrice di due libri: uno su Madame Tallien, che fu principessa di Chimay, intitolato \"La principessa dei sogni\" (Mondadori, 1992) e l'altro una autobiografia dal titolo \"La fine di un secolo\" (Perrin, 2001)."}
{"id": "4190928", "revid": "715366", "url": "https://it.wikipedia.org/wiki?curid=4190928", "title": "Opri\u010dnik", "text": ""}
{"id": "4190935", "revid": "2074104", "url": "https://it.wikipedia.org/wiki?curid=4190935", "title": "Annie Dillard", "text": "Biografia.\nAnnie Dillard \u00e8 nata a Pittsburgh, in Pennsylvania, il 30 aprile 1945. Scrittrice molto prolifica e versatile, nella sua lunga carriera ha scritto saggi di critica letteraria (\"Living By Fiction\"), raccolte poetiche (\"Tickets for a Prayer Wheel\" e \"Mornings Like This: Found Poems\"), romanzi (come \"Il lungo fiume della vita\", saga sulla colonizzazione del Nord-Ovest) e opere a carattere autobiografico (\"An American Childhood\" e \"The Writing Life\"). Insegnante alla Wesleyan University a Middletown, nello Stato del Connecticut, vive tra Hillsborough, Carolina del Nord e la Contea di Wythe in Virginia."}
{"id": "4190937", "revid": "599013", "url": "https://it.wikipedia.org/wiki?curid=4190937", "title": "Anders Eggen", "text": "Carriera.\nClub.\nEggen gioc\u00f2 nel Rosenborg dal 1980 al 1981. Esord\u00ec nella 1. divisjon il 12 maggio 1980, quando fu titolare nel pareggio per 1-1 contro il Viking.\nNazionale.\nConta 2 presenze per la . Debutt\u00f2 il 7 giugno 1979, nel pareggio per 2-2 contro la ."}
{"id": "4190939", "revid": "132266", "url": "https://it.wikipedia.org/wiki?curid=4190939", "title": "Sedizione", "text": ""}
{"id": "4190941", "revid": "287204", "url": "https://it.wikipedia.org/wiki?curid=4190941", "title": "Jaroslav", "text": ""}
{"id": "4190946", "revid": "1748167", "url": "https://it.wikipedia.org/wiki?curid=4190946", "title": "Catena del Canin", "text": "La Catena del Canin (in sloveno \"Greben Kanina\") \u00e8 una breve dorsale montuosa delle Alpi Giulie, posta in Italia (Friuli-Venezia Giulia) ed in Slovenia che prende il nome dalla montagna pi\u00f9 significativa: il Monte Canin.\nCollocazione.\nSecondo le definizioni della SOIUSA la Catena del Canin ha i seguenti limiti geografici: Sella Nevea, Val Rio del Lago, Passo del Predil, torrente Coritenza, alto corso dell'Isonzo, torrente Uccea, Sella Carnizza, Val Resia, Canal del Ferro, Val Raccolana, Sella Nevea. Essa raccoglie la parte sud-occidentale delle Alpi Giulie ed e' posta tra la Catena Jof Fuart-Montasio a nord e la linea Monti Musi-Gran Monte a sud.\nClassificazione.\nLa SOIUSA definisce la Catena del Canin come un supergruppo alpino e vi attribuisce la seguente classificazione:\nSuddivisione.\nLa Catena del Canin viene suddivisa in un solo gruppo e cinque sottogruppi:\nMontagne.\nLe montagne principali appartenenti alla Catena del Canin sono:"}
{"id": "4190953", "revid": "28592", "url": "https://it.wikipedia.org/wiki?curid=4190953", "title": "Comune della Repubblica Ceca", "text": ""}
{"id": "4190954", "revid": "767487", "url": "https://it.wikipedia.org/wiki?curid=4190954", "title": "Partenolide", "text": "Il partenolide \u00e8 un lattone sesquiterpenico contenuto nella pianta partenio Tanacetum parthenium, utilizzato come inibitore del fattore di trascrizione NF-\u03baB. Il partenolide si trova in alte concentrazioni nei fiori e nel frutto della pianta partenio. Il Partenio (Tanacetum parthenium) \u00e8 utilizzato come prodotto erboristico ed \u00e8 presumibilmente utile per diversi disturbi. La mancata idrosolubilit\u00e0 in acqua e la scarsa biodisponibilit\u00e0 limitano l'utilizzo della partenolide come farmaco."}
{"id": "4190961", "revid": "767487", "url": "https://it.wikipedia.org/wiki?curid=4190961", "title": "Due mariti per un matrimonio", "text": "Due mariti per un matrimonio (\"Feeling Minnesota\") \u00e8 un film del 1996 diretto da Steven Baigelman.\nTrama.\nFreddie \u00e8 una ex spogliarellista, che sposa Sam per rimborsare un debito contratto con Red, il proprietario di una discoteca. Quando Freddie incontra Jjaks, il fratello di Sam, i due si innamorano all'istante. Jjaks e Freddie decidono di fuggire insieme, alla fine alloggiando in un motel. Dopo aver realizzato che non hanno soldi, Freddie e Jjaks decidono di tornare indietro e rubare parte dei soldi di Sam. Sam prende Jjaks in flagrante e i fratelli litigano. Dopo essere fuggito, Jjaks ritorna al motel, ignaro del fatto che Sam lo stia seguendo. La lite continua anche l\u00ec, Sam tira fuori una pistola, comincia una zuffa, Jjaks viene colpito e dato per morto e Sam finisce per sparare anche a Freddie nello stomaco nella macchina di Jjak; cos\u00ec prova a incastrare Jjaks per l'omicidio riportando il corpo di Freddie nella stanza del motel insieme all'arma del delitto.\nLa mattina dopo, Jjaks si sveglia senza avere memoria di ci\u00f2 che \u00e8 accaduto dopo il suo litigio con Sam. Vedendo il corpo di Freddie nella stanza insieme alla pistola, pensa subito che forse ha ucciso Freddie. Avvisata da Sam, la polizia sta arrivando al motel ma Jjaks evita in fretta di essere catturato. Decide di portare il corpo di Freddie in una zona remota nel bosco per lasciarla l\u00e0. Per tutto il tempo, Sam ha assistito a questi eventi da lontano, sperando di vedere suo fratello arrestato.\nA questo punto Sam chiama un amico, il detective Ben Costikyan, che arresta prontamente Jjaks. Tutti e tre, insieme a Lloyd il partner di Ben, si dirigono verso l'area in cui si trova il corpo di Freddie. Tuttavia all'arrivo Freddie non si trova da nessuna parte. Arrabbiati con Sam per aver perso tempo, Costikyan e Lloyd se ne vanno, lasciando i fratelli sul ciglio della strada.\nJjaks e Sam tornano a casa, dove ricevono una telefonata dal direttore del motel, che avendo visto sia Sam che trasporta il corpo di Freddie DENTRO la stanza del motel, sia Jjaks che trasporta il corpo FUORI dalla stanza del motel, vuole 50.000 $ per tacere. Jjaks ora capisce che Sam lo stava incastrando per l'omicidio di Freddie. Dopo un altro litigio, escogitano un piano: Jjaks andr\u00e0 al motel per parlare con il direttore mentre Sam vedr\u00e0 Red, sperando in un prestito.\nA questo punto, Red ha appreso che Sam ha rubato soldi da lui per tutto l'anno passato. Sam finisce per sparare e uccidere Red dopo una breve scaramuccia e raccoglie 50.000 $ da una cassaforte. Jjaks incontra il direttore del motel ma vede la collana di Freddie sul pavimento dell'appartamento del direttore. Confuso e arrabbiato, Jjaks trascina fuori il manager e minaccia di ucciderlo. Improvvisamente dal nulla compare Freddie ancora viva che cammina verso di loro. Jjaks sviene. Quando si rianima, Freddie mostra a Jjaks la ferita del proiettile e gli dice che Sam spara male. Inoltre, qualcuno la aveva raccolta dal lato della strada dove Jjaks ha lasciato il suo corpo.\nLa mattina dopo Sam chiama Jjaks e gli dice che ha i soldi. Tuttavia, dopo aver visto Freddie viva in una tavola calda vicina, affronta Jjaks e Freddie nell'appartamento del direttore. Sam finisce per sparare quando Jjaks e Freddie provano a difendersi. Costikyan entra nella stanza d'albergo e soffoca Sam tenendogli la mano contro la bocca. Si scopre che Freddie aveva chiamato Costikyan dopo essere stato salvata e lo aveva usato per aiutarla a ottenere i 50.000 dollari. Un Jjaks tradito e ferito viene lasciato l\u00ec impotente.\nQualche tempo dopo, Costikyan viene arrestato in mutande all'interno di un hotel. Freddie ha dato una mancia agli sbirri e se n'\u00e8 andata con i soldi. Da allora Jjaks e Freddie hanno avuto un litigio, tuttavia Jjaks ricorda il sogno di Freddie: che lei vuole vivere a Las Vegas ed essere una ballerina. Lui fa l'autostop e la trova a vivere il suo sogno. Quando si incontrano lei dice, con un sorriso: \"perch\u00e9 ci hai messo cos\u00ec tanto tempo?\" Si abbracciano."}
{"id": "4190962", "revid": "28592", "url": "https://it.wikipedia.org/wiki?curid=4190962", "title": "Jaroslav II", "text": ""}
{"id": "4190963", "revid": "28592", "url": "https://it.wikipedia.org/wiki?curid=4190963", "title": "Jaroslav III", "text": ""}
{"id": "4190965", "revid": "1948203", "url": "https://it.wikipedia.org/wiki?curid=4190965", "title": "Timoria 1985-1995", "text": "Timoria 1985 - 1995 \u00e8 una VHS della rock band italiana Timoria, pubblicata dalla PolyGram nel 1996. \u00c8 stata ripubblicata in DVD nel 2007.\nDocumenta quasi integralmente il concerto tenuto dal gruppo al Rolling Stone di Milano il 18 dicembre 1995, durante il tour promozionale dell'album \"2020 SpeedBall\". Allegati sono presenti anche parti di videoclip, backstage e riprese amatoriali. Sono inoltre presenti, tra i contenuti bonus della versione DVD, cinque canzoni live tratte dai tour di \"Storie per vivere\" (1992) e \"Viaggio senza vento\" (1994).\nLa regia \u00e8 di Paolo Alberti, gi\u00e0 regista di alcuni videoclip dei Timoria."}
{"id": "4190967", "revid": "729019", "url": "https://it.wikipedia.org/wiki?curid=4190967", "title": "Cestovia Molveno-Pradel", "text": "La cestovia Molveno-Pradel era una delle ultime cestovie (o bidonvie) italiane rimaste attive.\nCaratteristiche.\nLa cestovia, costruita dalla Graffer nel 1980, iniziava il suo tragitto di 1006 metri nella parte alta del paese di Molveno, e giungeva presso l'altopiano Pradel (1380 m) dopo aver effettuato un dislivello di 474 metri. Il suo percorso era suddiviso in 17 pali di sostegno e permetteva di trasportare in poco pi\u00f9 di 12 minuti 600 persone all'ora (due per cesto).\nFinita la cestovia, esisteva la possibilit\u00e0 di proseguire la salita mediante una seggiovia monoposto sempre della Graffer per raggiungere la localit\u00e0 denominata Tovre, a quota 1530 m; purtroppo questa fu smantellata. Solamente nel 2006, la Doppelmayr ne ha ricostruita una nuova a due posti. Nel passato, gli impianti sciistici di Molveno godevano anche di altre due sciovie, smantellate negli anni anche queste.\nDurante la stagione invernale 2013/14 i due impianti sono rimasti chiusi in quanto \u00e8 stata ammodernata la cestovia, unico arroccamento, rimpiazzata da una moderna cabinovia ad otto posti ad ammorsamento automatico della ditta Leitner Ropeways.\nLa nuova cabinovia ad otto posti e ad ammorsamento automatico \u00e8 entrata in esercizio il 2 agosto 2014 ed inaugurata ufficialmente il 9 agosto 2014. Alla sua costruzione hanno contribuito un pool di imprese locali che hanno realizzato le importanti strutture della stazione di valle e della stazione di monte, nonch\u00e9 le opere civili della linea. La ditta Leitner Ropeways di Vipiteno ha fornito ed installato le opere funiviarie elettromeccaniche."}
{"id": "4190968", "revid": "760041", "url": "https://it.wikipedia.org/wiki?curid=4190968", "title": "Panelle", "text": ""}
{"id": "4190979", "revid": "599013", "url": "https://it.wikipedia.org/wiki?curid=4190979", "title": "Hermann Bley", "text": ""}
{"id": "4190980", "revid": "125604263", "url": "https://it.wikipedia.org/wiki?curid=4190980", "title": "Patek Philippe", "text": "Patek Philippe &amp; Co. \u00e8 un'azienda svizzera produttrice di orologi di lusso, tra le pi\u00f9 antiche e prestigiose del mondo.\nStoria.\nIl fabbricante di orologi di origine polacca Antoni Patek inizi\u00f2 a vendere orologi nel 1839 a Ginevra in societ\u00e0 con Franciszek Czapek per poi separarsi da questi nel 1844. Lo stesso anno, Patek incontra a Parigi Adrien Philippe e la manifattura produce il suo primo orologio con carica e messa all'ora senza chiave. Nel 1845 la manifattura produce il suo primo orologio da tasca a ripetizione minuti e ottiene il brevetto per un orologio con carica e messa all'ora al pendente. In quell'anno Patek si mise nuovamente in societ\u00e0 con il francese Adrien Philippe, che l'anno precedente aveva vinto un prestigioso premio per la realizzazione di componenti meccaniche per orologi all'Esposizione Industriale Francese.\nLa societ\u00e0 fu fondata con l'attuale denominazione nel 1851, anno in cui espone all'Esposizione Universale di Londra, e da allora ha introdotto o perfezionato molte innovazioni nel suo campo tra cui il calendario perpetuo (brevettato nel 1889 e applicato per la prima volta a un orologio da polso nel 1925) e il Cronografo \"\u00e0 rattrapante\" (brevettato nel 1902 e applicato per la prima volta a un orologio da polso nel 1922). L'invenzione del primo orologio da polso risale al 1868: fu inventato per la contessa ungherese Koscowicz. Altri pezzi di incommensurabile pregio furono realizzati nel 1909 (l'orologio da tasca \"Duca di Regla\", con carillon Westminster dotato di grande e piccola suoneria e ripetizione minuti) e nel 1916 (primo orologio complicato rivolto a un pubblico femminile).\nNel 1932 fu acquistata dai fratelli Charles e Jean Stern, gi\u00e0 attivi nel campo in quanto proprietari di una ditta che realizzava quadranti. Questo passaggio di propriet\u00e0 fu segnato dalla creazione della linea \"Calatrava\", la cui prima referenza era la 96. Nel 1933 venne realizzato per Henry Graves un orologio da tasca con ben ventiquattro complicazioni, che rimase il pi\u00f9 complicato fino al 1989, quando fu costruito il celebre \"Calibro 89\", caratterizzato dalla presenza di trentatr\u00e9 complicazioni e realizzato per celebrare il 150\u00ba anniversario della fondazione. Nel 1949 fu brevettato il bilanciere Gyromax, mentre nel 1953 vennero prodotti i primi orologi automatici. Un altro celebre orologio da tasca con ventuno complicazioni, lo \"Star Caliber 2000\", venne presentato per la celebrazione dell'inizio del III millennio nel 2000. Nel 2001 venne realizzato l'orologio da polso pi\u00f9 complicato che sia mai stato prodotto, denominato \"Sky Moon Tourbillon\", contraddistinto dalla celebre cassa a due quadranti. La famiglia Stern mantiene ancora oggi la propriet\u00e0. L'attuale presidente \u00e8 Thierry Stern, mentre suo padre Philippe Stern \u00e8 dal 2009 presidente onorario.\nAnalogamente ad altri fabbricanti svizzeri l'azienda concentra gran parte della sua produzione sugli orologi a movimento meccanico, tuttavia nel corso della sua storia ha prodotto anche orologi al quarzo. Il primo di questi fu realizzato nel 1956. L'azienda \u00e8 molto celebre tra gli appassionati anche perch\u00e9 produce in proprio tutte le parti che compongono i suoi prodotti.\nProdotti famosi.\nOltre agli orologi prodotti in serie l'azienda realizza anche rare produzioni su commissione, ad esempio realizz\u00f2 per Henry Graves Jr. nel 1933 un orologio da taschino con 24 complicazioni tuttora considerato tra i pi\u00f9 complessi e costosi orologi mai prodotti, infatti il pezzo \u00e8 stato venduto ad un'asta per 11 milioni di dollari nel 1999 e, nel 2014, ha stabilito un nuovo record raggiungendo il prezzo di 17 milioni di euro, presso la casa d'aste Sotheby's.\nIl 10 aprile 2008 \u00e8 stato venduto ad un'asta da Sotheby's ad Hong Kong un orologio in platino per 1,49 milioni di dollari, cifra record per un orologio da polso; successivamente battuto dalla stessa azienda quando ad un'asta di Christie's a Ginevra un orologio della casa fu venduto a 6,26 milioni di Franchi svizzeri (5,50 milioni di dollari).\nNel 1851, Patek Philippe cominci\u00f2 a fornire orologi alla Regina Vittoria e a suo marito dopo che la sovrana del Regno Unito acquist\u00f2 un orologio della ditta all'Esposizione universale di Londra.\nNel 1989, per celebrare i 150 anni di attivit\u00e0, viene prodotto il Calibro 89, l'orologio da tasca con pi\u00f9 complicazioni prodotto sino ad oggi.\nTra i clienti reali dell'azienda si ricordano i papi Leone XIII e Pio IX, il Re Cristiano IX di Danimarca e sua moglie Luisa, Vittorio Emanuele III d'Italia e il sultano \u1e24usayn K\u0101mil. \nL'11 dicembre 2021 la casa d\u2019aste Phillips ha battuto all\u2019asta il primo segnatempo attualmente disponibile della serie limitata Patek Philippe Ref. 5711/1A-018 Nautilus, in acciaio inossidabile con quadrante Tiffany Blue. Battendo ogni record per un modello Nautilus 5711, il segnatempo \u00e8 stato venduto per oltre 5,7 milioni di euro. Il ricavato \u00e8 stato devoluto a The Nature Conservancy, un\u2019organizzazione ambientale globale con sede ad Arlington, in Virginia, tuttavia questo aspetto porta in gioco anche i vantaggi fiscali per l\u2019acquirente che in molti paesi ha la charity dove le donazioni vengono dedotte quasi interamente dalle tasse. Questo aspetto ha sollevato un\u2019accesa polemica nel mondo dell\u2019orologeria.\nSerie.\nLa produzione di tale azienda \u00e8 articolata in pi\u00f9 serie: "}
{"id": "4190982", "revid": "432055", "url": "https://it.wikipedia.org/wiki?curid=4190982", "title": "2020 Speedball", "text": ""}
{"id": "4190989", "revid": "767487", "url": "https://it.wikipedia.org/wiki?curid=4190989", "title": "Alexandru Mavrocordat Firaris", "text": "Fu gospodaro di Moldavia dal 1785 al 1786, anno in cui fugg\u00ec in Russia per non essere catturato dai Turchi."}
{"id": "4191000", "revid": "731410", "url": "https://it.wikipedia.org/wiki?curid=4191000", "title": "Lago dello Schener", "text": ""}
{"id": "4191001", "revid": "1305772", "url": "https://it.wikipedia.org/wiki?curid=4191001", "title": "Malenchini", "text": ""}
{"id": "4191002", "revid": "767487", "url": "https://it.wikipedia.org/wiki?curid=4191002", "title": "Febbre (romanzo)", "text": "Febbre (\"Fever\") \u00e8 un thriller medico scritto nel 1982 dallo scrittore statunitense Robin Cook.\nTrama.\nUn medico impegnato nella ricerca sul cancro, riceve la terribile notizia che la figlia \u00e8 ammalata di una forma molto aggressiva di leucemia. E si accorge che troppi bambini e ragazzi si ammalano di rarissime malattie mortali.\nSospetta che ci sia un agente contaminante e quando scopre che la locale fabbrica di plastica scarica i liquami nel fiume e nell'aria cerca di indagare e fa delle scoperte agghiaccianti."}
{"id": "4191008", "revid": "599013", "url": "https://it.wikipedia.org/wiki?curid=4191008", "title": "R\u0101m\u0101nuja", "text": "Massimo esponente dello \"vi\u015bi\u1e63t\u0101dvaita\" una delle interpretazioni classiche della scuola dei Ved\u0101nta, R\u0101m\u0101nuja \u00e8 considerato dallo \u015ar\u012b Vai\u1e63\u1e47ava-\"samprad\u0101ya\", il \" samprad\u0101ya \" vi\u1e63\u1e47uita diffuso soprattutto nel Tami\u1e3b N\u0101\u1e0du, come il pi\u00f9 importante maestro (\"\u0101c\u0101rya\") della tradizione, terzo nella tradizionale lista, preceduto da N\u0101thamuni e dal nipote di questi, Y\u0101muna.\nDatazione.\nLe biografie tradizionali del Ramanuja affermano che il teologo sia vissuto tra il 1017 e il 1137 d.C. per 120 anni. Tuttavia, l'insolita lunghezza e l'approssimazione di questo periodo ha portato gli studiosi a ritenere che la data di nascita possa posticiparsi tra i 20 e i 60 anni, mentre la sua morte, si sarebbe dovuta anticipare di ben 20 anni rispetto alle date tradizionali. Qualsiasi cronologia dipende in modo cruciale dal grande evento storico a cui le biografie tradizionali del teologo fanno riferimento: la persecuzione dei Srivaishnavas sotto la dinastia Chola da parte del re Kulothunga e dei successivi 12 anni di esilio del Ramanuja nella citt\u00e0 di Melkote, nella regione del Karnataka\nNel 1917, T.A. Gopinatha Rao propose una cronologia basata sul ciclo di vita convenzionale tra il 1017-1137. Ha identificato il re Chola con il re Kulothunga Chola I, che regn\u00f2 dal 1070 al 1120 d.C. e datato l'esilio del teologo a Melkote, tra il 1079 ed il 1126 d.C.. Tuttavia, questo potrebbe prolungare il periodo di esilio di 47 anni, e in ogni caso, Kulothunga non era un sovrano noto per essere intollerante e persecutorio verso lo Shivaismo.\nDal T. N. Subramanian, funzionario del governo della regione del Madras, venne proposta una cronologia diversa. Questa identifica re Chola con il re Kulothunga Chola II, che regn\u00f2 tra il 1133 ed il 1150 d.C., noto probabilmente per la sua persecuzione verso i seguaci della dottrina Vaisnavita, ponendo in esilio il Ramanuja tra il 1137 ed il 1148. L'ipotesi del Subramanian \u00e8 confermata da un frammento dell'ultima biografia Tamil del \"R\u0101m\u0101nuj\u0101rya Divya Caritai\", in cui si afferma che il Ramanuja complet\u00f2 la sua opera pi\u00f9 importante, il \"\u015ar\u012bbh\u0101\u1e63ya\", tra il 1155 ed il 1156. Ci\u00f2 nonostante, le iscrizioni del tempio di Karnataka indicano la presenza del Ramanuja e dei suoi discepoli solo prima del 1137 d.C. Si ipotizza che i biografi tradizionali abbiano cronologicamente unito due diverse visite del teologo a Mysore in una sola. Questa cronologia poi \u00e8 stata accettata da alcuni studiosi, ottenendo una probabile datazione tra il 1077 ed il 1157.\nQualunque sia l'esatto periodo della vita del Ramanuja, sembra chiaro che tutti e tre i grandi maestri \u015ar\u012bvai\u1e63\u1e47ava o adoratori di Visnu, siano vissuti sotto un clima politico ed ecumenico relativamente stabile dell'impero Chola, prima del suo declino avvenuto tra la fine del XII e l'inizio del XIII secolo d.C..\nStoria.\nDal V secolo in poi, la scena religiosa dell'India mut\u00f2 profondamente: convivevano, con le pi\u00f9 popolari tra le religioni inneggianti al sacrificio Vedico, le tradizioni non vediche: il Buddhismo e il Giainismo. In effetti, al personaggio del testo epico Tamil buddista del Manimekalai viene consigliato, ad un certo punto, di studiare le dottrine delle diverse scuole di filosofia ind\u00f9: Sankhya, Vaisheshika, Buddismo, \u0100j\u012bvika, C\u0101rv\u0101ka e il Giainismo. \u00c8 proprio in questo scenario politico religioso che i timori di un cambio verso la dottrina Buddista o Giainista abbia stimolato una grande rinascita Ind\u00f9 che raggiunse il suo culmine nel VII secolo e continu\u00f2 quasi fin nel II millennio.\nGli aspetti popolari di questa rinascita presero forma attraverso diversi intensi e mistici movimenti bhakti, rappresentati dalla visione Srivaishnavita dei dodici Alvars o santi poeti Tamil. Gli Alvars provenivano da tutti gli strati sociali, persino dalla casta dei shudra e fra di loro vi era anche una donna. L'intensa devozione della loro poesia e l'ostinazione con il quale affermavano che n\u00e9 il sesso n\u00e9 la casta rappresentavano un ostacolo verso un autentico rapporto con il divino, era una posizione insolita nel pensiero vedico classico, che poneva invece un forte accento sull'esercizio delle funzioni sociali e religiose proprie della rigida struttura sociale del tempo. Alcune poesie di questi autori vennero raccolte, nel X secolo d.C., dal Nathamuni, in un canone definitivo conosciuto come il \"N\u0101l\u0101yira Divya Prabandha\", o composizione divina di 4.000 versi, visto dalla comunit\u00e0 \u015ar\u012bvai\u1e63\u1e47ava come una preziosa fonte di rivelazione al pari dei Veda.\nDal punto di vista filosofico, questo periodo vide la nascita della scuola di filosofia Ved\u0101nta, che si concentr\u00f2 sulla spiegazione e sull'esegesi degli speculativi e filosofici commenti vedici conosciuti come le Upanishad. L'interpretazione non-dualista dell'Advaita del Vedanta venne sviluppata al tempo di Adi Shankara e poi da Mandana Misra. L'Advaita sosteneva che il Brahman rappresentato nelle Upanishad \u00e8 la realt\u00e0 statica, indifferenziata, assoluta, e che in ultima analisi, la percezione falsa della realt\u00e0 ultima \u00e8 dovuta all'avidy\u0101, o ignoranza.\nValutazione delle fonti.\nSi ritiene che singole opere dei maestri Vedanta non siano del tutto attendibili, per cui \u00e8 necessario fare riferimento a pi\u00f9 agiografie, sia in versi che in prosa, e che formano un importante corpus sanscrito dei vernacoli del Sud dell'India.\nTra le prime agiografie in prosa vi \u00e8 il R\u0101yirappa\u1e6di Guruparampar\u0101prabh\u0101va, detto anche le 6.000 strofe gloriose dei Maestri, da non confondere con il noto commento alla Prabandha Divya, anch'esso di 6.000 strofe, comunemente denominato \"Seimila\"\nTale opera venne scritta nel XIII secolo d.C. da Pi\u1e49pa\u1e3bakiya Perumal J\u012byar in un dialetto Tamil molto vicino al sanscrito, conosciuto come Ma\u1e47iprav\u0101la, anche se si conosce un'opera precedente di poesia sanscrita dal titolo Divya Suri Carita, o Atti dei Saggi Divini, scritto probabilmente nel XII secolo d.C. dal Garu\u1e0dav\u0101ha\u1e47a Pandita, un discepolo contemporaneo del Ramauja\nRecentemente sono state diffuse una serie di biografie tradizionali, come ad esempio alcune opere del XVI e del XVII secolo, tra cui il sanscrito Prapann\u0101m\u1e5bta e il \u015ar\u012bvai\u1e63\u1e47ava, a seguito della scissione di una comunit\u00e0 Ind\u00f9 in Va\u1e6dakalai e Te\u1e49kalai. Il Muv\u0101yirappa\u1e6di Guruparampar\u0101prabh\u0101va o \"Tremila glorie degli eredi dei Maestri\", attribuita al Brahmatantra Svatantra J\u012byar rappresenta la prima biografia Va\u1e6dakalai e riflette la visione Va\u1e6dakalai degli eredi successivi al Ramanuja. Un'ultima opera \u00e8 l'\u0100r\u0101yirappa\u1e6di Guruparampar\u0101prabh\u0101va, o \"Seimila glorie degli eredi dei Maestri\" in cui \u00e8 presente un paragrafo che descrive la biografia della comunit\u00e0 Ind\u00f9, Tenkalai.\nLe varie biografie si differenziano per enfasi, nei fatti, a volte per interi episodi. In generale, le biografie successive tendono ad essere pi\u00f9 fantasiose ed elaborate, e sia le biografie Va\u1e6dakalai che Te\u1e49kalai tendono a descrivere una visione settaria: per esempio, la biografia Te\u1e49kalai tende a dare enfasi agli episodi che riflettono atteggiamenti pi\u00f9 liberali, da parte del Ramanuja nei confronti delle caste, mentre le biografie Va\u1e6dakalai tendono generalmente a ridurli al minimo. Queste generalizzazioni sono spesso imprecise, rendendo difficile giungere ad una narrativa storica attendibile. Tuttavia, le biografie tradizionali concordano nella maggior parte dei fatti della vita del Ramanuja, e quindi \u00e8 possibile abbozzare uno schema della sua vita e delle sue realizzazioni.\nGli anni della sua formazione.\nRamanuja nacque a Ilaya Perumal in una famiglia di bramini del villaggio di Perumbudur, nella regione del Tamil Nadu, in India nel 1017 d.C. Figlio di Asuri Keshava Somayaji Deekshitar e Kanthimathi. Per citare l'articolo del Shyam Ranganathan sul Ramanuja nell'Enciclopedia di Filosofia in Internet: \"...fin da giovane lo si riteneva dotato di un intelletto prodigioso e dagli atteggiamenti liberali nei confronti delle caste...\". In questo periodo diventa amico di un santo locale della casta Shudra di nome Kancipurna, la cui occupazione era quella di fornire servizi per la statua del tempio locale della divinit\u00e0 Ind\u00f9 Vishnu. Ramanuja fu ammirato dalla devozione e dalla compassione mostrata dal Kancipurna nei confronti di Vishnu, per cui decise di che sarebbe diventato suo allievo, con grande orrore di Kancipurna che considerava l'umilt\u00e0 del Ramanuja nei suoi confronti, come un affronto alla decenza della casta.\nPoco dopo essersi sposato quasi adolescente, e dopo la morte del padre, Ramanuja e la sua famiglia si trasferirono nella vicina citt\u00e0 di Kancipuram. Qui trov\u00f2 il suo primo maestro formale, Yadavaprakasha, un professore esperto nella forma della filosofia Vedanta in voga a quel tempo, una forma di Vedanta avente forti affinit\u00e0 al monismo assoluto dell'(Advaita Ved\u0101nta ), ma pi\u00f9 vicina al concetto di Differenza-non-differenza del Bhedabheda Vedanta. Con il termine \"Vedanta\" si intende la \"Fine dei Veda\" e si riferisce alla filosofia espressa nella parte finale dei Veda, noto anche come le Upanishad, codificate nel sommario criptico dal Badharayana chiamato Vedanta Sutra o Brahma Sutra. Le perenni questioni di Vedanta sono: qual \u00e8 la natura del Brahman, o l'Assoluto, e qual \u00e8 la relazione tra la molteplicit\u00e0 degli individui e questo Assoluto?\nEra leggendaria per la sua giovane et\u00e0, l'incredibile intelligenza e capacit\u00e0 di comprendere concetti filosofici molto astratti. Prese l'iniziazione dal Yadavaprakasa, un rinomato studioso dell'Advaita Ved\u0101nta. Anche se il suo nuovo Maestro era molto impressionato dalla sua capacit\u00e0 di analisi, era preoccupato dell'importanza che il suo allievo dava alla bhakti (devozione). Dopo frequenti scontri di interpretazione, lo Yadavaprakasa decise che il giovane Ramanuja stava diventando una minaccia progettando un assassinio. Tuttavia, il cugino di Ramanuja Govinda Bhatta (uno degli allievi preferiti del Yadavaprakasa) scopr\u00ec la trama e lo aiut\u00f2 a fuggire. Una versione alternativa \u00e8 che uno degli studenti dello Yadavaprakasa avesse complottato per uccidere Ramanuja per compiacere il suo maestro, ma Sri Ramanuja riusc\u00ec egualmente a fuggire. In tale versione lo Yadavaprakasa rimase inorridito quando seppe del complotto. Dopo questa vicenda, il Ramanuja ritorn\u00f2 allievo del Yadavaprakasa, ma dopo un ulteriore disaccordo, il Maestro gli disse di andarsene. Il Kancipurna, mentore dell'infanzia del Ramanuja gli sugger\u00ec di incontrare il suo Maestro, lo Yamunacharya. Dopo aver rinunciato alla propriet\u00e0 di una casa, il Ramanuja part\u00ec per Srirangam per incontrare l'anziano filosofo della riemergente scuola di pensiero Vishishtadvaita, ma mor\u00ec prima del suo arrivo. I seguaci del Ramanuja raccontano la leggenda secondo la quale tre dita del cadavere del Yamunacharya si erano stranamente arrotolate. Il Ramanuja vide questo come un segno e cap\u00ec che il defunto Yamunacharya era preoccupato per tre compiti lasciati insospesi, che il Ramanuja promise di portare a termine:\nLa leggenda narra che nel momento in cui il Ramanuja aveva pronunciato il suo voto, le tre dita della mano del cadavere del Yamunacharya si raddrizzarono.\nRamanuja accett\u00f2 Yamunacharya come suo \"Manasika Acharya\" trascorrendo una fase di sei mesi durante la quale Mahapurna, l'allievo principale del Yamunacharya, lo introdusse alla filosofia del Yamunacharya, anche se formalmente non fece parte della comunit\u00e0 per almeno un anno. La moglie di Ramanuja segu\u00ec le regole braminiche molto rigide del suo tempo, criticando la moglie del Mahapurna come appartenente ad una casta inferiore, per cui lui e sua moglie lasciarono Srirangam. Ramanuja ad un certo punti si rese conto che la sua vita come capofamiglia interferiva con la sua ricerca filosofica e che con sua moglie stavano sorgendo profonde divergenze, per cui la rimand\u00f2 dai genitori di lei, rinunciando alla famiglia e diventando un Sanyasin.\nRamanuja inizi\u00f2 a viaggiare, tenendo delle vere proprie dispute filosofiche con i custodi dei diversi templi Vishnu. Molti di loro, dopo aver perso i dibattiti, divennero suoi discepoli. Standardizz\u00f2 inoltre la liturgia di questi templi, aumentandone il prestigio e l'appartenenza alla scuola del pensiero Srivaishnava. Fu in questo periodo che scrisse i suoi libri.\nRamanuja, era un Srivaishnavita, per cui dovette affrontare le minacce di alcuni governanti Chola Shivaiti, religiosamente intolleranti, per cui, con alcuni suoi seguaci, si trasfer\u00ec a Hoysala nel regno di Jain del re Bittideva e della regina Shantala Devi a Karnataka. Bittideva si convert\u00ec allo Srivaishanavismo. Alcune leggende affermano che, dopo che Ramanuja ebbe guarito la figlia dagli spiriti maligni, prese il nome di Vishnuvardhana (colui che cresce la setta di Vishnu). Tuttavia, la regina e molti dei ministri rimasero Giainisti in un regno noto a quel tempo per la sua tolleranza religiosa. Ramanuja ristabil\u00ec la liturgia della Cheluvanarayana presso il tempio di Melukote nei distretti Mandya e Vishnuvardhana, e ricostruendo i templi Vishnu come quelli di Chennakesava e Hoysaleswara. Tra i discepoli pi\u00f9 importanti troviamo il Koorathazhwan e il Mudaliyandan.\nI Cinque Acharya.\nSwami Ramanuja ha incorporato nel suo corpus gli insegnamenti di cinque persone diverse che egli riteneva essere il suoi acharya.\nThirukachchi Nambigal (Kanchipurna): Le 6 frasi o Perarulalan, e molti altri autori.\nLa filosofia Visistadvaita.\nLa filosofia di Ramanuja \u00e8 considerata come Vishishtadvaita perch\u00e9 unisce l'Advaita (unicit\u00e0 di Dio) con Vishesha (attributi).\nDifferenze con Adi Shankara.\nAdi Shankara aveva sostenuto che tutte le qualit\u00e0 o le manifestazioni percepibili sono illusorie e temporanee. Dio pu\u00f2 essere \"uno\" nonostante l'esistenza degli attributi, perch\u00e9 questi non possono essere univocamente determinati, in quanto non sono entit\u00e0 indipendenti. Si tratta delle \"Prakaras\" o modalit\u00e0, dei \" Sesha\" o accessori, e di \"Niyama\" o aspetti controllati, di ci\u00f2 che \u00e8 \"Brahman\".\nNel sistema filosofico del Ramanuja, il Signore (Narayana) possiede due \"Prakaras\" inseparabili o modalit\u00e0, vale a dire, il mondo e le anime. Questi sono a lui collegati come lo \u00e8 un corpo legato all'anima e non posseggono un'esistenza separata. Sono inerenti a lui come attributi di una sostanza. La materia e le anime costituiscono il corpo del Signore. Il Signore \u00e8 il loro abitante, e sono sotto il controllo della Realt\u00e0. La materia e le anime sono gli elementi subordinati, e sono chiamati \"Viseshanas\", attributi. Dio \u00e8 il \"Viseshya\" o ci\u00f2 che \u00e8 qualificabile.\nSecondo il Ramanuja, \u00e8 scorretta la posizione dell\"'advaitin\" secondo il quale \u00e8 sufficiente la comprensione delle \"Upanishad\" per portare alla conoscenza del Brahaman, senza conoscere e praticare il Dharma. La conoscenza del Brahman \u00e8 laddove termina l'ignoranza spirituale ed \u00e8 meditazione, un aspetto n\u00e9 razionale, n\u00e9 verbale.\nA differenza di Shankara, il Ramanuja sostiene che non vi \u00e8 alcuna fonte di conoscenza a sostegno della tesi che vi \u00e8 una distintinzione omogenea del Brahman. Tutte le fonti di conoscenza rivelano che ogni oggetto \u00e8 distinto dagli altri. Tutta l'esperienza rivela che ogni oggetto \u00e8 conosciuto, in un modo o in un altro, al di l\u00e0 della sua mera esistenza. La \"testimonianza\" dipende dalla capacit\u00e0 di distinguere ogni parte della frase (parole con significati distinti). Perci\u00f2 l'affermazione secondo la quale la \"testimonianza\" rende consapevole che la realt\u00e0 \u00e8 priva di distinzione \u00e8 contraddetta dalla natura stessa della testimonianza come mezzo di conoscenza. Anche la pi\u00f9 semplice cognizione percettiva rivela qualcosa (Bessie), in relazione a qualcos'altro (l'unghia rotta, \"Bessie ha l'unghia rotta,\" come \u00e8 noto percettivamente). L'inferenza dipende dalla percezione e le stesse cose distinte sono note, cos\u00ec come lo \u00e8 la percezione.\nLe sette obiezioni all'Advaita di Shankara.\nRamanuja individua ci\u00f2 che egli vede come sette difetti fondamentali della filosofia Advaita. Egli sostiene:\nBhagavad Ramanuja insegn\u00f2 ai suoi seguaci di rispettare profondamente tutti gli Sri Vaishnava senza distinzione di casta.\nNomi.\nSri Ramanuja possiede molti nomi, attribuiti in diversi momenti della sua vita:\nScritti.\nRamanuja probabilmente scrisse 9 libri. Sono anche definiti come le nove gemme preziose, le \"Navarathnas\".\nLa Riverenza come Acharya.\nIn quasi tutti i templi Sri Vaishnava, Ramanuja Acharya riveste un ruolo principale. Le sue benedizioni sono realizzate all'inizio di servizi devozionali. Presso alcuni templi, come nel Tempio Sri Venkateswara a Tirumala, nel tempio Sri Parthasarathy a Chennai, e nel Tempio Sri Swami Thirunarayana di Melukote vi sono santuari esclusivi dedicati a lui. Il testo Sattrumurai, alla fine dei servizi giornalieri in un tempio di Sri Vaishnava sempre concludere con le parole: \"... Sarva Desa Dasa Kaleshu Avyahata Parakrama | Ramanuja Arya Divyajna Vardhatam Abhivardhatam\" ...\"Lasciate che la pi\u00f9 eccelsa sapienza di Sri Ramanuja pervada in tutti i paesi, in ogni momento e senza alcun ostacolo\"\nTradizione Vivente.\nI Brahmini Iyengar dell'India del Sud seguono la sua tradizione filosofica. Nei templi Vishnu vengono cantati il Prabhandas Tamil al pari dei sanscriti Veda. A persone di tutte le comunit\u00e0, e non solo a bramani sono assegnati ruoli nei rituali a Srirangam e in altri templi principali.\nGrazie ai successori del calibro di Pillai Lokacharya, Vedanta Desika e Manavala Mamuni, vissuti nei secoli XIII e XIV secoli, sono stati tramandati alle generazioni successive i suoi discorsi filosofici. Diversi racconti agiografici suggeriscono che Ramanuja fosse un'incarnazione di Sri Adi-Sesha. La tradizione Swaminarayan del Gujarat traccia anche il suo acharya-parampara del Ramanuja attraverso R\u0101m\u0101nanda (al quale, secondo la leggenda \u00e8 stato concesso dal Ramanuja il Panca-samskara)."}
{"id": "4191010", "revid": "712828", "url": "https://it.wikipedia.org/wiki?curid=4191010", "title": "Battaglia del Morannon", "text": ""}
{"id": "4191011", "revid": "287204", "url": "https://it.wikipedia.org/wiki?curid=4191011", "title": "Cattura neutronica", "text": "La cattura neutronica \u00e8 un tipo di reazione nucleare nella quale un nucleo atomico cattura uno o pi\u00f9 neutroni, fondendosi con lui per formare un nucleo pi\u00f9 pesante. Poich\u00e9 i neutroni non hanno carica elettrica possono entrare in un nucleo pi\u00f9 facilmente dei protoni carichi positivamente, che sono respinti elettrostaticamente.\nLa cattura neutronica gioca un ruolo importante nella nucleosintesi stellare degli elementi pesanti. Nelle stelle essa pu\u00f2 procedere in due modi: come un processo rapido, o come un processo lento. I nuclei con masse maggiori di 56 non possono essere formati mediante reazioni termonucleari (cio\u00e8 mediante fusione nucleare), ma mediante cattura neutronica.\nCattura singola.\nIn presenza di un basso flusso neutronico, come in un reattore nucleare, ogni nucleo cattura al massimo un neutrone. Per esempio, quando l'oro naturale (197Au) \u00e8 irradiato da neutroni, si forma l'isotopo 198Au in uno stato altamente eccitato che poi decade rapidamente allo stato fondamentale di 198Au mediante l'emissione di raggi \u03b3. In questo processo, il numero di massa aumenta di uno. In termini di formula, questo \u00e8 scritto come 197Au+n \u2192 198Au+\u03b3, o in forma breve 197Au(n,\u03b3)198Au. Se si usano i neutroni termici, il processo \u00e8 chiamato cattura termica.\nL'isotopo 198Au \u00e8 un emettitore beta che decade nell'isotopo del mercurio 198Hg. In questo processo, il numero atomico sale di uno.\nCattura multipla.\nQuando il flusso neutronico \u00e8 molto alto, \u00e8 possibile che un nucleo riesca a catturare pi\u00f9 di un neutrone prima di decadere (e poi nel caso andare incontro ad una nuova cattura): questo processo di cattura multipla \u00e8 stato chiamato processo r (rapido). Si parla comunque di flussi cos\u00ec alti che la cattura multipla avviene solo nelle esplosioni stellari (novae, supernovae). Il numero di massa perci\u00f2 sale di una quantit\u00e0 elevata mentre il numero atomico (cio\u00e8, l'elemento) resta lo stesso. Solo dopo, i nuclei altamente instabili decadono attraverso molti decadimenti \u03b2- in nuclei stabili o instabili di numero atomico elevato.\nSezione di cattura.\nLa sezione d'urto (o sezione trasversale) neutronica dell'isotopo di un elemento chimico \u00e8 l'area effettiva della sezione d'urto che l'atomo di un isotopo presenta all'assorbimento, ed \u00e8 una misura della probabilit\u00e0 della cattura neutronica. \u00c8 solitamente misurata in barn (b).\nLa sezione d'urto dell'assorbimento \u00e8 spesso fortemente dipendente dall'energia dei neutroni. Due delle due misure pi\u00f9 comunemente specificate sono la sezione trasversale per l'assorbimento dei neutroni termici, e l'integrale della risonanza che considera il contributo dei picchi di assorbimento di certe energie dei neutroni specifiche di un particolare nuclide, solitamente al di sopra dell'intervallo termico, ma incontrata come moderazione nucleare rallenta il neutrone rispetto a un'energia originale elevata.\nL'energia termica del nucleo ha anche un effetto; quando le temperature salgono, l'allargamento Doppler aumenta la possibilit\u00e0 di catturare un picco di risonanza. In particolare, l'aumento della capacit\u00e0 dell'uranio 238 di assorbire i neutroni a temperature pi\u00f9 alte (e di farlo senza innescare una fissione) \u00e8 un meccanismo di retroazione (\"feedback\") negativa che aiuta a tenere i reattori nucleari sotto controllo.\nUsi in analisi chimica.\nL'analisi per attivazione neutronica pu\u00f2 essere usata per scoprire a distanza la composizione chimica dei materiali. Questo \u00e8 perch\u00e9 elementi diversi liberano una radiazione caratteristica diversa quando assorbono i neutroni. Ci\u00f2 la rende utile in molti campi legati all'esplorazione e alla sicurezza mineraria.\nAssorbitori neutronici.\nGli assorbitori neutronici che svolgono meglio la loro funzione sono gli isotopi radioattivi degli elementi che aumentano la loro stabilit\u00e0 assorbendo un neutrone. Un esempio di questi \u00e8 lo xeno-135 (emivita circa 9,1 ore), che assorbe un neutrone per dare luogo all'isotopo stabile xeno-136. Lo xeno-135 si forma attraverso una reazione nucleare a catena nei reattori nucleari a partire dalla scissione dell'uranio-235, dell'uranio-233 o del plutonio-239, che producono una certa quantit\u00e0 di iodio-135. Lo iodio-135 subisce quasi istantaneamente il decadimento radioattivo, emettendo una particella \u03b2 (avente un'emivita piuttosto breve), producendo a sua volta lo xeno-135. L'accumulo di xeno-135 nei reattori nucleari pu\u00f2 portare all'avvelenamento da xeno, con un conseguente peggioramento della funzionalit\u00e0 dei reattori.\nIl pi\u00f9 importante assorbitore neutronico \u00e8 il 10boro come 10B4C nelle barre di controllo, o acido borico come additivo per l'acqua di raffreddamento nei reattori nucleari ad acqua pressurizzata. Altri importanti assorbitori neutronici che sono usati nei reattori nucleari sono cadmio, afnio, gadolinio, cobalto, samario, titanio, disprosio, erbio, europio, molibdeno e itterbio; tutti i quali consistono solitamente di miscele di vari isotopi \u2014 alcuni dei quali sono eccellenti assorbitori di neutroni. Tali isotopi si presentano anche in combinazioni quali Mo2B5, diboruro di afnio, diboruro di titanio, titanato di disprosio e titanato di gadolinio.\nL'afnio, uno degli ultimi elementi stabili a essere scoperti, presenta un caso interessante. Anche se l'afnio \u00e8 un elemento pi\u00f9 pesante, la sua configurazione elettronica lo rende praticamente identico all'elemento zirconio, e si trovano sempre negli stessi giacimenti. Tuttavia, le loro propriet\u00e0 nucleari sono diverse in modo profondo. L'afnio assorbe avidamente i neutroni (l'Hf assorbe 600 volte di pi\u00f9 dello Zr), e pu\u00f2 essere usato nelle barre di controllo, mentre lo zirconio naturale \u00e8 praticamente trasparente ai neutroni. Perci\u00f2, lo zirconio \u00e8 un materiale di costruzione molto desiderabile per le parti interne dei reattori, compreso il rivestimento metallico delle due barre combustibili che contengono o uranio, plutonio, od ossidi misti dei due elementi (\"MOX fuel\").\nDi conseguenza, \u00e8 piuttosto importante essere in grado di separare lo zirconio dall'afnio nella loro lega naturale. Questo \u00e8 fatto senza spese soltanto utilizzando le moderne resine chimiche a scambio ionico. Resine simili si usano anche nelle barre combustibili nucleari del riprocessamento, quando \u00e8 necessario separare l'uranio e il plutonio, e a volte il torio."}
{"id": "4191013", "revid": "72396", "url": "https://it.wikipedia.org/wiki?curid=4191013", "title": "Vittorio Col\u00f2", "text": "Biografia.\nDa studente liceale, partecip\u00f2 al \u201cGran Premio dei Giovani\u201d del 1929. Arriv\u00f2 alla finale nazionale del pentathlon. Fece parte della scuola di atletica Quercia di Rovereto.\nPer gli studi universitari in Chimica industriale si trasfer\u00ec a Milano, dove si laure\u00f2 al Politecnico nel 1938. Divenne successivamente dipendente di un'azienda di chimica farmaceutica. Smise di gareggiare a livello nazionale da giovane. Si spos\u00f2 a cinquant'anni con la moglie Enrica, ebbero un unico figlio.\nDopo il pensionamento nel 1972, ritorn\u00f2 a gareggiare vista la grande passione che provava da sempre, con l'associazione Atletica Riccardi. Fece l'allenatore, suo allievo fu Andrea Colombo.\nSuccessivamente partecip\u00f2 alle gare Master, campionato mondiale diviso per fasce d'et\u00e0. Dal 1977 in poi, quando vinse i 100 metri nella categoria over 65, ha sempre gareggiato, continuando a stabilire record. Nel decathlon, a 85 anni durante i Campionati del mondo master di atletica leggera del 1997 in Sudafrica, vinse sette medaglie d'oro. Arriv\u00f2 fino alla M95 per gli ultranovantenni, detenendo 25 record italiani e mondiali tra salto in lungo, salto triplo, salto in alto, salto con l'asta, 100 metri e 200 metri, tra i quali il record del mondo over 90 dei 200 metri, del salto in lungo (3 metri a 93 anni), dei 60 e del triplo salto indoor.\nNel 2005, a quasi 95 anni d'et\u00e0, causa un aneurisma all'arteria femorale si ritir\u00f2 dall'attivit\u00e0 agonistica, salvo tornare brevemente alle competizioni nel 2007 per i Campionati Italiani Master (dove stabil\u00ec due record italiani).\nAfflitto da problemi personali (tra cui le cattive condizioni di salute della moglie), mor\u00ec suicida a quasi 101 anni, sparandosi un colpo di pistola alla testa all'interno della Chiesa di Santa Maria Nascente, al QT8 di Milano, dopo aver scritto su un pezzo di carta \u00abChiamate mio figlio\u00bb e il numero di telefono.\nDopo la cremazione, le sue ceneri vennero poste in una celletta del cimitero di Lambrate."}
{"id": "4191017", "revid": "599013", "url": "https://it.wikipedia.org/wiki?curid=4191017", "title": "Domenico Galli (calciatore)", "text": "Carriera.\nGioc\u00f2 nel Milan per una sola stagione disputando una sola partita ufficiale, la semifinale del 1903 contro la ."}
{"id": "4191020", "revid": "2008079", "url": "https://it.wikipedia.org/wiki?curid=4191020", "title": "Il reame perduto", "text": "Il reame perduto \u00e8 il primo libro della saga Cronache del regno della fantasia, scritta dagli autori di Geronimo Stilton. Geronimo Stilton viene rappresentato come autore del romanzo ma la storia non parla n\u00e9 di lui, n\u00e9 di Tea, Benjamin, Trappola Stilton o qualsiasi altro personaggio di Topazia, l'isola immaginaria nella quale vivono i personaggi inventati dagli autori. La vicenda ruota invece intorno alle avventure di ragazzi e ragazze del Regno della Fantasia, vissuti molto prima che Geronimo Stilton vi entri per la prima volta. Il seguito del romanzo \u00e8 il libro \"La porta incantata\" e l'avventura continua con \"La Foresta Parlante\", il terzo libro della serie (composta da sei libri).\nTrama.\nVi fu un tempo assai lontano in cui il Regno della Fantasia era abitato da molti popoli che vivevano in pace e armonia. Per tenere viva l'amicizia tra tutte le genti, le fate collocarono in ogni reame un Portale, un passaggio per trasportare gli abitanti nelle immense terre del Regno. Ma le streghe cercarono di approfittarne, tramando nell'oscurit\u00e0. Nessuno si accorse di ci\u00f2 che stava accadendo, finch\u00e9 non fu troppo tardi. Fu cos\u00ec che inizi\u00f2 la storia del Reame Perduto. Gli Elfi dei Boschi, mentre soccombevano sotto il giogo della Nera Regina, riuscirono a far fuggire Audace, il prescelto. Audace era solo un bambino quando giunse nel regno degli Elfi Stellati. Fu nel suo quindicesimo compleanno, nell'anno della Stella Fulgente, che scopr\u00ec il mistero che circondava il Portale e il Reame da cui proveniva. E decise di andare incontro al proprio destino."}
{"id": "4191026", "revid": "345405", "url": "https://it.wikipedia.org/wiki?curid=4191026", "title": "Aleva il Rosso", "text": "Vissuto verso la fine del VI secolo a.C., \u00e8 il fondatore della dinastia degli Alevadi, divise la Tessaglia in tetrarchie (Pelasgiotide, Ftiotide, Tessaliotide, Estieotide) e fu governatore di Larissa."}
{"id": "4191027", "revid": "599013", "url": "https://it.wikipedia.org/wiki?curid=4191027", "title": "Guido Gregoletto", "text": "Carriera.\nGioc\u00f2 nel Milan per una sola stagione disputando una sola partita ufficiale, la semifinale del 1903 contro la .\nMa nel Milan oltre a giocatore, fu anche segretario nel 1900-1901 e dirigente dal 1902 al 1904."}
{"id": "4191032", "revid": "1343586", "url": "https://it.wikipedia.org/wiki?curid=4191032", "title": "Maregge", "text": "Maregge \u00e8 una frazione del comune di Bosco Chiesanuova, in provincia di Verona, che si trova sui Monti Lessini ad un'altitudine di 1.264 m.\nLa localit\u00e0 \u00e8 ubicata nell'alta Val Squaranto e dista poco pi\u00f9 di quattro chilometri dal proprio capoluogo di comune, raggiungibile con la SP 6. L'abitato \u00e8 posto alle porte del Parco della Lessinia.\nNel centro della localit\u00e0 si trova un oratorio, del XVIII secolo, affrescato e con un piccolo campanile, intitolato a San Michele Arcangelo e consacrato nel 1725. Presso l'oratorio vi \u00e8 anche una locanda aperta fin dal settecento e tuttora in attivit\u00e0.\nNei pressi della frazione vi sono le contrade \"Beccherli\" e \"Covile\"."}
{"id": "4191035", "revid": "124741966", "url": "https://it.wikipedia.org/wiki?curid=4191035", "title": "Chiesa di San Pietro (Malm\u00f6)", "text": "La chiesa di San Pietro di Malm\u00f6 (in svedese \"Sankt Petri kyrka\") \u00e8 una grande chiesa luterana situata a Malm\u00f6.\nLa sua costruzione inizi\u00f2 nel 1319. \u00c8 costruita in stile gotico ed ha una torre alta 105 metri."}
{"id": "4191037", "revid": "1305772", "url": "https://it.wikipedia.org/wiki?curid=4191037", "title": "Bo\u0159enovice", "text": "Bo\u0159enovice (in tedesco \"Borschenowitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4191038", "revid": "1948203", "url": "https://it.wikipedia.org/wiki?curid=4191038", "title": "Video viaggio", "text": "Video viaggio \u00e8 un DVD dei Timoria, pubblicato dalla Polygram nel 2004.\n\u00c8 una raccolta di tutti i videoclip della band, raggruppati in ordine cronologico, prodotti dal 1990 al 2002.\nDa notare come \"Eta Beta\" (1997) sia l'unico album del gruppo dal quale non \u00e8 stato estratto alcun video."}
{"id": "4191041", "revid": "110157", "url": "https://it.wikipedia.org/wiki?curid=4191041", "title": "Brusn\u00e9", "text": "Brusn\u00e9 (in tedesco \"Brusin\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4191042", "revid": "110157", "url": "https://it.wikipedia.org/wiki?curid=4191042", "title": "B\u0159est", "text": "B\u0159est (in tedesco \"Briest\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4191043", "revid": "287204", "url": "https://it.wikipedia.org/wiki?curid=4191043", "title": "Cetechovice", "text": "Cetechovice (in tedesco \"Cetechowitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4191048", "revid": "110157", "url": "https://it.wikipedia.org/wiki?curid=4191048", "title": "D\u0159\u00ednov (Zl\u00edn)", "text": "D\u0159\u00ednov (in tedesco \"Drzinow\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4191050", "revid": "110157", "url": "https://it.wikipedia.org/wiki?curid=4191050", "title": "Os\u00ed\u010dko", "text": "Os\u00ed\u010dko (in tedesco \"Ositschko\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4191051", "revid": "599013", "url": "https://it.wikipedia.org/wiki?curid=4191051", "title": "Attilio Firpi", "text": "Carriera.\nFu il primo calciatore uruguaiano a giocare nel Milan. Milit\u00f2 nella squadra rossonera per una stagione, disputando una sola partita ufficiale contro l'."}
{"id": "4191053", "revid": "287204", "url": "https://it.wikipedia.org/wiki?curid=4191053", "title": "T\u0159eb\u011btice (Zl\u00edn)", "text": "T\u0159eb\u011btice (in tedesco \"Trebietitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4191054", "revid": "57342", "url": "https://it.wikipedia.org/wiki?curid=4191054", "title": "Afonso I del Congo", "text": "Nato \"Mani Sunda\", fu allevato dai portoghesi e ribattezzato \"Afonso\". Fervente cattolico, diffuse il cristianesimo in Congo combattendo contro suo zio, l'animista Mani Pango. Fu \"manikongo\" (re) dal 1509 al 1543.\nBiografia.\nGli anni prima dell'ascesa.\nNato Mvemba a Nzinga, figlio di Manikongo (Mwene Kongo) (re) Nzinga a Nkuwu, pi\u00f9 noto con il nome di battesimo di Giovanni I, quinto re della dinastia del Congo. Al tempo del primo sbarco dei portoghesi nel regno del Congo nel 1491, la capitale era Mbanza Kongo e Mvemba a Nzinga aveva gi\u00e0 trent'anni ed era stato nominato governatore della provincia di Nsundi (a nord-est), ed era gi\u00e0 stato predestinato erede al trono di suo padre. Preso in simpatia dai portoghesi, venne battezzato col nome di Alfonso dopo che anche suo padre decise di convertirsi al cristianesimo. Studi\u00f2 dunque con insegnanti di lingua portoghese per dieci anni: le lettere di resoconto che i sacerdoti inviavano al re del Portogallo dipingono ancora oggi Alfonso come uno studente entusiasta di convertirsi al cristianesimo e di apprenderne i fondamenti. Attorno al 1495, Manikongo proclam\u00f2 ufficialmente il cristianesimo come religione di stato e Alfonso accolse ufficialmente delegazioni di sacerdoti cattolici nella provincia di Nsundi. Con grande dispiacere di molti suoi compaesani in quest'epoca si impegn\u00f2 a distruggere oggetti artistici e tradizionali della cultura congolese per non offendere la sensibilit\u00e0 dei cattolici portoghesi.\nL'ascesa al trono.\nNel 1506 re Giovanni I (il nome prescelto da Nzinga a Nkuwu dopo la sua conversione al cristianesimo) mor\u00ec, e altri potenziali rivali si fecero avanti per avere il controllo del regno. Il Congo era di norma una monarchia pi\u00f9 elettiva che ereditaria e per questo Alfonso non aveva garantito il trono a prescindere, ma concorse a quella carica assistito dalla madre che si premur\u00f2 di mantenere segreta la morte di Giovanni I e predispose che il figlio Alfonso si recasse nella capitale di Mbanza Congo per iniziare a raccogliere sostenitori. Pertanto quando la morte del re alla fine venne annunciata, Alfonso si trovava gi\u00e0 in citt\u00e0.\nLa battaglia di Mbanza Congo.\nLa pi\u00f9 strenua opposizione alle pretese di Alfonso proveniva dal suo fratellastro Mpanzu a Kitima (o Mpanzu a Nzinga). Mpanzu si mosse immediatamente per creare un esercito nelle province con l'intento di marciare su Mbanza Kongo. L'aderenza di Alfonso al cattolicesimo era vista come un affronto alla cultura congolese stessa da parte dei tradizionalisti che vedevano in Mpanzu un migliore successione al trono. Lo scontro nella capitale fu inevitabile ma Alfonso ebbe la meglio e le cronache dell'epoca dipinsero questa vittoria come un miracolo: il cronista locale Paiva Manso riporta che, sebbene le armate di Mpanzu a Kitima fossero pi\u00f9 numerose, egli dovette abbandonare il campo di battaglia terrorizzato dopo la celeste apparizione di San Giacomo il Maggiore e cinque cavalieri armati nel cielo, chiaro segno che Dio (e i portoghesi con lui) era dalla parte di Alfonso.\nLa storia, narrata in una lettera (oggi perduta) per mano dello stesso Alfonso, era ovviamente intrisa di allegoria. Ci\u00f2 che \u00e8 noto \u00e8 che Mpanzu cadde in una trappola (sul modello di quelle in uso all'epoca, a buca nel terreno coperta di foglie con aghi acuminati all'interno) durante il ritiro del suo esercito o venne fatto giustiziare da Alfonso poco dopo la battaglia. I portoghesi apparentemente rimasero estranei alla battaglia n\u00e9 tanto meno i missionari presenti nel regno ne fecero menzione nelle loro lettere al re del Portogallo. Da quel momento in poi il cristianesimo divenne ancora pi\u00f9 forte in Congo e lo stesso \"miracolo\" venne immortalato nello stemma del regno del Congo. Lo stemma era ancora in uso in Congo nel 1860.\nIl regno.\nParadossalmente, ci\u00f2 che pi\u00f9 sappiamo della storia del Congo durante il regno di Alfonso \u00e8 lui stesso a raccontarlo in una serie di lunghe lettere scritte in portoghese e inviate principalmente ai re Manuele I e Giovanni III. Le lettere, estremamente dettagliate, narrano anche alcuni aspetti interessanti dell'amministrazione del paese all'epoca, oltre a ribadire il comportamento generale o specifico degli ufficiali portoghesi in servizio in Congo.\nNel libro \"King Leopold's Ghost\" (1998), Adam Hochschild defin\u00ec Alfonso come un \"modernizzatore selettivo\" dal momento che se da un lato accolse le innovazioni scientifiche europee e la chiesa cattolica, dall'altro si rifiut\u00f2 di adottare il codice legislativo portoghese e vendere terra ai procacciatori d'affari. Difatti Alfonso ridicolizz\u00f2 le \"Ordena\u00e7\u00f5es Manuelinas\" (il nuovo codice di leggi portoghesi) quando le lesse nel 1516, chiedendo all'emissario portoghese de Castro, \"Qual \u00e8 la punizione, Castro, per mettere un mio piede sulla terra?\" evidenziando la complessit\u00e0 delle norme in esso contenute e talvolta la loro inutilit\u00e0 ai suoi occhi.\nLa conversione del Congo al cristianesimo.\nAlfonso \u00e8 noto soprattutto per aver dato il via a un profondo e lungo tentativo di convertire il Congo al cattolicesimo, costituendolo dapprima come religione di stato e poi finanziandolo con la creazione di tasse apposite e scuole d'insegnamento. Al 1516 vi erano 1000 studenti nella scuola reale, e altre scuole delle province accolsero molti altri studenti, soprattutto tra gli appartenenti alle classi agiate. Alfonso inoltre vide la possibilit\u00e0 di creare una teologia appropriata per unire le tradizioni religiose della propria terra con quelle del cristianesimo. Studi\u00f2 diversi libri teologici dell'epoca al punto, secondo quando riportato da Rui de Aguiar (il cappellano reale portoghese che lo seguiva in quest'opera) da portarseli a letto e da dormirci sopra. Per venire incontro a questa esigenza, Alfonso invi\u00f2 diversi dei suoi figli e dei rampolli delle famiglie nobili del suo regno a studiare in Europa, tra cui appunto un suo figlio Henrique Kinu a Mvemba, che nel 1518 venne elevato allo status di vescovo titolare della diocesi di Utica, in Nord Africa, ma continuando a prestare servizio in Congo sino alla sua morte nel 1531.\nGli sforzi di Alfonso nella promozione della cultura occidentale e del cristianesimo ebbero diversi risvolti: l'aristocrazia congolese adott\u00f2 nomi, titoli, stemmi e stili di vestiario tipici della cultura portoghese. I giovani della nobilt\u00e0 vennero come gi\u00e0 detto inviati in Europa per perfezionare la loro educazione. Le feste cristiane vennero promosse e osservate scrupolosamente, vennero erette chiese e gli artigiani locali si impegnarono nella creazione di oggetti di culto cristiani ritrovati ancora in uso dai missionari nel XIX secolo.\nSignificativo \u00e8 il fatto che vennero costituite anche delle confraternite su imitazione delle pratiche cattoliche portoghesi, con processioni popolari dedicate a santi o alle confraternite stesse, oltre a raccogliere fondi per la chiesa congolese. Alcune di queste tradizioni sopravvivono ancora oggi in alcune comunit\u00e0 di ex schiavi presso Albany, a Pinkster.\nLe motivazioni che spinsero Alfonso a dimostrarsi cos\u00ec propenso al cristianesimo sono ancora oggi dibattute dagli storici: alcuni dubitano dell'autenticit\u00e0 della fede del re congolese e sostengono che questa sua nuova fede fosse motivata dalla realt\u00e0 economica e politica del suo tempo. Anche se questi argomenti appaiono discussi ancora oggi, quello che \u00e8 chiaro \u00e8 che la proclamazione del cristianesimo in Congo ebbe effetti notevoli e riavvicin\u00f2 di molto il regno alla realt\u00e0 europea.\nLa tratta degli schiavi.\nNel 1526 Alfonso scrisse una serie di lettere al re del Portogallo condannando il comportamento violento assunto dalla popolazione portoghese nel suo regno e condann\u00f2 pesantemente la tratta atlantica degli schiavi africani. Il sovrano giunse al punto di sostenere che i portoghesi assistevano i briganti del suo stato e illegalmente si preoccupavano di rapire le persone onde renderle schiave. I suoi sforzi per chiudere questo commercio si dimostrarono inutili e ancora una volta Alfonso fu costretto a cedere e alla fine stabil\u00ec la fondazione di una commissione governativa per determinare la legalit\u00e0 di tutte le persone schiavizzate e vendute.\nAlfonso era un soldato determinato ed estese il controllo effettivo del Congo a sud. La sua lettera del 5 ottobre 1514 rivela delle connessioni tra gli uomini di Alfonso, i mercenari portoghesi al servizio del regno del Congo e la cattura e la vendita di schiavi.\nNel 1526 Alfonso scrisse due lettere sul fenomeno dello schiavismo al re del Portogallo, denunciando per\u00f2 ancora una volta l'ingerenza dei portoghesi nel suo regno e l'intensificazione dei loro traffici. In una di queste lettere scrisse:\nAlfonso riteneva che il commercio degli schiavi dovesse essere soggetto alle leggi del Congo e non a quelle del Portogallo.\nLa morte.\nSul finire della sua vita, i figli e nipoti di Alfonso iniziarono ad assicurarsi la loro successione e nel 1540 venne programmato un attentato alla sua vita che per\u00f2 termin\u00f2 in un nulla di fatto. Mor\u00ec alla fine del 1542 o all'inizio del 1543, lasciando suo figlio Pietro a succedergli. Anche se suo figlio venne ben presto detronizzato da un pronipote, Diego (nel 1545), i suoi discendenti continuarono a regnare come re del Congo."}
{"id": "4191055", "revid": "709565", "url": "https://it.wikipedia.org/wiki?curid=4191055", "title": "Volcana (Marvel Comics)", "text": "Volcana il cui vero nome \u00e8 Marsha Rosenberg, \u00e8 un personaggio dei fumetti, creato da Jim Shooter (testi) e Mike Zeck (disegni), pubblicato dalla Marvel Comics. La sua prima apparizione avviene in \"Marvel Super Heroes: Secret Wars\" (vol. 1) n. 3 (luglio 1984).\nBiografia del personaggio.\nMarsha Rosenberg \u00e8 nata e cresciuta in un sobborgo di Denver, Colorado.\nL'infanzia di Marsha si dimostr\u00f2 socialmente difficile, fra l'imbarazzo dei suoi coetanei per l'eccessivo sovrappeso. L'unica amicizia vera su cui poteva contare era Mary \"Skeeter\" MacPherran, anch'essa non molto popolare tra i giovani ma per il problema contrario: era pelle e ossa e veniva da un ambiente povero.\nLe due amiche lavoravano come commesse per arrotondare ma erano costantemente derise e umiliate dalla ricca e spocchiosa Vanessa Ashwood. A Denver nel frattempo faceva le sue prime apparizioni la seconda Donna Ragno e Marsha not\u00f2 che i suoi capelli erano dello stesso colore di Mary. Cos\u00ec Marsha sparse la voce falsa che la vera Donna Ragno fosse Mary, che vide la sua popolarit\u00e0 crescere notevolmente tra i suoi coetanei, al punto che furono invitate a una festa di gala dalla spocchiosa Vanessa Ashwood. Durante la festa, Denver fu strappata dalla terra dal pericoloso Arcano per creare il pianeta Battleworld, ma la vera Donna Ragno salv\u00f2 gli ospiti della festa intrappolati dai detriti. Vanessa e le sue amiche si resero conto dell'inganno di Mary e Marsha e le inseguirono nelle foreste di Battleworld.\nSpaventate dalla furia di Vanessa, si nascosero nella foresta e incontrarono il Dottor Destino che era alla ricerca di reclute per il suo esercito di supercriminali per combattere i supereroi, cos\u00ec offr\u00ec alle ragazze la possibilit\u00e0 di ottenere superpoteri. Utilizzando le tempeste di energia di un feroce alieno, Destino modific\u00f2 geneticamente le due ragazze, trasformando Marsha in Volcana e Mary in Titania.\nIn seguito Volcana si trover\u00e0 a combattere contro She-Hulk. Volcana svilupp\u00f2 una storia d'amore con Owen Reece Molecola. Quando Molecola venne ferito in battaglia dagli X-Men, Marsha fece un accordo con Incantatrice per salvarlo, in cambio di tutto quello che lei avrebbe voluto.\nGuerre Segrete II.\nA differenza della sua amica, Titania divenne una supercriminale a tempo pieno.\nDopo le Guerre Segrete II, Volcana collabor\u00f2 con i Fantastici quattro per liberare Molecola da un cubo cosmico di Arcano e con i Vendicatori e Silver Surfer per riparare ai danni dello stesso.\nPoteri e abilit\u00e0.\nVolcana ha la capacit\u00e0 di trasformare il suo corpo in tre forme distinte vulcaniche.\nNella forma di Plasma pu\u00f2 proiettare raffiche di 5.000 Fahrenheit di calore, fino a una distanza di 40 metri, Il suo corpo in questa forma \u00e8 circondato da una corona di plasma surriscaldato, che si scioglie o brucia la maggior parte dei proiettili che lo toccano.\nNella forma di pietra ha una elevata resistenza al danno.\nVolcana possiede una forza sovrumana che le permette di sollevare fino a 50 tonnellate."}
{"id": "4191059", "revid": "110157", "url": "https://it.wikipedia.org/wiki?curid=4191059", "title": "Troubky-Zdislavice", "text": "Troubky-Zdislavice (in tedesco \"Traubek-Zdischlawitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4191061", "revid": "110157", "url": "https://it.wikipedia.org/wiki?curid=4191061", "title": "Uh\u0159ice (Zl\u00edn)", "text": "Uh\u0159ice (in tedesco \"Auherschitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4191063", "revid": "124123", "url": "https://it.wikipedia.org/wiki?curid=4191063", "title": "Rudolf Kalvach", "text": "\u201cEgli [Rudolf Kalvach] \u00e8 uno dei talenti pi\u00f9 particolari della nuova generazione di artisti. I grandi pannelli smaltati e gli studi decorativi a tempera rivelano nella ricca e intensa vivacit\u00e0 cromatica e nella soluzione delle linee una forte tendenza personale a effetti decorativi. La sua evoluzione artistica \u2013 interrotta dalla malattia \u2013 lo ricondurr\u00e0 di nuovo, si spera, a quelle altezze che, in modo cos\u00ec promettente, ha conquistato\u201d\nRudolf Kalvach \u00e8 una figura artistica singolare nel panorama artistico di inizio Novecento. La sua carriera artistica si svolge parallelamente alla sua formazione alla \"Kunstgewerbeschule\", la scuola di arti applicate del k. k. \u00d6sterreichischen Museums f\u00fcr Kunst und Industrie (oggi: Universit\u00e4t f\u00fcr angewandte Kunst Wien), e viene bruscamente interrotta da un primo ricovero a causa di disturbi mentali, da cui non si riprender\u00e0 pi\u00f9 e a cui ne seguir\u00e0 un secondo. \nLa creativit\u00e0 di Kalvach, pur in un breve periodo, si manifesta per\u00f2 in diversi ambiti: dalla serie di cartoline per la \"Wiener Werkst\u00e4tte\" in cui presenta un repertorio fantastico popolato da bizzarri uomini e animali, spesso accompagnati da scritte ironiche, alle due serie di tarocchi stampate per il Llyod Austriaco, dove le navi della compagnia di navigazione sono ritratte accanto a personaggi immaginari, al ciclo xilografico dedicato alla vita nel porto di Trieste, in cui in un sapiente gioco di luci e ombre le grandi figure delle navi sono contrapposte alle figure dei lavoratori. Il talento di Kalvach si manifesta per\u00f2 soprattutto nella tecnica dello smalto, di cui \u00e8 un maestro insuperato. Nelle piccole placche piccole figure umane si animano su sfondi traslucidi astratti di grande forza cromatica. Dell'artista sono noti anche alcuni dipinti, di cui il pi\u00f9 grande \u00e8 \"La caccia\", in cui, nonostante lo stile stilizzato e dalle tendenze espressioniste, non emerge la forza presente negli altri lavori.\nPrimi anni.\nIl 22 dicembre 1883 nasce a Vienna Rudolf Kalvach, probabilmente il secondo dei sette figli di Peter Kalvach (anche Kalwach) e Adelheid Sofie, nata Kigl. Peter Kalvach, conducente di locomotive per la \"S\u00fcdbahn-Gesellschaft\", la societ\u00e0 delle ferrovie meridionali, era originario di Reichenau in Boemia, allora regione appartenente alla monarchia austro-ungarica, di conseguenza anche Rudolf Kalvach \u00e8 \u201cpertinente\u201d a Reichenau. Dei primi anni e della formazione non si conoscono altri dettagli se non la frequentazione di 2 anni di ginnasio e 4 di conservatorio.\nFormazione. 1900-1908.\nNell'ottobre 1900 Rudolf Kalvach si iscrive come studente regolare alla \"Kunstgewerbeschule del k. k. \u00d6sterreichischen Museums f\u00fcr Kunst und Industrie\" (oggi: Universit\u00e4t f\u00fcr angewandte Kunst Wien), dove studi\u00f2, con interruzioni, grazie a diverse borse di studio fino al 1912. Gi\u00e0 nel maggio 1901 Kalvach partecipa con i suoi compagni della classe di Roller ad un'esposizione della Kunstgewerbeschule. \nIn seguito al trasferimento dei genitori e dei fratelli a Trieste nel 1901 l'artista affitta una stanza nel 4. distretto viennese, a Favoritenplatz 1. \nNell'autunno del 1903 il monogramma di Kalvach e un disegno di una pubblicit\u00e0 per un negozio di giocattoli vengono pubblicati nell'album Die Fl\u00e4che. Nel 1904/05 assolve l'obbligo di leva. \nNel 1905/06 Kalvach riprende i suoi studi nella classe di pittura e disegno, che ora \u00e8 tenuta da Carl Otto Czeschka. Nel giugno 1906 Kalvach assieme alle compagne e ai compagni del corso prende parte ad un'esposizione scolastica, dove presenta un \"Bilderbuch\", un libretto per bambini eseguito con la tecnica dello stencil. Nel dicembre 1906 assieme a 14 compagni della \"Kunstgewerbeschule\", in particolare della classe di Alfred Roller, Kalvach partecipa alla mostra del gruppo \"Die Jungen\" (i Giovani) nella galleria Miethke. Accanto a Kalvach espongono i colleghi Gertrud Bartl, Marie Cyrenius, Fritz Dietl, Hilde und Nora Exner, Moriz Jung, Anton Kling, Magda Mautner von Markhof, Hilde Raschke, Emma Schlangenhausen, Josef Streyc, Ludwig Wallner, Eduard Josef Wimmer-Wisgrill und Fritz Zeymer. Nel 1907 Rudolf Kalvach inizia a collaborare con la \"Wiener Werkst\u00e4tte\". Su suo disegno vengono stampate 21 cartoline e tre Bilderbogen, attraverso i quali l'artista si fa conoscere ad un pubblico pi\u00f9 ampio.\nDurante l'anno accademico Kalvach inizia la serie di xilografie con scene del porto di Trieste, che lo impegner\u00e0 a lungo.\nNella vetrina del negozio della \"Wiener Werkst\u00e4tte\" nel centro di Vienna, al Graben 15 vengono esposte tre di queste xilografie e due dipinti (Natale e Scena fantastica). Entrambi i dipinti vennero in seguito appesi come decorazione nella stanza dei bambini a Palazzo Stoclet a Bruxelles. \nNel giugno 1908 Rudolf Kalvach conclude la sua formazione come studente ordinario della \"Kunstgewerbeschule\". Il 21 aprile 1908 Rudolf Kalvach sposa Marie Klarer a Trieste, dove quattro giorni dopo nasce la loro prima figlia, Olga. \nLa famiglia Kalvach vive a Trieste, mentre l'artista si sposta regolarmente tra Vienna e l'allora citt\u00e0 portuale austriaca.\nAlla \"Kunstschau\" 1908, che si tiene a Vienna dal 1\u00ba giugno fino al 16 novembre, Kalvach \u00e8 presente con tre manifesti nella la sala dei manifesti di Berthold L\u00f6ffler \u2013 due per l'\u00d6sterreichischer Lloyd con scene del porto e uno per la Kunstschau stessa. Inoltre vengono esposte due xilografie con scene del porto e cinque dipinti.\nDal 22 aprile al 4 luglio 1909 Kalvach partecipa alla \"Internationalen Kunstschau\" a Vienna, dove espone due pannelli decorativi e delle opere su carta a colori. Inoltre vengono presentate due xilografie di Kalvach con scene del porto (sala 44) alla X. Mostra d'Arte Internazionale, che si tiene al \"Glaspalast\" di Monaco di Baviera da giugno a ottobre 1909.\nIl successo. 1909-1912.\nKalvach frequenta dal 1909 al 1912 il corso speciale di smalto di Adele von Stark alla \"Kunstgewerbeschule\", e continua a partecipare ad importanti esposizioni: nel dicembre 1909 Kalvach \u00e8 presentato con otto xilografie alla mostra della Neukunstgruppe al Salon Pisko a Vienna. Nella seconda esposizione della Neukunstgruppe nel gennaio 1910 nel Club delle artiste tedesche (Klub deutscher K\u00fcnstlerinnen) a Praga sono proposti quattro disegni ed una xilografia di Kalvach, tutti intitolati \u201eHafenbilder\u201c (immagini del porto). Da giugno a ottobre 1910 una xilografia del porto dell'artista \u00e8 esposta nella Mostra Annuale al \"Glaspalast\". Nel 1910 Amalie Sarah Levetus pubblica nella rivista inglese \"The Studio\" un articolo sulla produzione artistica di Rudolf Kalvach, illustrandolo con due xilografie con scene del porto. \nNella mostra del corso speciale di smalto di Adele von Stark, che si tiene nel 1911 Kalvach espone 36 placche di rame smaltato. Inoltre vengono presentati due fibbie d'argento smaltate, un collier di smalto e argento a sbalzo, tre spille d'argento e smalto e uno spillone da cappello in rame lavorato a sbalzo e smalto.\nSuoi lavori a smalto \u2013 decorazioni per gioielli, scatole e cassette, eseguiti per la \"Wiener Werkst\u00e4tte\", \u2013 vengono utilizzati in progetti comuni con Josef Hoffmann ed Eduard Wimmer-Wisgrill. Nel 1911 Kalvach prende parte all'Esposizione Internazionale a Roma, probabilmente con lavori a smalto.\nNella primavera 1911 a Kalvach viene conferita una borsa di studio dalla Fondazione Albert Freiherr von Rothschild per compiere un viaggio di studio nell'estate 1911 in Germania, Paesi Bassi, Svezia e Norvegia. \nNella Mostra delle Arti Applicate Austriache del 1911-12 inaugurata a novembre al \"k. k. \u00d6sterreichischen Museum f\u00fcr Kunst und Industrie\" (oggi: MAK \u2013 \u00d6sterreichisches Museum f\u00fcr angewandte Kunst, Wien) Kalvach espone diverse xilografie e undici lavori a smalto. Nella sala III della \"Wiener Werkst\u00e4tte\" \u00e8 segnalato con lavori senza titolo. Nella sala XXV, una stanza per i signori disegnata da Adolf Holub, sono appesi alle pareti tre xilografie incorniciate di Kalvach con scene del porto di Trieste. Nella stessa mostra sono esposti i mobili realizzati da Anton Kalvach, fratello di Rudolf, tra i quali una poltrona per un club su disegno dell'architetto Fritz Zeymer, una poltrona e un tavolino.\nDa maggio a giugno 1912 Kalvach prende parte all'Esposizione Primaverile di Arti Applicate Austriache, dove presenta un manifesto stampato da Albert Berger \u2013 probabilmente quello per la Kunstschau 1908 \u2013 ed un dipinto a smalto. Tuttavia nella lista delle opere esposte del laboratorio per i lavori a smalto sono indicati undici smalti di Kalvach, tra cui tre ritratti. \nUna svolta drammatica si verifica nel maggio 1912 quando la sua vita professionale \u00e8 in piena ascesa. L'artista rimane \u201cper otto giorni confuso\u201d: il 29 maggio viene ricoverato con la diagnosi \u201cpazzia\u201d all'istituto psichiatrico Steinhof a Vienna (oggi: Sozialmedizinisches Zentrum Baumgartner H\u00f6he Otto-Wagner-Spital und Pflegezentrum). Secondo la terminologia medica attuale Rudolf Kalvach si ammala di schizofrenia catatonica.\nGli anni del primo ricovero. 1913-1915.\nNella Galerie Miethke a Vienna vengono esposte dal 10 aprile al 30 maggio 1913 le opere di Hilde Exner, Nora von Zumbusch, nata Exner e Rudolf Kalvach. La partecipazione di Kalvach alla mostra, dove era rappresentato con 18 lavori a smalto e quattro dipinti a tempera, \u00e8 dovuta all'iniziativa delle cugine Exner, poich\u00e9 Kalvach in questo momento era in cura allo Steinhof.\nDa maggio a ottobre 1914 nove xilografie del porto, di cui cinque colorate, si possono ammirare alla Mostra Internazionale dell'editoria e della grafica a Lipsia. Contemporaneamente altri suoi lavori, assieme a quelli di altri artisti austriaci sono esposti nella IX sala alla Mostra del \"Deutsche Werkbund\" a Colonia.\nIl 16 settembre 1915 il padre Peter chiede la dimissione del figlio dallo Steinhof. Il giorno 19 l'artista viene dimesso dopo pi\u00f9 di tre anni di permanenza nella struttura psichiatrica. Negli anni successivi Rudolf Kalvach pu\u00f2 nuovamente dedicarsi all'arte.\nLa seconda fase creativa. 1916-1921.\nNel 1917 Kalvach \u00e8 chiamato alle armi a K\u00f6niggr\u00e4tz, ma dopo appena tre giorni viene congedato. Il 27 aprile 1917 spedisce una cartolina a Josef Hoffmann, per rassicurarlo: \u201cle tre grandi xilografie richieste sono pronte, per l'asciugatura ci vorr\u00e0 ancora qualche giorno\u201d. A settembre Kalvach partecipa all'Esposizione di Arte Austriaca alla Liljevalchs Konsthall a Stoccolma con due xilografie, un dipinto a smalto e il cosiddetto \u201eKalvachalbum\u201c \u2013 probabilmente il Bilderbuch del 1906. Alla stessa mostra espongono anche Gustav Klimt, Oskar Kokoschka, Bertold L\u00f6ffler e Egon Schiele.\nNel marzo 1918 alla XLIX Secessione vengono esposte nella sala XII, 13 xilografie di Kalvach \u2013 scene del porto e il motivo natalizio \u201fAdorazione\u201d in diversi esemplari \u2013Egon Schiele compra le xilografie colorate \u201fAdorazione\u201d e \u201fA bordo\u201d. \nNel 1920 Kalvach su incarico della vetreria Lobmeyr sperimenta per un mese a Stein-Sch\u00f6nau in Boemia come coprire con uno strato si smalto una superficie in vetro. I tentativi tuttavia non conducono ai risultati sperati. \nIn quanto \u201fpertinente\u201d a Reichenau in Boemia Rudolf Kalvach viene dichiarato cittadino cecoslovacco.\nIl secondo ricovero. 1921-1932.\nA causa di un'improvvisa manifestazione di aggressivit\u00e0 il 26 aprile Kalvach viene nuovamente ricoverato in un istituto psichiatrico. \nDopo cinque anni in cura allo Steinhof, a causa della sua cittadinanza, Kalvach viene trasferito il 30 giugno 1926 nella clinica psichiatrica di Kosmonosy (Kosmanos) nell'attuale Repubblica Ceca.\nIl 14 marzo 1932 Rudolf Kalvach muore di tubercolosi a Kosmonosy (Kosmanos) e viene sepolto nel cimitero locale. La tomba oggi non esiste pi\u00f9.\nMostre postume.\nKalvach \u00e8 rappresentato con una xilografia del porto alla Mostra di Grafica Austriaca nel Museo della Slovacchia Orientale a Ko\u0161ice (Kaschau) del 1935 \nNel 1939 il k. k. \u00d6sterreichische Museum f\u00fcr Kunst und Industrie programma una mostra sul lavoro di Kalvach con circa 60 lavori a smalto, 20 bozzetti di carte per il gioco dei tarocchi cos\u00ec come disegni e xilografie. Il progetto per\u00f2 a causa dello scoppio della Seconda Guerra Mondiale non viene realizzato.\nTra il 7 giugno e il 10 settembre 2012 il Leopold Museum dedica a Rudolf Kalvach la grande retrospettiva \u201cFantastisch! Rudolf Kalvach. Wien und Triest um 1900\u201c, ricostruendo il corpus delle opere dell'artista."}
{"id": "4191067", "revid": "110157", "url": "https://it.wikipedia.org/wiki?curid=4191067", "title": "Karol\u00edn", "text": "Karol\u00edn (in tedesco \"Karolinendorf\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4191068", "revid": "599013", "url": "https://it.wikipedia.org/wiki?curid=4191068", "title": "Alfred Haberlin", "text": "Carriera.\nGioc\u00f2 come centrocampista nel Milan durante il campionato del 1904, collezionando 3 presenze."}
{"id": "4191070", "revid": "110157", "url": "https://it.wikipedia.org/wiki?curid=4191070", "title": "Lubn\u00e1 (Zl\u00edn)", "text": "Lubn\u00e1 (in tedesco \"Lubna\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4191071", "revid": "1305772", "url": "https://it.wikipedia.org/wiki?curid=4191071", "title": "Ludslavice", "text": "Ludslavice (in tedesco \"Rutzlawitz\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4191074", "revid": "1869172", "url": "https://it.wikipedia.org/wiki?curid=4191074", "title": "Criss Cross (album)", "text": "Criss Cross \u00e8 un album discografico del musicista jazz Thelonious Monk del 1963, il secondo pubblicato dall'etichetta Columbia Records.\nDescrizione.\nL'album consiste in composizioni di Monk gi\u00e0 edite in precedenza, ri-registrate dal Thelonious Monk Quartet e ripubblicate dalla Columbia Records."}
{"id": "4191078", "revid": "110157", "url": "https://it.wikipedia.org/wiki?curid=4191078", "title": "Rataje (Zl\u00edn)", "text": "Rataje (in tedesco \"Rattay\") \u00e8 un comune della Repubblica Ceca facente parte del distretto di Krom\u011b\u0159\u00ed\u017e, nella regione di Zl\u00edn."}
{"id": "4191081", "revid": "6923", "url": "https://it.wikipedia.org/wiki?curid=4191081", "title": "Codemasters Racing", "text": ""}
{"id": "4191095", "revid": "729019", "url": "https://it.wikipedia.org/wiki?curid=4191095", "title": "Isabel Hoving", "text": ""}
{"id": "4191097", "revid": "123829266", "url": "https://it.wikipedia.org/wiki?curid=4191097", "title": "Luigi Bianchi (calciatore)", "text": "Carriera.\nLa sua carriera come calciatore si svolse in un solo campionato, quello del 1905, nella squadra di calcio del , venendo sempre impiegato nelle uniche due partite che quell'anno il Milan gioc\u00f2, entrambe contro l'; successivamente, divenendo avvocato, occup\u00f2 in rossonero gli incarichi di segretario e di dirigente per varie stagioni.\nNel 1948 in occasione del 50\u00ba anniversario della F.I.G.C. fu insignito del titolo di \"pioniere del calcio italiano\".\nRiposa nel cimitero monumentale di Milano."}
{"id": "4191100", "revid": "830939", "url": "https://it.wikipedia.org/wiki?curid=4191100", "title": "Alfonso di Valladolid", "text": "Ebreo praticante, si convert\u00ec nel 1295 e da allora fu sacrestano della cattedrale di Valladolid. Fu esperto teologo e astrologo."}
{"id": "4191104", "revid": "691699", "url": "https://it.wikipedia.org/wiki?curid=4191104", "title": "Bailey Salinger", "text": "Bailey Salinger \u00e8 il protagonista della serie tv Cinque in famiglia, interpretato da Scott Wolf e doppiato da Fabrizio Manfredi. Bay ha quattro fratelli Charlie, Julia, Claudia e il piccolo Owen. Deve, come i suoi fratelli, il merito di una vita drammatica, alla morte di entrambi i genitori, morti sei mesi prima del primo episodio della serie.\nPrima stagione.\nPer il suo compleanno Bailey riceve una Jeep. Bailey nel primo episodio si invaghisce di Kirsten, ma non finisce bene, perch\u00e9 lei si fidanza con Charlie. Successivamente incontra Kate, in un negozio dove ha trovato lavoro e si fidanzano. Il padre di Kate impedisce a lei di vederlo e quando finalmente \u00e8 tutto risolto lei deve partire. Nell'episodio 9 a trovare i Salinger arriva un'amica dei genitori e Bailey se ne innamora. Successivamente Bailey conosce Jill. Dopo un terremoto Charlie scopre che Jill si droga, e lo dice a Bailey, ma lui non gli crede, annebbiato dal magnifico sesso con Jill. Dopo parecchi episodi la faccenda della droga non si risolve. Jill muore di overdose.\nSeconda stagione.\nBailey conosce Sarah, escono insieme, e lei si innamora di lui. Bailey continua a pensare a Jill, e questo non lo aiuta con Sarah, tanto che una sera la chiama \"Jill\". Per questo Sarah e Bailey si lasciano e lei si mette con Will, il miglior amico di Bailey. Dopo molto tempo hanno una relazione segreta, e quando Will lo viene a sapere i due litigano. Successivamente Will ha una nuova ragazza, solo che Bailey e Sarah dicono a Will che \u00e8 insopportabile e che parla troppo, cos\u00ec lui pensa che sia giusto lasciarla, ma Bailey lo convince che se l'ha scelta lui \u00e8 quella giusta.\nTerza stagione.\nBailey, Sarah, Will e la sua ragazza fanno un viaggio in Messico. La Jeep di Bailey viene rubata e sono tutti costretti a tornare in treno. Bailey va al College e affitta un appartamento che divide con una ragazza pi\u00f9 grande di lui, di nome Callie. Sarah non vuole fare l'amore con Bailey, cos\u00ec lui, ubriaco, va a letto con Callie dopo due anni di astinenza dal sesso (l'ultima volta era stato con Jill). Dopo parecchio tempo Sarah lo viene a sapere da Bailey ubriaco fradicio: ma lei non vuole lasciarlo e lo perdona. Bay incomincia a bere troppo: rovina il matrimonio di Joe, consegna un compito scolastico con sole citazioni. Sarah e Bailey si lasciano. Quest'ultimo, che si ubriaca da tempo, \u00e8 irriconoscibile; tanto che rovina la festa di compleanno di Owen. La famiglia interviene perch\u00e9 Bailey torni quello di prima, ma non ne vuole sapere. Un giorno va a prendere a scuola Owen e non si fa vedere tutto il giorno, la famiglia \u00e8 preoccupata cos\u00ec Sarah lo cerca e sale sulla sua auto: vi \u00e8 un incidente e Sarah ha una commozione cerebrale, Bailey chiede aiuto a Sarah per tornare sulla strada giusta. Cos\u00ec \u00e8 costretto a recarsi agli incontri degli alcolisti anonimi, dove incontra l'uomo che ha ucciso i suoi genitori.\nQuarta stagione.\nIl padre di Sarah impedisce a Bailey di vederla. Successivamente \u00e8 costretto a sottoporsi a un processo in tribunale. Bailey si trasferisce in un appartamento con Sarah. Successivamente la tradisce con Anni, la vicina di casa e si mettono insieme."}
{"id": "4191105", "revid": "729019", "url": "https://it.wikipedia.org/wiki?curid=4191105", "title": "Charlie Salinger", "text": "Charlie Salinger \u00e8 un personaggio della serie tv Cinque in famiglia, interpretato da Matthew Fox e doppiato da Christian Iansante. Charlie ha quattro fratelli Bailey, Julia, Claudia e del piccolo Owen. Deve, come i suoi fratelli, il merito di una vita drammatica, alla morte di entrambi i genitori, morti sei mesi prima del primo episodio della serie.\nPrima stagione.\nDopo la morte dei genitori Salinger \u00e8 Charlie a doversi occupare del ristorante del padre e dei suoi quattro fratelli: Bailey, di sedici anni, Julia di quindici, Claudia di undici e il piccolo Owen di soli sei mesi. Ci sono vari problemi di denaro Charlie \u00e8 il primo a procurarsi parecchio denaro dal conto dei suoi genitori. Si accorge che la famiglia ha bisogno di una Baby Sitter: Kirsten: Bailey e Charlie se ne innamorano. I due discutono e Charlie vince e si fidanza con Kirsten, e bailey con Kate e poi con Jill. Dopo un terremoto Charlie scopre che Jill si droga, e lo dice a Bailey, ma lui non gli crede, annebbiato dal rapporto sessuale con Jill. Dopo parecchi episodi la faccenda della droga non si risolve. Jill muore di overdose. Charlie propone a Kirsten di sposarlo e lei accetta.\nSeconda stagione.\nCharlie scopre che Kirsten non pu\u00f2 avere figli quindi la loro storia \u00e8 in bilico. Durante il loro matrimonio, Julia e Justin, ubriachi, copulano. Il matrimonio va a monte per un ripensamento di Charlie e Kirsten torna a Chicago dai suoi genitori. Charlie, per\u00f2, decide di andare lo stesso in luna di miele, portandosi Claudia con s\u00e9. In Messico Claudia si innamora di un ragazzo e nel frattempo lui conosce una ragazza e copulano per due giorni.\nTerza stagione.\nCharlie va a Chicago per riconquistare Kirsten, l'operazione sembra andare a buon fine, perch\u00e9 lei \u00e8 ben disposta a tornare a San Francisco, solo che ha un ripensamento e i due si dicono addio. Successivamente, superato il tutto, fa beneficenza collaborando con una certa Grace, e iniziano ad uscire insieme ed infine si fidanzano. Bailey, che si ubriaca da tempo, \u00e8 irriconoscibile; tanto che rovina la festa di compleanno di Owen. Charle interviene, perch\u00e9 Bailey torni quello di prima, ma non ne vuole sapere. Un giorno Bailey va aprendere a scuola Owen e non si fa vedere tutto il giorno, Charlie \u00e8 furioso cos\u00ec Sarah lo cerca e sale sulla sua auto: vi \u00e8 un incidente e Sarah ha una commozione cerebrale, Bailey chiede aiuto a Sarah. Cos\u00ec \u00e8 costretto a recarsi agli incontri degli alcolisti anonimi. Charlie decide che la storia con Grace non pu\u00f2 avere futuro perch\u00e9 a lei non piacciono i bambini.\nQuarta stagione.\nCharlie ha dei problemi con Owen e suppone, anche se non vuole ammetterlo, che il bimbo sia Gay. Charlie si mette con Nina ma un giorno incontra Kirsten e lei gli dice che si \u00e8 sposata. Charlie scopre di avere una malattia grave. Charlie e Nina si lasciano."}
{"id": "4191111", "revid": "88740", "url": "https://it.wikipedia.org/wiki?curid=4191111", "title": "Julia Salinger", "text": "Julia Salinger \u00e8 un personaggio della serie tv Cinque in famiglia, interpretata da Neve Campbell e doppiata da Ilaria Stagni. Julia ha quattro fratelli Charlie, Bailey, Claudia e del piccolo Owen. Deve, come i suoi fratelli, il merito di una vita drammatica, alla morte di entrambi i genitori, morti sei mesi prima del primo episodio della serie. \nPrima stagione.\nDopo la morte dei genitori Salinger \u00e8 Charlie a doversi occupare del ristorante del padre e dei suoi quattro fratelli. Julia si fidanza con P.K., ma per poi lasciarlo dopo poco tempo. Julia si innamora del suo migliore amico Justin, e si mettono insieme. Durante l'estate lei flirta con il fratello di Jill, fidanzata di Bailey, Griffin.\nSeconda stagione.\nQuando Justin scopre di Griffin si lascia con Julia. Lei resta con Griffin. Griffin si mette nei pasticci e deve partire ed entrare nell'esercito. Durante il matrimonio di Kirsten e Charlie, Julia e Justin, ubriachi, copulano. Julia scopre di essere incinta di Justin, e vuole abortire, ma non ci riesce e ha un naborto spontaneo.\nTerza stagione.\nGriffin torna a casa, ma per poi ripartire subito. Charlie decide di riparare il tetto e Julia si fidanza con il suo muratore Sam. Julia non sopporta l'idea che Sam sia razzista e lo lascia. Bailey, che si ubriaca da tempo, \u00e8 irriconoscibile; tanto che rovina la festa di compleanno di Owen. Julia interviene perch\u00e9 Bailey torni quello di prima, cos\u00ec si reca dagli alcolisti anonimi. Griffin torna a casa perch\u00e9 \u00e8 diventato zoppo e fa l'amore con Julia. Julia e Griffin si sposano: l'ultimo episodio termina con la partenza di Julia da casa Salinger: Claudia regala a Julia la fede nuziale della madre (scena molto commovente).\nQuarta stagione.\nLa Quarta stagione di Cinque in famiglia si apre con il ritorno a casa di Julia che viene accolta caldamente nel suo nuovo appartamento da Griffin e da Claudia, Julia per\u00f2 scopre che non \u00e8 facile la vita nel matrimonio. Julia viene baciata dal suo datore di lavoro; Griffin lo viene a sapere e la perdona. Griffin e Julia si risposano nel giardino della casa. Charlie e Nina si lasciano. Julia e Griffin diventano poveri e gli vengono sequestrati tutti i mobili."}
{"id": "4191115", "revid": "729019", "url": "https://it.wikipedia.org/wiki?curid=4191115", "title": "Claudia Salinger", "text": "Claudia Salinger \u00e8 un personaggio della serie tv Cinque in famiglia, interpretata da Lacey Chabert e doppiata da Perla Liberatori. Claudia ha quattro fratelli Charlie, Bailey, Julia e del piccolo Owen. Deve, come i suoi fratelli, il merito di una vita drammatica, alla morte di entrambi i genitori, morti sei mesi prima del primo episodio della serie. \nClaudia nella serie.\nClaudia \u00e8, dopo il piccolo Owen, la pi\u00f9 piccola della famiglia; \u00e8 l'unica che vuole sempre che la sua famiglia si riunisca. Si fa ascoltare. La persona che ama di pi\u00f9 in famiglia \u00e8 Bailey. Come hobby, suona il violino; quando scopre che il suo insegnante \u00e8 Gay, ha una brutta reazione e vuole smettere di suonare il violino, ma poi si decide ad accettarlo per quello che \u00e8. Avr\u00e0 tre ragazzi: il primo \u00e8 a undic'anni (nella Prima Stagione). Il matrimonio di Kirsten e Charlie va a monte per un ripensamento di Charlie. Charlie, per\u00f2, decide di andare lo stesso in luna di miele, portandosi Claudia con s\u00e9. In Messico Claudia si innamora per la prima volta e si bacia per la prima vota con un ragazzo del posto. Nella quarta stagione Claudia andr\u00e0 al liceo e conosce un ragazzo. Tra la Seconda e la Terza stagione Claude ha un'amica che la fa incominciare a fumare e a smettere di suonare il violino; infine decide di riprendere a suonare lo strumento e tornare quella di prima."}
{"id": "4191120", "revid": "110157", "url": "https://it.wikipedia.org/wiki?curid=4191120", "title": "Episodi di Go On", "text": "La prima stagione della serie televisiva Go On \u00e8 stata trasmessa dal canale televisivo statunitense NBC a partire dall'11 settembre 2012, dopo la messa in onda in anteprima dell'episodio pilota avvenuta l'8 agosto 2012. Il finale di stagione sar\u00e0 trasmesso l'11 aprile 2013."}
{"id": "4191122", "revid": "599013", "url": "https://it.wikipedia.org/wiki?curid=4191122", "title": "Heinric Heim", "text": "Carriera.\nPortiere del Milan nel campionato 1909-1910"}
{"id": "4191130", "revid": "287204", "url": "https://it.wikipedia.org/wiki?curid=4191130", "title": "Policijas Futbola Klubs - Daugava R\u012bga", "text": "Il Policijas Futbola Klubs - Daugava R\u012bga, o pi\u00f9 semplicemente PFK-Daugava, \u00e8 stata una societ\u00e0 calcistica lettone di Riga.\nStoria.\nIl club nacque nel 1996 come Policijas Futbola Klubs, o semplicemente Policijas o PFK R\u012bga.\nNel 1998 vince la 1. L\u012bga, ottenendo la promozione in Virsl\u012bga. Dopo due salvezze stentate nelle prime due stagioni, arriva la fusione con il LU-Daugava R\u012bga (squadra nota in passato come Torpedo), dando vita al Policijas Futbola Klubs - Daugava R\u012bga o semplicemente PFK Daugava. Anche dopo la fusione i risultati economici e sportivi non migliorarono di molto: dopo un 5\u00ba e un 6\u00ba posto, il club scompar\u00ec per motivi economici"}
{"id": "4191131", "revid": "287204", "url": "https://it.wikipedia.org/wiki?curid=4191131", "title": "Fotbal Club Prahova Ploie\u0219ti", "text": "Il Fotbal Club Prahova Ploie\u0219ti \u00e8 stata una societ\u00e0 calcistica rumena con sede nella citt\u00e0 di Ploie\u0219ti, fondata nel 1911 e attiva fino al 2000, anno in cui si \u00e8 sciolta. Ha vinto un campionato nella stagione 1915-16.\nStoria.\nIl club venne fondato nel 1911 e tre anni pi\u00f9 tardi acquis\u00ec diversi giocatori dell'United Ploie\u0219ti, il pi\u00f9 forte club della citt\u00e0 gi\u00e0 vincitore di un campionato.\nIl primo campionato a cui prese parte fu quello del 1914-15 concluso al secondo posto (dietro la Rom\u00e2no-Americana Ploie\u0219ti, anch'essa benificiaria dei giocatori dell'United) e l'anno successivo vinse il titolo in virt\u00f9 di 5 vittorie ed 1 sconfitta in totale.\nCon la riforma del campionato ed il passaggio ai gironi regionali la squadra rimase sempre all'ombra dei club della capitale (contro i quali doveva guadagnarsi l'accesso alle finali nazionali) e riusc\u00ec a giocare per il titolo solo nel 1930-31 dove venne per\u00f2 sconfitta dall'UDR Re\u0219i\u021ba.\nUna nuova riforma dei campionati istitu\u00ec il girone unico. Il Prahova venne ammesso in Divizia B nel 1934-35 dove ottenne un settimo posto nel proprio girone. Fino allo scoppio della seconda guerra mondiale gioc\u00f2 campionati di seconda divisione con l'eccezione del 1936-37 dovo disput\u00f2 la Divizia C.\nCon la ripresa dell'attivit\u00e0 agonistica venne ammesso in prima serie dopo aver vinto uno spareggio 2-1 contro il Gloria CFR Gala\u021bi e la Divizia A 1946-1947 fu l'ultimo campionato nel massimo livello calcistico, concluso al penultimo posto con 11 punti fatti in 26 partite. Gioc\u00f2 nella seconda serie, cambiando nome diverse volte, fino al 1962-63 quando fu squalificato dalla federazione per comportamento illegale e relegato nei campionati provinciali.\nFu promosso in divizia C nel 1968 e in divizia B nel 1975 dove rimase tre anni prima di una nuova retrocessione. Per tutti gli anni ottanta altern\u00f2 campionati in queste divisioni fino al 1995 quando fu retrocesso nei gironi provinciali. Il club si fuse nel 1999 con una locale squadra diventando \"Argus Ploie\u0219ti\" e l'anno successivo si sciolse.\nNomi ufficiali della squadra.\nNel corso della sua esistenza il club ha avuto i seguenti nomi ufficiali:"}
{"id": "4191142", "revid": "599013", "url": "https://it.wikipedia.org/wiki?curid=4191142", "title": "Achille Brioschi (calciatore)", "text": "Carriera.\nFece parte della rosa del Milan solo durante il campionato 1909-1910, ma fu il miglior marcatore rossonero realizzando 5 reti in 10 presenze.\nSuccessivamente gioc\u00f2 per il Pisa: di lui sono riportati 2 gol nel 1912-1913, miglior marcatore della squadra, e la sua partecipazione anche nel torneo 1913-1914.\nSembra essere diverso da un Alfredo Brioschi che tra il 1911 e il 1920 gioc\u00f2 con lo Spezia 42 partite amichevoli segnando 9 gol."}
{"id": "4191145", "revid": "6923", "url": "https://it.wikipedia.org/wiki?curid=4191145", "title": "Plateilema palmeri", "text": " Plateilema palmeri \u00e8 una specie di piante spermatofite dicotiledoni appartenenti alla famiglia delle Asteraceae (sottofamiglia Asteroideae, trib\u00f9 Helenieae, unica specie del genere Plateilema e della sottotrib\u00f9 Plateileminae ).\nEtimologia.\nIl nome scientifico del genere (\"Plateilema\") deriva da due parole greche: \"\u201dplatys\u201d\" (= ampio) e \"\u201deilema\u201d\" (= busta, contenitore) e fa riferimento in generale alle ampie squame della pianta. L'epiteto specifico (\"palmeri\") \u00e8 stato dato in onore del botanico autodidatta, collezionista di piante e zoologo amatoriale nonch\u00e9 archeologo ed etnologo Edward Palmer (1829/1830 -1911?).\nIl binomio scientifico della pianta di questa voce (e del suo genere) \u00e8 stato proposto inizialmente dal botanico britannico Samuel Frederick Gray (1766 \u2013 1828) e successivamente perfezionato dal zoologo e botanico americano Theodore Dru Alison Cockerell (1866-1948) nella pubblicazione \u201cBulletin of the Torrey Botanical Club. New York 462\u201d del 1904. La sottotrib\u00f9 Plateileminae \u00e8 stata definita per la prima volta dal botanico Bruce Gregg Baldwin (1957 - ) nella pubblicazione \u201cSystematic Botany; Quarterly Journal of the American Society of Plant Taxonomists 25(3): 536\u201d del 2000.\nDescrizione.\nL'habitus di queste piante \u00e8 erbaceo, perenne e del tipo rosulato. L'altezza varia da 5 a 8\u00a0cm.\nFusto.\nI fusti sono eretti e ramificati fin dalla base.\nFoglie.\nLe foglie sono tutte picciolate di due tipi: quelle basali disposte alla base del fusto e quelle lungo il caule disposte in modo alternato. La lamina ha una forma da obovata a oblanceolata con contorno pennato (con denti o lobi). La superficie pu\u00f2 essere debolmente ispida con ghiandole puntate. Dimensione delle foglie: larghezza 12 \u2013 18\u00a0mm; lunghezza 30 \u2013 50\u00a0mm.\nInfiorescenza.\nLe infiorescenze sono formate da capolini solitari. I capolini sono formati da un involucro composto da diverse squame (o brattee) al cui interno un ricettacolo fa da base ai fiori di due tipi: quelli centrali del disco e quelli esterni del raggio. Gli involucri hanno una forma campanulata. Le squame sono persistenti e sono da 8 a 12 disposte su due serie; sono connate alla base ed hanno una forma ovata; sono inoltre colorate di grigio-verde con una superficie scarsamente ispida. Il ricettacolo \u00e8 piatto (o lievemente convesso) e privo di pagliette a protezione della base dei fiori. Diametro dell'involucro: 7 \u2013 9\u00a0mm. Lunghezza delle squame: 8 \u2013 10\u00a0mm.\nFiore.\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). Sono tutti ermafroditi. I fiori del raggio sono 8 \u2013 12 e sono fertili, mentre quelli del disco sono 40 \u2013 60 e sono ermafroditi.\nFrutti.\nI frutti sono degli acheni con pappo. Gli acheni sono soggetti a dimorfismo: quelli relativi ai fiori del raggio hanno una forma da obcompressa a obconica a sezione triangolare (con tre lati) e con superficie essenzialmente glabra; quelli relativi ai fiori del disco hanno una forma clavata con sezione quadrata e sono anch'essi glabri. Il pappo \u00e8 formato da 5 \u2013 8 scaglie quadrate (o ovate) con apici obtusi, bifidi o erosi. Lunghezza degli acheni: 3 \u2013 4\u00a0mm. Lunghezza del pappo: 1,5 \u2013 2\u00a0mm.\nDistribuzione e habitat.\nLa distribuzione di questa specie va dal Messico (aree del nord-ovest) al Texas (USA). Predilige suoli calcarei. Da un punto di vista altitudinale pu\u00f2 raggiungere i 1100 \u2013 1200 .\nSistematica.\nLa famiglia di appartenenza di questo gruppo (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Helenieae \u00e8 una delle 21 trib\u00f9 della sottofamiglia. La trib\u00f9 Helenieae a sua volta \u00e8 suddivisa in 5 sottotrib\u00f9 (Plateileminae \u00e8 una di queste).).\nFilogenesi.\nAll'interno della grande famiglia delle Asteraceae la trib\u00f9 Helenieae (e quindi la sottotrib\u00f9 Plateileminae) fa parte del gruppo Heliantheae Alliance; che a sua volta fa parte della sottofamiglia Asteroideae (una delle due grandi divisioni della famiglia \u2013 l'altra \u00e8 il \u201csupergruppo\u201d Non-Asteroideae contenente il resto delle undici sottofamiglie). Il gruppo \u201cHeliantheae Alliance\u201d si distingue soprattutto per le brattee involucrali disposte su 1 \u2013 3 serie, per le teche delle antere che sono spesso annerite e senza speroni e code, per la presenza di peli sotto la divisione dello stilo, per i rami dello stilo (gli stigmi) s'incurvano a maturit\u00e0 e per le appendici dello stilo che sono solitamente pi\u00f9 corte della porzione stigmatica. Questo gruppo viene anche definito \"Phytomelanic cipsela\" e forma un clade caratterizzato dalla presenza nella cipsela di uno strato di fitomelanina.\nNell'ambito della trib\u00f9 la specie \"Plateilema palmeri\" occupa una posizione interna ed \u00e8 \u201cgruppo fratello\u201d delle sottotrib\u00f9 Tetraneuriinae/Gaillardiinae."}
{"id": "4191146", "revid": "1565034", "url": "https://it.wikipedia.org/wiki?curid=4191146", "title": "Pedro Landeta", "text": "Biografia.\nPedro Landeta nacque il 27 giugno 1887 ad Artunduaga (Biscaglia) da una famiglia contadina di solidi principi cristiani.\nNel 1910 venne ordinato sacerdote e aveva gi\u00e0 alle spalle una buona esperienza di insegnamento tra i giovani religiosi.\nL'8 settembre 1912 si imbarca a Napoli per l'India, nella quale diede prova di una energia sorprendente, profusa in molteplici attivit\u00e0 apostoliche, tra cui la formazione dei sacerdoti e religiosi autoctoni e della promozione del culto eucaristico.\nNel Malabar grazie a lui sorsero e prosperarono ben tre seminari, nei quali si formarono oltre 2314 sacerdoti indiani, di ogni condizione sociale.\nPadre Aureliano si era dato interamente ai suoi figli spirituali ricavandone abbondanti frutti.\nIl Signore volle servirsi di lui per lo sviluppo del Movimento dei Congressi Eucaristici nazionali. Il primo di essi si svolse a Goa, e il successivo a Madras.\nL'intenso lavoro svolto rese Padre Aureliano vulnerabile al virus del vaiolo, ed un attacco acuto di questa malattia lo aveva condotto in fin di vita. Isolato in una casetta nel recinto del convento, riusc\u00ec a sopravvivere e riprendere le sue attivit\u00e0 con rinnovata energia e impegno, cos\u00ec che i Congressi, l'Opera dell'Adorazione notturna, le \"Quarant'ore\", le predicazioni, la direzione spirituale e l'attivit\u00e0 di confessore si protrassero per lunghi anni.\nNel corso degli anni subentravano malattie ed acciacchi, finch\u00e9, il 16 novembre 1963, dopo un attacco di polmonite e un breve ricovero ospedaliero, aperti gli occhi e baciato il crocifisso, mor\u00ec."}
{"id": "4191150", "revid": "199745", "url": "https://it.wikipedia.org/wiki?curid=4191150", "title": "Plateilema", "text": ""}
{"id": "4191152", "revid": "199745", "url": "https://it.wikipedia.org/wiki?curid=4191152", "title": "Plateileminae", "text": ""}
{"id": "4191153", "revid": "2118592", "url": "https://it.wikipedia.org/wiki?curid=4191153", "title": "Shiritsu Ebisu ch\u016bgaku", "text": "Le sono un gruppo musicale femminile di idol giapponesi. Il nome del gruppo \u00e8 ufficialmente abbreviato come , che, per un gioco di parole della lingua giapponese, letteralmente significa \"dentro a un gambero\".\nIl gruppo \u00e8 stato creato dalla 3B Junior, la terza sezione dall'agenzia di talenti Stardust Promotion. Shiritsu Ebisu ch\u016bgaku \u00e8 uno dei sister group di un altro gruppo idol della stessa agenzia, le Momoiro Clover Z. Il gruppo \u00e8 attualmente composto da nove ragazze.\nIl concept delle Shiritsu Ebisu ch\u016bgaku \u00e8 quello di essere studentesse di scuole elementari e medie: per questo il nome del gruppo \u00e8 quello da una scuola fittizia di Ebisu (un quartiere di Shibuya, Tokyo) e le ragazze indossano divise scolastiche. Il gruppo era stato ufficialmente soprannominato \"Re degli spettacoli scolastici\" ed era stato volontariamente pubblicizzato come un gruppo con scarse abilit\u00e0 di canto e ballo; pi\u00f9 precisamente, lo slogan della band era \u00abDanza inarticolata e canto instabile\u00bb per sottolineare il carattere candido e fresco del gruppo.\nStoria del gruppo.\nEbichu \u00e8 stato formato come un quintetto il 4 agosto 2009. Attualmente il gruppo \u00e8 composto da nove membri, e l'unico membro originale ancora presente all'interno di esso \u00e8 Rika Mayama.\nDopo sei singoli indie, il gruppo ha firmato un contratto temporaneo con l'etichetta discografica major Defstar Records per pubblicare un singolo intitolato, per coincidenza, \"Karikeiyaku no Cinderella\" (\u00abCenerentola con un contratto temporaneo\u00bb). La data di uscita era gi\u00e0 stata decisa per il 5 maggio, la Giornata dei Bambini. Il contratto \u00e8 stato firmato il 4 marzo, alla presenza di un grande pubblico.\nIl singolo \"Karikeiyaku no Cinderella\" debutt\u00f2 al 7\u00ba posto nella classifica Oricon giornaliera, raggiungendo la seconda posizione in uno dei giorni. Debutt\u00f2 anche al 7\u00b0 in quella settimanale.\nIl 9 febbraio 2017 \u00e8 stata annunciata la morte della componente diciottenne Rina Matsuno, avvenuta il giorno prima nella sua residenza per una aritmia letale.\nIl 1\u00ba gennaio 2021 \u00e8 stato annunciato che durante l'anno saranno reclutati nuovi membri di et\u00e0 compresa tra i 10 e i 22 anni."}
{"id": "4191154", "revid": "22475", "url": "https://it.wikipedia.org/wiki?curid=4191154", "title": "Sisterhood of Dune", "text": "Sisterhood of Dune \u00e8 un romanzo di fantascienza del 2012 di Brian Herbert e Kevin J. Anderson. \u00c8 un seguito della loro trilogia \"Legends of Dune\", e come tale \u00e8 un prequel del romanzo originale \"Dune\" di Frank Herbert del 1965.\nIl romanzo \u00e8 ambientato 80 anni dopo la , in cui le forze robotiche sono state distrutte dai militari umani che sostenevano il Jihad Butleriano. \u00c8 il primo della trilogia \"Great Schools of Dune\" (di cui fa parte anche il seguito \"Mentats of Dune\") che si propone di descrivere la fondazione di diverse scuole che risultano importanti nei romanzi successivi di Dune.\nTrama.\nAll'epoca del romanzo la famiglia Butler, con il nome di Corrino, ha consolidato una tenue presa sull'universo occupato dagli umani. Il capo della famiglia Corrino, l'imperatore Salvador, vive nello splendore del pianeta Salusa Secundus con il fratello e consigliere di fiducia, Roderick Corrino, ma il loro controllo dell'Impero \u00e8 minacciato da Manford Torondo, popolare leader del movimento anti-tecnologico Butleriano. Il demagogo Torondo, privato di entrambe le gambe a causa dell'esplosione di una bomba nei decenni precedenti, conduce il suo Maestro di Spada Anari Idaho e milioni di persone in tutto l'Imperium per purificare l'umanit\u00e0 dalla sua dipendenza da tecnologie di comodit\u00e0, spesso sfruttando la paranoia religiosa per i suoi fini.\nIn opposizione al movimento popolare c'\u00e8 un uomo d'affari senza scrupoli, Josef Venport, pronipote della trasformata Norma Cenva, che ha scoperto il segreto per creare navigatori in grado di piegare lo spazio e detiene un quasi totale monopolio sui viaggi interstellari. Consigliato dalla mutata Norma e da sua moglie Cioba, Josef complotta contro i suoi pochi concorrenti rimasti e fonda un gruppo segreto di ricercatori scientifici che nutrono rancori personali contro i Butleriani, al punto che sono disposti a salvare e ottimizzare la vecchia tecnologia cymek per soddisfare i loro desideri di vendetta contro Torondo.\nNel frattempo, sul pianeta Keplero, l'eroe di guerra Vorian Atreides cerca di tenere i suoi compagni liberi dalla minaccia degli schiavisti. Vorian, la cui vita \u00e8 stata prolungata per anni a causa di un trattamento ricevuto in giovane et\u00e0, viene spesso scambiato per un giovane, pur avendo pi\u00f9 di duecento anni. Ha successo un tentativo di ottenere la protezione imperiale per il suo pianeta, ma poi Vorian viene inviato in esilio da Salvador e Roderick, che sono preoccupati che l'eroe del Jihad possa, attraverso la sua fama, incitare una ribellione contro la loro autorit\u00e0.\nSul pianeta Lankivei, la famiglia Harkonnen sopravvive a malapena con un'esistenza mediocre, lontana dalla gloria di cui godevano i loro antenati dopo che Vorian Atreides aveva ridotto in disgrazia Abulurd Harkonnen. Mentre i genitori hanno deciso di abbandonare l'ambizione in favore della sopravvivenza e di una vita umile, i due figli pi\u00f9 grandi, Griffin e Valya, cercano di ricostruire le fortune della famiglia prestando servizio rispettivamente al Landsraad e alla Sorellanza su Rossak.\nAltre trame seguono la Sorellanza di Rossak, guidata dalla nipote di Vorian, la Reverenda madre Raquella Berto-Anirul, sopravvissuta a un avvelenamento che le forn\u00ec i ricordi e le presenze mentali dei suoi predecessori. Raquella deve affrontare sfide di simpatizzanti Butleriani all'interno della Sorellanza, che giustamente sospettano che Raquella e il suo circolo privato utilizzino il computer per gestire il loro programma di allevamento, che comprende una quantit\u00e0 immensa di dati familiari da tutto l'Impero. Raquella \u00e8 aiutata in questi sforzi dalla Sorella Valya Harkonnen, che dedica i suoi sforzi per ricostruire la gloria della sua famiglia, ma viene ostacolata quando la viziata principessa Anna Corrino (sorella dell'imperatore Salvador e Roderick) viene inviata a Rossak. Anna, vista come una vergogna da parte della famiglia reale, ha lo scopo di acquisire competenze importanti fra le Sorelle, ma segue le proprie ambizioni infantili e prende un farmaco per indurre una trasformazione pre-morte che potrebbe fare di lei una Reverenda Madre. Attraverso il nuovo direttore dell'Istituto Suk, e la ex Sorella Rossak Dr. Ori Zhoma, la Sorellanza trama anche complotti contro Salvador, che si teme possa essere l'antenato di un potenziale disastroso tiranno.\nIl mentat Albans Gilbertus, addestrato dal robot Erasmus prima della caduta dell'impero robotico e con un prolungamento di vita simile a quello di Vorian, tenta di ristabilire l'ordine nella sua scuola Mentat sul pianeta Lampadas e nasconde l'esistenza del suo vecchio mentore. Tuttavia, egli \u00e8 trascinato nel movimento anti-tecnologia Butleriano, una campagna di fanatismo da parte dei suoi allievi pi\u00f9 accesi, e dal furore di Manford Torondo, che lo costringe a servire come suo consigliere speciale. Egli si trova costretto ad un confronto con il suo migliore allievo e amico, Draigo, che \u00e8 al servizio di trasporto di conglomerati di Josef Venport di VenHold, apparentemente un precursore della Gilda Spaziale.\nSul pianeta Arrakis viene rivelato che i Fremen di Dune hanno abbandonato la vita pi\u00f9 confortevole dei villaggi di Arrakeen, andando a prosperare nel deserto, incontrando vari nemici e alleati nel corso della loro esistenza."}
{"id": "4191155", "revid": "767487", "url": "https://it.wikipedia.org/wiki?curid=4191155", "title": "Berryz Kobo", "text": "Le sono un gruppo femminile di idol giapponesi. Fanno parte del Hello! Project. La musica ed i testi di quasi tutte le loro canzoni sono scritti da Tsunku, il fondatore e produttore del progetto.\nLa band \u00e8 stata creata nel 2004. Con l'et\u00e0 media di 10.75 anni, le Berryz Kobo sono diventate il gruppo pi\u00f9 giovane di sempre a far parte dell'Hello! Project. Nel 2007 la band \u00e8 diventata il gruppo di artisti pi\u00f9 giovani che abbiano mai tenuto un concerto alla Saitama Super Arena.\nFino ad ora hanno pubblicato 29 singoli, 8 album di studio e 2 raccolte. In Giappone, le vendite totali di DVD e CD delle Berryz Kobo hanno superato il milione."}
{"id": "4191156", "revid": "767487", "url": "https://it.wikipedia.org/wiki?curid=4191156", "title": "Quietdrive", "text": "I Quietdrive sono un gruppo musicale statunitense, formatosi a Minneapolis nel 2003."}
{"id": "4191158", "revid": "399", "url": "https://it.wikipedia.org/wiki?curid=4191158", "title": "Padre Aureliano del Santissimo Sacramento", "text": ""}
{"id": "4191169", "revid": "52445399", "url": "https://it.wikipedia.org/wiki?curid=4191169", "title": "Funzioni paraboliche cilindriche", "text": ""}
{"id": "4191170", "revid": "2175104", "url": "https://it.wikipedia.org/wiki?curid=4191170", "title": "Rocco (film 2004)", "text": "Rocco \u00e8 un film per la televisione del 2004 diretto da Nicol\u00f2 Bongiorno.\nTrama.\nRocco (Niccol\u00f2 Centioni) \u00e8 un bambino che vive con pap\u00e0 Ottavio (Antonello Fassari), la mamma Lucia (Barbara D'Urso) e la sorella maggiore Chiara (Federica Citarella). Un giorno, insieme ai suoi amici Leo, Luca e Madda, si trova a vivere una straordinaria avventura, nella quale riuscir\u00e0 ad aiutare anche gli adulti."}
{"id": "4191174", "revid": "106456", "url": "https://it.wikipedia.org/wiki?curid=4191174", "title": "Felix Manz", "text": "Biografia.\nFiglio naturale del canonico Johannes Manz, appartenente ad una famiglia che aveva avuto diversi esponenti nel consiglio cittadino di Zurigo, Felix ebbe una buona cultura, avendo studiato come borsista a Parigi, dove apprese il latino, il greco e l'ebraico. Si appassion\u00f2 alla riforma religiosa e divenne un seguace di Zwingli, finch\u00e9 il problema del battesimo dei bambini non li divise. Con Conrad Grebel e Georg Blaurock Manz fond\u00f2 il gruppo dei Fratelli svizzeri che, fondandosi sulla Scrittura, ammetteva soltanto il battesimo degli adulti. Il 17 gennaio 1525 tenne sul tema, affiancato da Grebel, una disputa pubblica con Zwingli, che l'assemblea dichiar\u00f2 vincitore e impose il rispetto della decisione pena l'esilio dalla citt\u00e0. I Fratelli svizzeri non si adeguarono e iniziarono a battezzare gli adulti che ritenevano nullo il battesimo impartito loro alla nascita.\nUna seconda disputa si svolse il 20 marzo 1525 ed ebbe ancora esito negativo per i Fratelli, che avevano chiesto anche l'abolizione della pena di morte e il rifiuto dell'uso delle armi. Tutti loro, quattordici uomini e sette donne, furono imprigionati. Fuggiti il 5 aprile, furono nuovamente catturati. Ancora liberati, Manz and\u00f2 a predicare a Gr\u00fcningen e poi a Coira, dove abitava Blaurock. Anche qui fu arrestato e il 18 luglio fu estradato a Zurigo.\nLiberato il 7 ottobre, continu\u00f2 a frequentare il gruppo degli anabattisti. Riusc\u00ec in un primo tempo a sfuggire a un nuovo arresto, poi fu incarcerato il 30 ottobre. Il Consiglio di Zurigo decise di far tenere una nuova disputa pubblica che l'8 novembre si concluse negativamente per gli anabattisti, e il 18 novembre Blaurock, Grebel e Manz furono condannati alla prigione in regime di pane e acqua. Liberati dopo breve tempo, ripresero la predicazione sulle alture di Zurigo.\nManz, Grebel, Blaurock e altri quindici anabattisti furono ancora arrestati e condannati il 7 marzo 1526 alla prigione a pane e acqua con l'avvertenza che al prossimo arresto sarebbe stata loro irrogata la pena di morte. In aprile Manz, Grebel e Blaurock si stabilirono nei Grigioni. Il 3 dicembre 1526 Manz e Blaurock furono arrestati a Gr\u00fcningen, mentre battezzavano degli adulti, e trasferiti a Zurigo. Mentre Blaurock, non essendo cittadino di Zurigo, venne bandito dalla citt\u00e0, il 5 gennaio 1527 Manz fu condannato a morte per annegamento.\nManz fu legato e messo su una barca che lo port\u00f2 al largo del lago di Zurigo. Prima che il carnefice lo spingesse in acqua, ebbe il tempo di salutare la madre e i fratelli che assistevano all'esecuzione dalla riva, e a intonare l'inno \"In manus tuas, Domine, commendo spiritum meum\". Fu poi sepolto nel cimitero di Sankt Jakob a Zurigo."}
{"id": "4191177", "revid": "486946", "url": "https://it.wikipedia.org/wiki?curid=4191177", "title": "Campionato del mondo di mountain bike - Team Relay", "text": ""}
{"id": "4191190", "revid": "287204", "url": "https://it.wikipedia.org/wiki?curid=4191190", "title": "Morris Cowley", "text": "La Cowley \u00e8 una serie di autovetture mid-size prodotta dalla Morris dal 1915 al 1958.\nMorris Cowley (1915\u20131919).\nLa prima Cowley, introdotta nel 1915, era la versione economica della Morris Oxford. Con essa condivideva il radiatore. Per la forma di quest'ultimo, i primi modelli Oxford e questa serie della Cowley, furono soprannominati \"bullet nose\" (in italiano, \"naso a forma di proiettile\"). Il modello prese il nome da Cowley, localit\u00e0 sede della casa automobilistica.\nPer ridurre i costi, molti componenti, invece di essere comprati nel Regno Unito, vennero acquistati negli Stati Uniti, dove erano disponibili ad un prezzo inferiore. Il motore a quattro cilindri in linea da 1.495\u00a0cm\u00b3 di cilindrata, venne acquistato dalla Continental, mentre il cambio a tre rapporti proveniva da Detroit. Le sospensioni erano a balestra.\nMorris Cowley (1919\u20131926).\nNel 1919 il modello venne aggiornato. Il motore era assemblato dalla Hotchkiss, e derivava fortemente da quello della serie precedente, anche se aveva una cilindrata superiore, 1.548\u00a0cm\u00b3. Il propulsore citato era anch'esso a quattro cilindri in linea. Questa Cowley era il modello base offerto all'epoca dalla Morris, la cui gamma era completata dalla Oxford, che inizialmente us\u00f2 lo stesso motore. La Oxford, rispetto alla Cowley, aveva la tappezzeria in pelle. Anche questa serie di Cowley venne soprannominata \"bullet nose\" per via della forma del radiatore.\nMorris Cowley (1926\u20131931).\nIn occasione della revisione della Cowley del 1926, il radiatore che diede il soprannome al modello venne sostituito da un radiatore piatto. Ora le carrozzerie erano in acciaio. Il motore rimase lo stesso di quello della serie precedente, cio\u00e8 un quattro cilindri in linea da 1.548\u00a0cm\u00b3 di cilindrata. I freni, a differenza di quelli della Oxford, agivano solo sulle ruote posteriori, anche se l'impianto frenante operante anche sulle ruote anteriori era offerto come \"optional\". Le sospensioni a balestra vennero aggiornate, cos\u00ec come gli ammortizzatori. I freni erano a tamburo.\nIl telaio fu modificato nuovamente nel 1931 per renderlo conforme a quello installato sulla Morris Major. Erano disponibili, come \"optional\", delle ruote a raggi, che potevano sostituire le ruote \"artillery\", che erano chiamate in questo modo perch\u00e9 erano di derivazione militare.\nMorris Cowley (1932\u20131935).\nNel 1932 la Cowley fu dotata di un nuovo telaio e di freni idraulici della Lockheed. Il motore rimase il medesimo di quello della serie precedente, cio\u00e8 un quattro cilindri in linea da 1.548\u00a0cm\u00b3 di cilindrata, ma nel 1933 fu disponibile nel mercato di casa, senza sovrapprezzo, un propulsore opzionale avente la stessa configurazione di cilindri del motore menzionato, ma da 1.802\u00a0cm\u00b3 cilindrata. Per questa serie non erano pi\u00f9 disponibili le torpedo quattro porte.\nDal 1935 la vettura venne rinominata Morris Twelve-Four.\nMorris Cowley Six (1934\u20131935).\nLa Cowley del 1934 sostitu\u00ec la Morris Major. Ebbe in dotazione lo stesso motore a sei cilindri in linea da 1.938\u00a0cm\u00b3 di cilindrata e valvole laterali, ma il telaio era pi\u00f9 basso.\nIl modello fu rinominato Morris Fifteen-Six nel 1935.\nMorris Cowley MCV (1950\u20131956).\nNel 1950 il nome Cowley fu dato ad un veicolo commerciale basato sulla Morris Oxford MO. Il Cowley MCV fu offerto in versione pick-up e furgonetta. La versione 10cwt MCV fu la sostituta della Morris Y-series, ed aveva una capacit\u00e0 di carico di 3.400 L o 3.900 L. Il modello non aveva per\u00f2 la possibilit\u00e0 di trasportare passeggeri.\nMorris Cowley (1954\u20131959).\nNel 1954 fu lanciato l'ultimo modello di nome Morris Cowley. Faceva parte della categoria delle vettura mid-size. Il modello era essenzialmente la versione economica della Morris Oxford, dato che aveva meno cromature, non possedeva l'impianto di riscaldamento, aveva i finestrini deflettori anteriori fissi ed era provvista di un cruscotto semplificato. \u00c8 stato prodotto in due serie.\nLa prima serie.\nLa prima serie, assemblata dal 1954 al 1956, aveva un motore a quattro cilindri in linea da 1.200\u00a0cm\u00b3 di cilindrata e valvole in testa, facente parte della \"B-Series\" della BMC e derivante dal propulsore dell'Austin A40. La carrozzeria era basata su quella a quattro porte della Morris Oxford Serie II, con cui condivideva le sospensioni anteriori a barre di torsione, e quelle posteriori ad assale rigido. I freni erano a tamburo. Lo sterzo era a cremagliera.\nLa rivista specializzata \"The Motor\" prov\u00f2 una Cowley berlina nel 1955. Venne registrata una velocit\u00e0 massima di 115,7\u00a0km/h ed un'accelerazione da 0 a 97\u00a0km/h di 31,5 secondi. Il consumo di carburante fu di 10,1\u00a0L/100\u00a0km. Il modello utilizzato nel test costava 702 sterline.\nLa seconda serie.\nLa seconda serie, prodotta dal 1956 al 1959, possedeva un motore quattro cilindri in linea da 1.489\u00a0cm\u00b3 di cilindrata. Esteriormente, la linea era simile a quella della Morris Oxford Series III."}
{"id": "4191199", "revid": "74801", "url": "https://it.wikipedia.org/wiki?curid=4191199", "title": "Llandovery", "text": "Llandovery (in gallese: Llanymddyfri; ab. ca.) \u00e8 una cittadina del Galles meridionale, facente parte della contea del Carmarthenshire (contea tradizionale: Dyfed) e situata lungo il margine nord-occidentale del parco nazionale delle Brecon Beacons e tra i corsi dei fiumi Towy e Bran.\nEtimologia.\nIl toponimo gallese Llanymddyfri significa letteralmente \"chiesa tra le acque\" e fa riferimento alla posizione della citt\u00e0 tra i due fiumi Towy e Bran.\nGeografia fisica.\nLlandovery si trova al confine con le contee del Powys e del Ceredigion, tra le localit\u00e0 di Llanwrtyd Wells e Llandeilo (rispettivamente a sud della prima e a nord della seconda), a circa ad ovest di Brecon. Nei dintorni della localit\u00e0, si trova il villaggio di Myddfai, noto storicamente per i cosiddetti \"medici di Myddfai\".\nSociet\u00e0.\nEvoluzione demografica.\nAl censimento del 2001, Llandovery contava una popolazione pari a abitanti.\nEdifici e luoghi d'interesse.\nCastello.\nTra le principali attrattive turistiche di Llandovery, vi sono le rovine del castello, costruito nell'XI secolo dai Normanni e che fu in seguito di propriet\u00e0 dei principi gallesi.\nMarket Hall.\nAltro edificio importante di Llandovery \u00e8 il \"Market Hall\", costruito nel 1840."}
{"id": "4191202", "revid": "131358", "url": "https://it.wikipedia.org/wiki?curid=4191202", "title": "Boris Galchev", "text": ""}
{"id": "4191205", "revid": "110157", "url": "https://it.wikipedia.org/wiki?curid=4191205", "title": "Harajuku Lovers Tour", "text": "L\u2019Harajuku Lovers Tour \u00e8 il primo tour solista della cantante statunitense Gwen Stefani. La tourn\u00e9e dur\u00f2 da ottobre a dicembre 2005, per supportare il suo album di debutto solista \"Love. Angel. Music. Baby..\"\nSebbene Gwen Stefani avesse precedentemente intrapreso vari tour con la sua band No Doubt, inizialmente non intendeva andare in tour per promuovere il suo album, ma cambi\u00f2 idea in seguito al successo commerciale riscontrato da \"Love. Angel. Music. Baby.\".\nL\"'Harajuku Lovers Tour\" visit\u00f2 varie citt\u00e0 tra Stati Uniti e Canada. Gwen Stefani scelse il gruppo hip hop The Black Eyed Peas, la rapper M.I.A. e la cantante Ciara come artisti d'apertura per i suoi concerti.\nIl tour gener\u00f2 recensioni di vario tipo da parte della critica musicale.\nUn DVD musicale, intitolato \"Harajuku Lovers Live\", fu pubblicato nel 2006.\nSviluppo del tour.\nGwen Stefani annunci\u00f2 il tour per promuovere \"Love. Angel. Music. Baby.\" il 27 giugno 2005.\nGwen Stefani inizialmente non voleva supportare il suo album tramite una tourn\u00e9e, rispondendo \"Quale tour?\" ad una domanda di MTV News nel dicembre 2004 riguardante i suoi piani futuri.\nPi\u00f9 avanti menzion\u00f2 varie volte il fatto che inizialmente non voleva questa tourn\u00e9e, che defin\u00ec \"il tour illegale\" e chiese scherzosamente scusa di aver infranto la promessa durante il concerto di Saint Paul (Minnesota) il 14 novembre, mentre al concerto di Winnipeg due giorni dopo ammise \"Volevo solo fare un disco, non andare in tour, ero troppo stanca, ma poi voi ragazzi avete continuato a comprare il mio disco, e sono dovuta uscire di casa e venire a trovarvi\". A settembre, in una intervista ad MTV News, Gwen Stefani disse in proposito della tourn\u00e9e: \"Non vedo l'ora che cominci, sar\u00e0 incredibile. [...] Mi piacerebbe provare ad inserirci anche 'Orange County Girl'. Vedremo. Pu\u00f2 succedere di tutto durante le prove. Per ora non so nemmeno quanto sar\u00e0 lungo lo show.\"\nSinossi del concerto.\nGwen Stefani apriva il concerto con la canzone \"Harajuku Girls\", un'ode a Harajuku, il distretto all'avanguardia di Tokyo (Giappone). La cantante appariva sul palcoscenico indossando una tiara e un abitino da bambola, seduta sul trono dorato e di velluto rosso presente sulla copertina di \"Love. Angel. Music. Baby.\" e circondata dalle sue ballerine, conosciute collettivamente come \"Harajuku Girls\", e con delle immagini di Harajuku sugli schermi alle sue spalle. La seconda canzone era il primo singolo estratto dall'album, \"What You Waiting For?\", che iniziava come una canzone lenta prima che il tempo accelerasse. La Stefani e le \"Harajuku Girls\" lasciavano il palco e tornavano vestite in costumi da bagno a pezzo unico mentre la band continuava a suonare, e ritornavano per interpretare \"The Real Thing\". Quattro breakdancer salivano sul palco mentre Gwen Stefani era dietro le quinte per un altro cambio d'abito. Ritornava in un completino di pelle bianco e nero e per la canzone successiva, il singolo \"Crash\", diceva al pubblico di dividersi tra uomini e donne per cantare il verso \"back it up, back it up\", mentre sugli schermi veniva proiettata un'automobile che ondeggiava al ritmo del \"beat\". La Stefani quindi cantava il singolo \"Luxurious\".\nLa cantante ritornava con un paio di hot pants neri e interpretava \"Rich Girl\", camminava lungo la passerella in mezzo al pubblico scambiando dei \u201ccinque\u201d. Quindi cantava due canzoni intimistiche, \"Danger Zone\" e \"Long Way To Go\", prima di interpretare due canzoni inedite: \"Wind It Up\", che sarebbe diventato il primo singolo dal suo secondo album \"The Sweet Escape\", e \"Orange County Girl\". \"Wind It Up\" veniva interpretata in una scenografia carnevalesca, mentre \"Orange County Girl\" era accompagnata da un video costituito da un collage di fotografie dell'infanzia di Gwen e di oggetti menzionati nella canzone. Quindi la cantante indossava un lungo abito da sera argentato coperto di brillantini e cantava la canzone \"Cool\".\nSeguiva \"Serious\" e quindi \"Bubble Pop Electric\", durante la quale Gwen Stefani veniva trasportata su una portantina dalle \"Harajuku Girls\". \"Hollaback Girl\" chiudeva il concerto, interpretata in un abito da cheerleader e cantando all'unisono con il pubblico. Durante i primi concerti, \"Hollaback Girl\" veniva cantata prima di \u201cSerious\u201d, ma in seguito si decise di dare alla canzone il posto d'onore in chiusura del concerto.\nRecensioni.\nLa critica si divise nel recensire l\u2019\"Harajuku Lovers Tour\". Patrick MacDonald del \"Seattle Times\" lod\u00f2 il lavoro di Gwen Stefani come autrice e le parti pi\u00f9 \"frivole e spassose\" dello show, ma critic\u00f2 le capacit\u00e0 di ballo della cantante e il poco materiale di cui era costituito il concerto, dodici canzoni da \"Love. Angel. Music. Baby.\" e due da \"The Sweet Escape\" ma nessuna dal repertorio dei No Doubt. Per quanto riguarda le canzoni, MacDonald scrisse che per la met\u00e0 erano \"eminentemente dimenticabili\".\nIl \"Winnipeg Sun\" descrisse alcune delle canzoni dell'album come dei \"riempitivi\", ma complessivamente assegn\u00f2 al concerto tre stelle e mezza su cinque. \"A volte la musica non contava con tutti gli effetti visivi che la Stefani ha offerto,\" aggiunse il giornalista del \"Winnipeg Sun\". \"\u00c8 una figura estremamente impressionante e la coreografia, i riflettori, i ballerini e i frequenti cambi d'abito hanno fatto la loro parte nello spettacolo, che ha finito per essere pi\u00f9 stile che sostanza\".\nMike Ross dell\u2019\"Edmonton Sun\" lod\u00f2 la capacit\u00e0 di Gwen Stefani di coinvolgere il pubblico, qualit\u00e0 che le valse la definizione di \"effervescente padrona di casa\". Nella sua recensione del concerto le assegn\u00f2 quattro stelle, e ne lod\u00f2 l'\"ottima\" musica e le \"fantastiche\" coreografie; \"Aveva pure merito come \"tour-de-force\" coreografico - in gran parte grazie a due quartetti di talentuose geishe danzanti e di breakdancer,\" scrisse Ross. I vari costumi di scena della Stefani e le scenografie valsero commenti positivi. \"Si poteva godersi il concerto di ieri sera come una sfilata di moda. O un video musicale, ovviamente\".\n\"Una fantastica esibizione di break-dance \u00e8 sempre un numero da applausi. Cos\u00ec come guardare quattro belle donne che si contorcevano vestite come studentesse giapponesi impazzite \u2013 e i grandi numeri non sono ancora finiti\".\nPur definendo Gwen Stefani la \"nuova principessa del pop\" e lodandone la presenza scenica, Jane Stevenson del \"Toronto Sun\" scrisse che il concerto sembrava \"di certo di poca cosa sul piano musicale\" e not\u00f2 che, sebbene Gwen Stefani si ispirasse a Madonna, non costituisce per la Ciccone una \"vera minaccia\", e assegn\u00f2 al concerto tre stelle e mezza su cinque.\nCorey Moss di \"MTV\" paragon\u00f2 lo spettacolo della Stefani a Madonna in riferimento agli \"otto cambi d'abito, ballerini, scenografie, e diavolo, persino la musica stessa\", che suonava completamente diversa rispetto alla musica dei No Doubt. Moss dichiar\u00f2 che la Stefani era la \"cosa pi\u00f9 accattivante sul palco\" con il suo \"incedere sicuro e la vocalit\u00e0 perfetta\".\nJon Pareles del \"New York Times\" ammir\u00f2 il concerto per essere stravagantemente \"glamour e in forma\", e come Gwen Stefani \"sfoggia le gratifiche del divismo\". Defin\u00ec la musica dall'album \"un disco notevole, con tracce ritmate e curate che volteggiano dal funk al pop, dall'elettronica al rock\", sebbene molte delle canzoni in scaletta fossero \"superficiali\", essendone le tematiche \"stile\", \"successo\", \"shopping\" e \"sesso\".\nJim Harrison di \"LiveDaily\" dichiar\u00f2 che all\u2019\"Harajuku Lovers Tour\" mancava una scaletta musicale forte, e ritenne che la presenza scenica di Gwen Stefani fosse lacunosa; dal momento che \"non ha molte canzoni che si traducono bene dal vivo\" nell'album \"Love. Angel. Music. Baby.\", sugger\u00ec che avrebbe dovuto aggiungere canzoni dei No Doubt per \"scariche di adrenalina assai necessarie\" per il pubblico, che, secondo Harrison, \"metaforicamente non muoveva un muscolo e letteralmente sbadigliava alla quarta canzone in scaletta\". Harrison scrisse che sul palco Gwen Stefani gli sembrava \"persa senza una band\", e scrisse che all'esibizione mancava energia, sembrava \"tiepida\" e \"con il pilota automatico\". Il giornalista scrisse che la sua esibizione era simile a quella di Britney Spears, il che la rendeva \"del tutto inadatta sia per la selezione delle canzoni che per il suo stile\". Defin\u00ec tuttavia \"fantastica\" la versione dal vivo di \"Hollaback Girl\", descrivendo Gwen come \"pi\u00f9 Gwen che mai\".\nRegistrazioni e filmati.\nIl concerto di Gwen Stefani alla fine del novembre 2005 ad Anaheim (California), la sua citt\u00e0 natale, fu filmato e pubblicato in DVD con il titolo \"Harajuku Lovers Live\". Il DVD fu pubblicato il 5 dicembre 2006, lo stesso giorno del secondo album di Gwen Stefani, \"The Sweet Escape\". Le riprese per il DVD sono state effettuate da Sophie Muller.\nOltre alle canzoni da \"Love. Angel. Music. Baby.\" e due nuove canzoni da \"The Sweet Escape\", il filmato contiene interviste con i ballerini e i musicisti e scene dai \"dietro-le-quinte\".\nIl DVD fu certificato disco d'oro in Australia e disco di platino in Canada."}
{"id": "4191212", "revid": "729019", "url": "https://it.wikipedia.org/wiki?curid=4191212", "title": "Pierre Xavier Emmanuel Ruffey", "text": "Biografia.\nNacque a Digione il 19 marzo 1851 figlio di Jean Louis e di \u00c9lisabeth Octavie Vernier. Tra il 1871 ed il 1873 frequent\u00f2 l'\u00c9cole polytechnique e successivamente la Scuola di applicazione dell'artiglieria e del genio (\u00c9cole d'application de l'artillerie et du g\u00e9nie) di Fontainebleau (1873-1875). All'uscita dalla Scuola di applicazione fu promosso sottotenente, passando al grado di tenente nel 1876.\nLa prima parte della carriera.\nCollabor\u00f2 presso l'industria manifatturiera militare di Ch\u00e2tellerault nel 1878, venendo promosso capitano in quello stesso anno, e passando quindi alla fonderia di Bourges nel 1879. Tra la fine del 1879 ed il 1881 frequent\u00f2 la Scuola superiore di Guerra (\u00c9cole sup\u00e9rieure de guerre) di dove si classific\u00f2 al primo posto su settantacinque allievi.\nEntrato a far parte del 3\u00ba Reggimento di artiglieria nel 1879, pass\u00f2 poi all'8\u00ba Reggimento nel 1881. In quella data fu chiamato, in qualit\u00e0 di aiutante, presso la Direzione dell'artiglieria di Toul, venendo quindi messo a disposizione del governatore della piazzaforte di Verdun, sita sulla Mosa. Nel 1882 divenne professore aggiunto di storia militare presso la Scuola superiore di guerra. Nel 1885 raggiunge lo Stato maggiore della 3\u00aa Divisione di fanteria appartenente alla 2\u00aa Regione militare di Ch\u00e2lons. Nel 1886 fu destinato a prestare servizio presso la Direzione del personale della sezione tecnica dell'artiglieria. Nel 1887 and\u00f2 alla Scuola superiore di guerra come professore aggiunto di tattica di artiglieria, restandovi fino al 1893.\nNel corso del 1893 prese servizio presso il 1\u00ba Reggimento d'artiglieria, e poi nel 1895 divenne comandante un gruppo di batterie da montagna impiegato durante la spedizione in Madagascar. Di nuovo professore aggiunto di tattica d'artiglieria alla Scuola superiore di guerra nel 1896, assume la direzione del corso l'anno seguente. Promosso tenente colonnello nel 1897, divenne comandante di Corpo (Chef de Corps) del 9\u00ba Reggimento d'artiglieria a Castres nel 1901. In quello stesso anno \u00e8 promosso al grado di colonnello, e il 16 aprile dell'anno successivo sposa a Beaujeu-Saint-Vallier-Pierrejux-et-Quitteur (Alta Saona) la signorina Marie-Th\u00e9r\u00e8se Louise Ruffey.\nOpera come Capo di stato maggiore del XVII Corpo d'armata dal 12 ottobre 1903 al 24 giugno 1906. Promosso generale di brigata il 26 dicembre 1905, assume poi il comando della 27\u00aa Brigata il 24 giugno 1906, mantenendo tale incarico fino al 19 marzo 1910. Da quello stesso giorno al 18 giugno 1912 presta servizio presso la 36\u00aa Divisione di fanteria, venendo elevato al rango di generale di divisione l'8 novembre 1910, quando assunse il comando del XIII Corpo d'Armata a Clermont-Ferrand, ricoprendo tale incarico fino al 30 ottobre 1913. In quello stesso giorno diviene membro del Conseil sup\u00e9rieur de la guerre e comandante della IIIe Arm\u00e9e di mobilitazione il 30 ottobre dello stesso anno.\nLa Prima Guerra Mondiale.\nAlla dichiarazione di guerra, nell'agosto 1914, assume il comando della IIIe Arm\u00e9e schierata su una linea che andava da Montm\u00e9dy a Rocroi. In base al Piano XVII redatto dal generalissimo Joseph Joffre la IIIe Arm\u00e9e, coadiuvata dalla IV Arm\u00e9e del generale Fernand de Langle de Cary, doveva attaccare nel settore delle Ardenne. Tra il 6 ed il 15 agosto il Corpo di cavalleria del generale Andr\u00e9 Sordet effettu\u00f2 una serie di ricognizioni nelle Ardenne, che non rivelarono la presenza di forze nemiche. L'attacco francese inizi\u00f2 il 21 agosto con l'avanzata della III Arm\u00e9e su Briey mentre la IV Arm\u00e9e si diresse su Neufch\u00e2teau. Purtroppo l'avanzata francese coincise con l'inizio dell'offensiva tedesca. La 4\u00aa Armata tedesca del generale Albrecht Duca del W\u00fcrttemberg e la 5\u00aa Armata del Principe Ereditario Guglielmo di Prussia stavano avanzando attraverso le Ardenne gi\u00e0 dal 19 agosto. Il giorno 21 le avanguardie delle due armate francesi stabilirono il contatto con quelle tedesche dando vita ad una confusa serie di piccoli scontri.\nLe forze principali avversarie entrarono in contatto tra di loro il 22 agosto. La fanteria francese fu pesantemente sconfitta dalla superiore tattica di quella tedesca, ampiamente dotata di mitragliatrici e supporto di artiglieria pesante. Vi furono alcune piccole vittorie francesi, ma il 22 agosto la IIIe Arm\u00e9e fu investita in pieno dall'attacco tedesco. La 3\u00aa Divisione Coloniale fu praticamente distrutta a Rossignol, circa 16\u00a0km a nord di Neufch\u00e2teau, e ci\u00f2 provoco il collass\u00f2, della IIIe Arm\u00e9e che trascin\u00f2 con s\u00e9 anche la IV. Entro la sera del 23 agosto le due armate francesi iniziarono una scomposta ritirata verso la linea della Mosella, inseguite dalla due armate tedesche in piena avanzata. Il 24 agosto la IV Arm\u00e9e trov\u00f2 riparo dietro alla Mosella, presto seguita dai resti della III.\nPoco prima dell'inizio della prima battaglia della Marna, il 30 agosto, egli fu silurato (\"limogeage\") dal generale Joffre, comandante in capo dell'esercito francese. Primo alto ufficiale ad essere rimosso dall'incarico, venne sostituito dal generale Sarrail, ed in questa occasione egli redasse un durissimo memoriale contro i generali Joffre e Maunoury.\nDopo questo fatto non ricevette pi\u00f9 alcun incarico operativo, tuttavia effettu\u00f2 ancora diverse ispezioni militari sin verso la fine dell'anno. Il 18 marzo 1915 assunse il comando dell'11\u00aa Regione Militare di Nantes, incarico che mantenne fino al 16 febbraio del 1917. Il 1\u00ba marzo dello stesso anno fu posto definitivamente in riserva.\nSi spense il 14 dicembre 1928, e il suo corpo fu poi inumato nell'H\u00f4tel des Invalides a Parigi."}
{"id": "4191217", "revid": "767487", "url": "https://it.wikipedia.org/wiki?curid=4191217", "title": "Parental Guidance", "text": "Parental Guidance \u00e8 un film del 2012 diretto da Andy Fickman ed interpretato da Billy Crystal, Bette Midler, Marisa Tomei e Tom Everett Scott.\nTrama.\nUna tormentata madre chiede ai suoi genitori di prendersi cura dei suoi tre figli quando ha bisogno di lasciare la citt\u00e0 per lavoro. I bambini utilizzano metodi e linguaggio moderno a cui i nonni non sono abituati, e dovranno ritornare ai vecchi metodi da genitore.\nProduzione.\nRiprese.\nIl film viene girato interamente nello stato della Georgia (Stati Uniti d'America), nelle citt\u00e0 di Atlanta e Johns Creek. Le riprese si svolgono dal settembre al 9 dicembre 2011.\nDistribuzione.\nIl primo trailer del film esce online l'8 agosto 2012.\nLa pellicola \u00e8 stata distribuita nelle sale cinematografiche statunitensi a partire dal 25 dicembre 2012 mentre in Italia arriva l'11 luglio 2013.\nIncassi.\nGirato con un budget di 25 milioni di dollari, il film ne ha incassati 119.772.232 in tutto il mondo."}
{"id": "4191231", "revid": "287204", "url": "https://it.wikipedia.org/wiki?curid=4191231", "title": "Ashes to Ashes (David Bowie)", "text": "Ashes to Ashes (\"Cenere alla cenere\") \u00e8 un brano musicale di David Bowie contenuto nell'album \"Scary Monsters (and Super Creeps)\" del 1980 e pubblicato come singolo nello stesso anno.\nOltre che per le sue qualit\u00e0 musicali, la canzone \u00e8 celebre anche per l'innovativo videoclip che l'accompagna, diretto a due mani da Bowie stesso e David Mallet.\nIl brano.\nMusica e testo.\nMalinconica ed introspettiva, \"Ashes to Ashes\" contiene la reinterpretazione da parte di Bowie del personaggio del \"Maggiore Tom\" (\"Major Tom\" nell'originale) presente nella sua canzone del 1969 intitolata \"Space Oddity\". Il brano include anche una riflessione personale del cantante sulla sua carriera di artista: \nInvece di un astronauta hippie che casualmente si perde nello spazio infinito, come succedeva in \"Space Oddity\", ora nella canzone Bowie descrive il Maggiore Tom come un \"junkie\", con la testa tra le nuvole, completamente \"fatto\" e perso in una depressione senza fine (\"\u00abjunkie, strung out in heaven's high, hitting an all-time low\u00bb\"). Si tratta quindi di una sorta di alter ego per l'artista, che proietta sul personaggio del Major Tom tutti i suoi lati negativi inerenti alla dipendenza dalle droghe (Bowie stava da tempo cercando di disintossicarsi dalla cocaina) e gli eccessi della carriera da rockstar.\nLa strofa finale del testo del brano: \"\u00abMy mother said, to get things done, you better not mess with Major Tom\u00bb\" (\"Mia madre diceva, per fare le cose a modo, \u00e8 meglio non scherzare con il Maggiore Tom\"), parafrasa un'antica filastrocca per bambini che recita:\nBowie stesso disse nel corso di un'intervista del periodo al \"New Musical Express\" di considerare \"Ashes to Ashes\" come una sorta di \"ninna nanna popolare\", un'ode all'infanzia, dove si narra di come \"un astronauta diventa un drogato\".\nMusicalmente \"Ashes to Ashes\" \u00e8 notevole per il ritmo ska in levare, il suo delicato suono d'archi sintetici, contrappuntato dal potente basso funky, e dal complesso cantato stratificato su diversi livelli di Bowie.\nIspirazione.\nIn un'intervista rilasciata nel 2003 alla rivista \"Performing Songwriter\", Bowie spieg\u00f2 che il brano \"Inchworm\", cantato da Danny Kaye nel film del 1952 \"Il favoloso Andersen\", era stato fonte di ispirazione per la composizione di \"Ashes to Ashes\": \u00abAmavo quella canzone da bambino ed \u00e8 rimasta con me per sempre. Ci ritornavo spesso. Non credereste alla quantit\u00e0 di miei brani che sono una sorta di spin-off di quella canzone. Non che sia cos\u00ec evidente. Ma \"Ashes to Ashes\" non sarebbe successa se non fosse stato per \"Inchworm\". C'\u00e8 un elemento da filastrocca infantile in essa, e c'\u00e8 qualcosa di cos\u00ec triste e commovente nell'insieme. Mi riporta indietro ai quei puri e sinceri sentimenti di tristezza che si hanno da bambini, e che da adulti sono cos\u00ec identificabili. C'\u00e8 una connessione tra l'essere un bambino di cinque anni che si sente un po' abbandonato, e la stessa sensazione che si pu\u00f2 provare quando si hanno vent'anni. E cos\u00ec fece quella canzone con me\u00bb.\nVideo.\nIl video musicale di \"Ashes to Ashes\" \u00e8 famoso quanto la canzone se non di pi\u00f9. Si tratta di uno dei videoclip maggiormente iconici degli anni ottanta. Costato circa 250.000 sterline, all'epoca fu il video pi\u00f9 costoso mai girato. Esso incorpora scene a colori solarizzati e scene in bianco e nero, dove un Bowie vestito da Pierrot si aggira solitario su una spiaggia. Nel video appaiono anche Steve Strange dei Visage ed altri membri della scena londinese dei \"Blitz kids\", incluse Judith Franklin e Darla Jane Gilroy, tutti futuri componenti della nascente scena New romantic che sar\u00e0 enormemente influenzata dalla musica e dall'immagine di Bowie. Scene del cantante in una tuta spaziale, che suggeriscono un sistema di supporto vitale ospedaliero, ed altre che mostrano Bowie rinchiuso in una cella di un manicomio, rimandano sia al personaggio del \"Major Tom\" di \"Space Oddity\" sia alla nuova, negativa, interpretazione che lo stesso artista d\u00e0 del personaggio stesso. Nel finale appare anche un'anziana signora, che, nonostante le voci circolate all'epoca, non era assolutamente la madre di Bowie ma una semplice comparsa.\nI lettori del \"Record Mirror\" votarono i video di \"Ashes to Ashes\" e di \"Fashion\" (il successivo singolo di Bowie), come uno dei migliori video musicali del 1980.\nPubblicazione.\n\"Ashes to Ashes\" debutt\u00f2 alla posizione numero 4 della classifica britannica dei singoli nella prima settimana di pubblicazione, arrivando al numero 1 nelle due settimane seguenti, al numero 3 in Norvegia, al numero 6 in Austria, Svezia e Nuova Zelanda ed al numero 9 in Germania Ovest, diventando cos\u00ec all'epoca il singolo di maggior successo per Bowie. Il singolo fu pubblicato in quattro edizioni differenti con tre copertine diverse, e le prime 100.000 copie includevano quattro cartoline con immagini di Bowie vestito da Pierrot come nel video. La B-side, \"Move On\", era una traccia ripescata dal precedente album, \"Lodger\" (1979). La versione USA del singolo aveva invece \"It's No Game (No. 1)\" sul lato B. In America il singolo arriv\u00f2 solo al 101\u00ba posto nella classifica di \"Billboard\". Il singolo ebbe invece un notevole successo in molti altri Paesi.\nVersioni alternative.\nA lungo si \u00e8 discusso dell'esistenza di versioni estese inedite della canzone di circa 13 minuti, con strofe aggiuntive, una dissolvenza pi\u00f9 lunga ed un assolo di sintetizzatore. Una versione da 12:55 apparsa sul bootleg \"From a Phoenix... The Ashes Shall Rise\" si rivel\u00f2 un falso, ripetendo il break strumentale della canzone originale per raggiungere un minutaggio maggiore. Anche un'altra versione da 11:44, nei bootleg \"Glamour\", \"Vampires of the Human Flesh\" e \"Monsters to Ashes\", non era che la traccia originale con segmenti aggiuntivi ripetuti e campionati. Nell'agosto 1980, per promuovere l'uscita del singolo, fu pubblicato negli Stati Uniti in formato 12\", un cosiddetto medley di \"Space Oddity\" e \"Ashes to Ashes\", dal titolo \"The Continuing Story of Major Tom\". Tuttavia, il medley era semplicemente \"Space Oddity\" che alla fine sfumava nella versione su singolo di \"Ashes to Ashes\". La B-side di questo singolo promozionale era la versione lunga di \"Ashes to Ashes\" presente sull'album."}
{"id": "4191236", "revid": "46291", "url": "https://it.wikipedia.org/wiki?curid=4191236", "title": "Nymphoides peltata", "text": "Il limnantemio (\"Nymphoides peltata\" ) \u00e8 una pianta acquatica della famiglia Menyanthaceae.\nDescrizione.\n\u00c8 una pianta acquatica idrofita radicante, fissata al substrato mediante un lungo e sottile rizoma, da cui si originano fusti lunghi da pochi centimetri a quasi 2 metri.\nLe foglie, cuoriformi, di diametro fino a 12\u00a0cm, galleggiano sulla superficie dell'acqua; per il loro aspetto ricordano quelle delle ninfee, ma la somiglianza \u00e8 frutto di mera convergenza evolutiva.\nI fiori, sorretti da peduncoli lunghi fino a 10\u00a0cm che originano dall'ascella foliare, sono di colore giallo, con corolla composta da 5 petali dal margine finemente sfrangiato. Fioriscono da giugno ad agosto.\nIl frutto \u00e8 una capsula lunga 2,5\u00a0cm, che a deiscenza libera numerosi piccoli semi appiattiti, con un margine alato che ne facilita la dispersione.\nDistribuzione e habitat.\nL'areale originario della pianta \u00e8 eurasiatico, ma la sua diffusione come pianta ornamentale gi\u00e0 a partire dal XIX secolo ne ha facilitato la propagazione anche in Nord America, ove \u00e8 considerata una specie invasiva.\nIn Italia la sua presenza \u00e8 limitata alla Val Padana e a poche aree umide della Toscana, del Lazio e della Sardegna.\nPredilige acque poco profonde, stagnanti o con leggera corrente."}
{"id": "4191243", "revid": "2048534", "url": "https://it.wikipedia.org/wiki?curid=4191243", "title": "Tortilla di patate", "text": "La tortilla de patatas, in italiano tortilla di patate, \u00e8 una frittata di uova e patate. Si tratta di una delle pietanze pi\u00f9 classiche della cucina spagnola che si pu\u00f2 trovare in qualsiasi bar o ristorante. Persino grandi cuochi come Ferran Adri\u00e0 le hanno dedicato attenzioni particolari.\nStoria.\nDalle \"Cronache dall'India\" si evince che gi\u00e0 nel 1519 la tortilla d'uovo era conosciuta sia in Europa dai conquistadores spagnoli, sia in America, per lo meno dagli Aztechi che le preparavano e vendevano nei mercati di Tenochtitl\u00e1n. In questi testi ci si riferisce alla tortilla sudamericana con il termine \"pan de ma\u00edz\", cos\u00ec che \u00e8 chiara l'allusione alla tortilla di uovo quando appare:\nLa papa o patata \u00e8 una pianta originaria dell'America del sud, conosciuta agli spagnoli grazie alla popolazione Inca. Questi la chiamavano \"papa\", in quechua. La somiglianza tra questa papa e la batata fece s\u00ec che nel XVII secolo in Spagna chiamassero patata la prima. Il primo documento noto in cui si fa riferimento a una tortilla di patate \u00e8 della Navarra. Si tratta di un memoriale anonimo destinato alla Corte di Navarra nel 1817 che descrive le misere condizioni di vita degli agricoltori se comparate a quelle degli abitanti di Pamplona o la riviera della Navarra. Dopo un lungo elenco dei miseri alimenti mangiati dai montanari appare quanto segue: \u00ab\u2026 due o tre uova in una tortilla per cinque o sei, perch\u00e9 le nostre donne sono in grado di farle grandi e grosse con poche uova aggiungendo patate, impasto di pane o altro \u2026\u00bb\nUna leggenda narra che fu il generale Tom\u00e1s de Zumalac\u00e1rregui colui che, durante l'assedio di Bilbao, invent\u00f2 la tortilla di patate come piatto semplice, rapido e nutriente per ovviare alla grande penuria dell'esercito carlista. Anche se non si sa con certezza, sembra che la tortilla quindi abbia cominciato a diffondersi durante le prime guerre durante il carlismo. Un'altra versione della leggenda narra che la pietanza sia stata inventata da una casalinga della Navarra, alla cui casa si ferm\u00f2 il gi\u00e0 menzionato generale Zumalac\u00e1rregui. Questa, molto povera e in possesso solo di un po' di uova e patate fin\u00ec per assemblare questi tre ingredienti, miscuglio che fu cos\u00ec gradito al Generale da far s\u00ec che egli lo rendesse conosciuto.\nRecentemente, il libro \"La patata in Spagna. Storia e agro ecologia del tubero andino\", scritto da Javier L\u00f3pez Linaje del Centro di Scienze Umane e Sociali del CSIC, colloca l'origine della tortilla di patate a Villanueva de la Serena, localit\u00e0 dell'Estremadura. Il libro contiene dati concreti che si riferiscono della tortilla di patate una ventina d'anni prima rispetto alle prime menzioni della leggenda tradizionale, sebbene tali dati siano ancora al vaglio di diversi studiosi e storici sia locali che nazionali.\nInfine, una nuova teoria sulla sua invenzione si deve al cuoco aragonese Teodoro Bardaj\u00ed Mas che il 17 marzo del 1935 nel settimanale \"ellas\" afferm\u00f2 di conoscere la ricetta originale della tortilla. Si trattava di quella che oggi \u00e8 conosciuta come tortilla di patate con la sola differenza che la cipolla e le patate non venivano precedentemente fritte. Con molta probabilit\u00e0 \u00e8 questa l'origine della tortilla di patate come oggi viene intesa.\nPreparazione.\nI modi di preparare la tortilla sono molti. Secondo alcuni, le patate devono essere ben cotte, e non fritte, in olio (d'oliva o girasole a seconda che si voglia far risaltare o meno il gusto dell'ingrediente) e devono poi essere lasciate in ammollo nell'uovo per un po' - non meno di dieci minuti, anche se sarebbe meglio lasciarle per almeno mezz'ora - affinch\u00e9 si imbevano e acquistino la consistenza giusta. In ogni caso, \u00e8 opportuno strizzare per bene le patate dall'olio prima di unirle all'uovo.\nTalvolta viene utilizzato un piatto apposito per rigirare la tortilla cosicch\u00e9 questa si possa cuocere in modo simile da entrambe le parti. Si pu\u00f2 scegliere di far coagulare l'uovo o completamente o solo parzialmente, di usare la cipolla oppure no, di tagliarla fina o spessa, solo scottata o lasciandola riposare. Si pu\u00f2 optare per mangiare la tortilla in piatto oppure all'interno di un panino oppure come tapa o stuzzichino. Inoltre, si possono aggiungere alla ricetta base ingredienti diversi come peperoncini (che solitamente vengono utilizzati come decorazione del piatto), chorizo, champignon, ecc.. Inoltre pu\u00f2 variare la forma in cui si sceglie di tagliare le patate: pezzi irregolari, dischi, dadini\u2026\nVarianti.\nAssieme a uova e patate, spesso troviamo nella ricetta la cipolla, a seconda della zona o dei gusti di chi mangia e di chi cucina.\nA Madrid servono per esempio la tortilla brava, cucinata con una salsa piccante simile a quella utilizzata per preparare le patatas bravas e solitamente di dimensione pi\u00f9 ridotta. Allo stesso modo, \u00e8 frequente incontrare tortillas accompagnate da maionese, altre salse, curry o altri condimenti.\nEsistono poi due varianti che prevedono due distinti ingredienti. Una di queste \u00e8 la tortilla paesana che oltre a patate e uovo prevede il chorizo, pepe rosso e piselli. L'altra invece \u00e8 la tortilla ripiena che pu\u00f2 essere sia una tortilla spessa tagliata e aperta a met\u00e0 oppure due sottili sovrapposte. Come in un panino, all'interno vanno inserite delle farciture che possono essere di verdure, insalata russa, prosciutto, formaggio, pancetta, surimi,\u2026\nVarianti in altre culture.\n\u00c8 anche molto comune nell'Argentina col nome di \"tortilla de papas\" , dove \u00e8 un classico delle \"rotiser\u00edas\" e \"bodegones\".\nAnche in alcune culture del Nord Europa s'incontrano preparazioni con uova e patate. Tuttavia la tortilla non va confusa - anche se potrebbe sembrare simile - con il R\u00f6sti della cucina svizzera-tedesca, che tra l'altro non prevede l'uovo. Inoltre, nonostante il nome, non va confusa con la tortilla di papa di Chilo\u00e9 (Cile), che \u00e8 un tipo di pane di papa ottenuto dalla lavorazione di papa bollita e farina di grano.\nVarianti \"d'emergenza\".\nUn'altra possibilit\u00e0 \u00e8 quella di preparare la tortilla senza uovo ma con un amalgama di farina, acqua e latte. Questa variante nacque in Spagna durante il periodo di grande penuria di alimenti successivo alla Guerra civile spagnola del 1936. Sempre nel periodo del conflitto si diffuse la falsa tortilla, preparata con bucce d'arancia al posto delle patate. Oggigiorno, questa variante viene scelta dai vegani. La ricetta senza uova, o con uova pastorizzate, viene spesso scelta nei ristoranti per evitare il rischio di salmonella. Infine la tradizione culinaria della provincia di Cadice offre una versione fatta con uovo e patatine fritte.\nSalute.\nSi consiglia che al termine della preparazione la tortilla sia compatta e \"ben fatta\" al suo interno, senza parti crude che potrebbero essere origine di salmonella."}
{"id": "4191250", "revid": "1543377", "url": "https://it.wikipedia.org/wiki?curid=4191250", "title": "Ungheria ai Giochi della XX Olimpiade", "text": "L'Ungheria partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di 232 atleti impegnati in 20 discipline per un totale di 134 competizioni. Il portabandiera fu il giavellottista Gergely Kulcs\u00e1r, che nelle tre precedenti edizioni dei Giochi aveva conquistato altrettante medaglie.\nIl bottino della squadra fu di trentacinque medaglie: sei d'oro, tredici d'argento e sedici di bronzo, che le valsero l'ottavo posto nel medagliere complessivo. L'Ungheria risult\u00f2 prima nel medagliere della scherma, grazie alle vittorie nella spada individuale e a squadre, e seconda nel pentathlon moderno, dove all'argento della classifica a squadre si somm\u00f2 l'oro di Andr\u00e1s Balcz\u00f3 nella gara individuale."}
{"id": "4191252", "revid": "2175104", "url": "https://it.wikipedia.org/wiki?curid=4191252", "title": "Nicol\u00f2 Bongiorno", "text": "Biografia.\nSecondogenito di Mike Bongiorno e Daniela Zuccoli. Fin da giovane, seguendo l'attivit\u00e0 professionale del padre ed esibendosi come attore dilettante all'interno di contesti scolastici in giro per l'Europa, matura una vera e propria passione per il mondo dello spettacolo. Il suo debutto alla regia avviene nel 1994, a soli diciotto anni, e lo vede produrre e dirigere lo spettacolo teatrale \"Godot's Bop\", libero adattamento dell'opera di Samuel Beckett, \"Aspettando Godot\", che viene presentato al Teatro Arsenale di Milano e al Fringe Festival di Edimburgo.\nNello stesso anno consegue l'International Baccalaureate presso l\"'International School of Milan\" e inizia una serie di numerose esperienze formative nel campo televisivo e cinematografico. Ha inoltre l'opportunit\u00e0 di fare una delle sue prime esperienze oltreoceano quando viene inviato come delegato di produzione a Buenos Aires a seguire la telenovela argentina \"Con alma de tango\". Nel 1994 \u00e8 assistente alla produzione nel film \"Mighty Aphrodite\" di Woody Allen.\nNel 1995 \u00e8 assistente alla regia per il film pubblicitario \"Ariston\" di Wim Wenders e poi primo assistente alla regia del film \"La sindrome di Stendhal\" di Dario Argento. Si trasferisce negli Stati Uniti, dove intraprende gli studi di cinema presso la New York University e la New School University di New York.\nNel 1996, su iniziativa dei suoi genitori e insieme al fratello maggiore, fonda la casa di produzione di famiglia Bongiorno Productions e al tempo stesso lavora alla direzione della fotografia del film/documentario \"Memoria\" di Ruggero Gabbai in seguito presentato al Festival Internazionale del Cinema di Berlino. La collaborazione con Gabbai si sviluppa inoltre nei film \"Cici Daci Dom\" e \"Febbre rossa\" per i quali Bongiorno lavora come assistente alla regia e direttore della fotografia. Queste occasioni, unite alle varie esperienze di produzione, di fotografia e di montaggio e anche con produzioni esterne, come quella con il Cinemovel in Mozambico \"Mozambico dove va il cinema\", danno ufficialmente il via alla sua carriera da regista.\nTra il 1997 e il 1998 esordisce alla regia cinematografica dirigendo per la Bongiorno Productions in coproduzione con la Alto Verbano il cortometraggio \"Windows\". Dello stesso periodo sono il documentario \"Risvegli\" ed il film \"Viaggio verso casa\" (1998) dedicato a Giulietta Masina, sua madrina di battesimo. Un percorso alla ricerca dei luoghi della memoria che vede Tonino Guerra che accompagna Bongiorno in un lungo viaggio per l'Italia.\nNel 2000, durante il periodo accademico newyorkese, \u00e8 autore e regista del documentario \"Sidewalk\", girato a New York. Sempre del 2000 \u00e8 inoltre la sua partecipazione alla produzione del programma statunitense \"Gordon's Doorknock Dinners\" per il Food Network.\nIn ambito televisivo negli anni seguenti i film tv \"Gli occhi dell'amore\" (2001), diretto da Giulio Base, di cui Bongiorno \u00e8 produttore e \"Rocco\" (2003) di cui invece cura la regia. Nel 2003 dirige il documentario \"Esodo\" che verr\u00e0 trasmesso alla Camera dei deputati in occasione della prima giornata della Memoria Nazionale in ricordo degli esuli giuliano dalmati. In quello stesso anno si dedica inoltre ad un progetto di video-arte, per il quale \u00e8 autore e regista, intitolato \"Era la mia casa\" che viene realizzato per la mostra Milano-Auschwitz 30.01.1944, convoglio RSHA a Palazzo della Ragione a Milano e che ha per protagonista la senatrice Liliana Segre.\nNel 2004, forte dell'esperienza maturata dentro la Bongiorno Productions, fonda la casa di produzione Buendia Film. Cura l'autobiografia del padre, \"La versione di Mike\", scritta insieme a lui ed edita da Mondadori nel 2007. Nello stesso anno \u00e8 autore e regista di \"Rol - Un mondo dietro al mondo,\" un docu-film sulla vita di Gustavo Adolfo Rol.\nNello stesso anno Bongiorno \u00e8 autore e regista del documentario \"Nuova Povert\u00e0\", un lavoro la cui realizzazione lo porta ad intraprendere lunghi viaggi anche fuori dall'Europa, negli Stati Uniti, in Islanda e in Bhutan, paesi nei quali conduce ricerche volte a cogliere il rapporto tra Felicit\u00e0 Interna Lorda e Produzione Interna Lorda. Per la Good Day Films, casa di produzione del fratello Michele, dirige il film documentario \"Piazza San Marco, Venezia\" e compare come attore nel documentario \"Le Sorelle Diabolike\" per la regia di Andrea Bettinetti.\nNel 2010, ad un anno dalla scomparsa del padre, insieme alla famiglia d\u00e0 vita alla Fondazione Mike Bongiorno, ente senza fini di lucro impegnato nei campi dell'assistenza sociale, dell'educazione e dello sviluppo tecnologico di cui Nicol\u00f2 assume inizialmente la direzione ed in seguito la presidenza. Nel 2011, in quanto voce e volto della fondazione presenta il programma televisivo \"Buon lavoro!\", trasmissione a sfondo sociale ideata dalla Fondazione Mike Bongiorno e realizzata dalla Bongiorno Productions per Sky Uno.\nNel 2014 inizia le riprese del film \"Cervino - La montagna del mondo\" che uscir\u00e0 nel 2015. Il film, proiettato al Cervino Cinemountain, ottiene il premio del pubblico e un anno dopo vince ad altri due festival cinematografici sui film di montagna. \nNel 2016 d\u00e0 il via alle riprese di un nuovo docu-film, \"I Leoni di Lissa\", seconda parte della trilogia \"3 Human Adventures\" improntata sulle esplorazioni umane e di cui \"Cervino\u00a0\u2013 La montagna del mondo\" rappresentava il primo capitolo. Il documentario viene presentato al pubblico nel 2019 e viene premiato al Firenze Archeofilm.\nNel 2017 inizia a lavorare a \"Songs of the Water Spirits\", un documentario sugli effetti della globalizzazione e del cambiamento climatico sui territori del Ladakh e sulle risposte ecologiche e culturali ad opera degli stessi abitanti ladakhi. Il film vede la luce nel 2020 e da quel momento si aggiudica riconoscimenti in diversi festival."}
{"id": "4191256", "revid": "104458", "url": "https://it.wikipedia.org/wiki?curid=4191256", "title": "Pola\u010da", "text": ""}
{"id": "4191260", "revid": "124195744", "url": "https://it.wikipedia.org/wiki?curid=4191260", "title": "Joseph Vendryes", "text": "Biografia.\nAllievo di Antoine Meillet, lasci\u00f2 il suo nome a una legge sull'accentazione delle parole in greco antico (Legge di Vendryes). Importanti sono state anche le sue ricerche sul latino e sulle lingue celtiche, mentre ha lasciato un'opera di linguistica generale (\"Le langage\" 1921). Ha insegnato nelle universit\u00e0 di Clermont-Ferrand, di Caen, e infine di Parigi.\nEra padre del fisico nucleare Georges Vendryes."}
{"id": "4191265", "revid": "439868", "url": "https://it.wikipedia.org/wiki?curid=4191265", "title": "Gianni Del Vecchio", "text": "Biografia.\nGiornalista economico e d'inchiesta, \u00e8 laureato in Economia all'Universit\u00e0 Federico II di Napoli. Approda al giornalismo grazie alla passione per il basket, seguendo le squadre campane come cronista durante gli anni universitari.\nAppena dopo la laurea, frequenta il Master in Studi Diplomatici organizzato dalla Sioi e successivamente il Master in Giornalismo Economico del Denaro, giornale economico-finanziario napoletano. \u00c8 qui che decide di fare del giornalismo il suo futuro professionale. Dopo le prime collaborazioni con il Denaro, nel 2004 muove i primi passi sullo scenario nazionale lavorando a il manifesto prima e Europa poi come redattore economico-sindacale. Nel 2007 inizia a fare inchieste per il settimanale L'Espresso assieme al collega Stefano Pitrelli ed entra nella squadra di In Mezz'ora, programma televisivo d'approfondimento condotto da Lucia Annunziata. Nel 2011 pubblica il libro d'inchiesta \"Occulto Italia\", edito da Bur, sul fenomeno delle sette in Italia, libro che vince nello stesso anno il Premio Estense. Sempre nel 2011 scrive \"Marchionne, l'ultimo dei padroni\", uno dei sei capitoli del volume \"Il Potere in Italia\", curato da Lucia Annunziata. L'anno successivo viene nominato vicedirettore di HuffPost Italia, la branca italiana del network di giornali online fondato da Arianna Huffington, assumendo nel 2017 il ruolo di condirettore."}
{"id": "4191276", "revid": "1728", "url": "https://it.wikipedia.org/wiki?curid=4191276", "title": "Prefurnio", "text": ""}
{"id": "4191277", "revid": "1869172", "url": "https://it.wikipedia.org/wiki?curid=4191277", "title": "Quella sporca dozzina - Missione mortale", "text": "Quella sporca dozzina - Missione mortale (\"The Dirty Dozen: The Deadly Mission\") \u00e8 un film per la televisione statunitense del 1987 diretto da Lee H. Katzin. Il film \u00e8 conosciuto in Italia anche con il titolo Quella sporca dozzina: missione di morte.\n\u00c8 un film di guerra con protagonisti Telly Savalas, Ernest Borgnine e Vince Edwards. \u00c8 il secondo sequel di \"Quella sporca dozzina\". L'unico attore superstite del cast del film originario \u00e8 Borgnine mentre Savalas, anch'egli presente nel cast di \"Quella sporca dozzina\", interpreta il nuovo personaggio (dato che il suo personaggio originario muore nel primo film) del maggiore Wright, a capo della nuova dozzina di condannati in missione suicida (un tredicesimo uomo, Hallet, viene reclutato all'inizio ma non parte per la missione).\nProduzione.\nIl film, diretto da Lee H. Katzin su una sceneggiatura di Mark Rodgers, fu prodotto da Mel Swope per Jadran Film e MGM/UA Television.\nDistribuzione.\nIl film fu trasmesso negli Stati Uniti il 1\u00ba marzo 1987 sulla rete televisiva NBC.\nAlcune delle uscite internazionali sono state:\nPromozione.\nLa tagline \u00e8: \"When it's impossible... send in the Dozen.\".\nCritica.\nSecondo il Morandini il film \u00e8 \"efficace ma convenzionale\".\nPrequel e sequel.\n\"Quella sporca dozzina - Missione mortale\" \u00e8 il sequel di \"Quella sporca dozzina\" (\"The Dirty Dozen\") del 1967 e di \"Quella sporca dozzina II\" (\"The Dirty Dozen: Next Mission\") e fu seguito da \"Quella sporca dozzina - Missione nei Balcani\" (\"The Dirty Dozen: The Fatal Mission\") del 1988."}
{"id": "4191282", "revid": "1543377", "url": "https://it.wikipedia.org/wiki?curid=4191282", "title": "Fosfazeni", "text": "I fosfazeni sono una famiglia di composti chimici contenenti formalmente un doppio legame tra fosforo e azoto. Si possono considerare derivati da H3P=NH o da HP=NH.\nI membri pi\u00f9 importanti sono i ciclofosfazeni e i polifosfazeni lineari. Questi ultimi hanno propriet\u00e0 che li rendono interessanti per applicazioni biomediche, per la costruzione di membrane per elettroliti solidi in batterie al litio o celle a combustibile, per materiali ottici, elastomeri per l'industria aerospaziale e materiali antifiamma.\nClassificazione.\nI fosfazeni si possono suddividere in monofosfazeni, difosfazeni, ciclofosfazeni e polifosfazeni lineari.\nMonofosfazeni.\nHanno formula generale R3P=N\u2013R', e sono noti anche col nome di iminofosforani. Una tipica reazione di sintesi \u00e8 la seguente:\nSi conoscono numerosissimi fosfazeni di questo tipo; i pi\u00f9 comuni sono i derivati clorurati tipo Cl3P=N\u2013R ottenuti facendo reagire pentacloruro di fosforo e ammine primarie.\nDifosfazeni.\nHanno formula generale R3P=N\u2013PR'2 o R3P=N\u2013P(=O)R'2.\nCiclofosfazeni.\nHanno formula generale (R2PN)\"n\". I composti pi\u00f9 importanti e pi\u00f9 studiati sono quelli con \"n\" = 3 e 4, ma si conoscono derivati clorurati con \"n\" compreso tra 3 e 8 e derivati fluorurati con \"n\" compreso tra 3 e 19.\nI due composti pi\u00f9 comuni, (Cl2PN)3 e (Cl2PN)4, si formano per reazione tra PCl5 e NH4Cl in solventi clorurati. Il meccanismo di reazione \u00e8 complicato, ma una stechiometria complessiva si pu\u00f2 scrivere come:\nLe strutture di Lewis sono in genere disegnate alternado legami singoli e doppi nell'anello, ma le misure cristallografiche indicano che all'interno di uno stesso anello tutte le distanze di legame tra fosforo e azoto sono uguali. Le distanze P\u2013N risultano minori di quelle attese per un legame semplice, indicando un coinvolgimento di legame \u03c0, ma non si \u00e8 ancora ottenuta un soddisfacente descrizione del legame nell'anello. Gli anelli a sei termini risultano planari, mentre gli anelli a otto o pi\u00f9 termini sono increspati, come illustrato nelle figure per (Cl2PN)3 e (Cl2PN)4.\nPolifosfazeni lineari.\nContengono catene costituite da unit\u00e0 (R2P=N)\"n\", dove \"n\" pu\u00f2 arrivare a pi\u00f9 di 10 000 e il peso molecolare superare il milione. Si ottengono per polimerizzazione a caldo di (Cl2PN)3. Gli atomi di cloro nel polimero formato sono molto reattivi e possono essere facilmente sostituiti con una variet\u00e0 di gruppi nucleofili sia organici che organometallici, permettendo di ottenere materiali con caratteristiche diversissime e un ampio spettro di applicazioni. Alcuni campi di applicazione sono:"}
{"id": "4191283", "revid": "287204", "url": "https://it.wikipedia.org/wiki?curid=4191283", "title": "Episodi di Circle of Life (terza stagione)", "text": "La terza stagione di \"Circle of Life\" \u00e8 stata trasmessa in Germania su ARD dal 1\u00ba novembre 2008 al 10 febbraio 2009. In Italia \u00e8 andata in onda su Canale 5 dall'8 settembre 2012 al 18 novembre 2012."}
{"id": "4191284", "revid": "1282260", "url": "https://it.wikipedia.org/wiki?curid=4191284", "title": "Melone verde", "text": "Il melone verde \u00e8 un gruppo di colture appartenente al gruppo Inodorus della specie dei Cucumis melo.\nTale gruppo comprende oltre al melone verde anche il melone persiano, di inverno, casaba e crenshaw.\nCaratteristiche.\nOriginario della Francia e dell'Algeria e facilmente reperibile in tutti i supermercati del mondo, il melone verde presenta una forma pressoch\u00e9 ovale di diametro circa 15-22 cm e pesa all'incirca dagli 1,8 ai 3,6 kg.\nLa polpa \u00e8 di colore verde chiaro e talmente succosa da essere utilizzata per dessert mentre la buccia ha un colore giallo crema. Come la maggior parte della frutta melata presenta semi.\nQuesto frutto cresce in climi semiaridi. La sua maturit\u00e0 non dipende dalle dimensioni e pu\u00f2 essere data dal colore giallo della buccia, al contrario se questa \u00e8 ancora bianca vuol dire che il frutto \u00e8 ancora immaturo. Un melone verde \u00e8 di qualit\u00e0 superiore se la sua forma \u00e8 quasi sferica e libera da cicatrici e difetti.\nOrigine e nomi alternativi.\nIn Cina il melone verde \u00e8 conosciuto come melone Balain: \u00e8 un prodotto locale famoso di Lanzhou, capitale di Gansu (provincia nord-occidentale della Cina). Il melone verde \u00e8 stato introdotto in Cina, secondo fonti cinesi, da Henry A. Wallace, ex segretario dell'agricoltura e vicepresidente degli Stati Uniti sotto il governo di Franklin Roosevelt e fondatore della societ\u00e0 Pioneer Hi-Bred. Perci\u00f2 in Cina il melone viene detto anche Wallace.\nIl melone verde \u00e8 conosciuto negli paesi anglosassoni come honeydew melon o semplicemente honeydew. In California il frutto \u00e8 in stagione da agosto a ottobre."}
{"id": "4191286", "revid": "767487", "url": "https://it.wikipedia.org/wiki?curid=4191286", "title": "The Sweeney (film)", "text": "The Sweeney \u00e8 un film del 2012 scritto e diretto da Nick Love.\nLa pellicola \u00e8 l'adattamento cinematografico della serie televisiva britannica \"L'ispettore Regan\" andata in onda dal 1975 al 1978 (dal 1980 in Italia).\nTrama.\nUn duro detective nella Squadra Mobile della Polizia metropolitana di Londra affronta i problemi di tutti i giorni con la criminalit\u00e0.\nProduzione.\nLa trasposizione cinematografica della serie Tv viene annunciata nel 2008 dalla DNA Films, quando viene ufficializzato il nome di Nick Love alla regia e come co-sceneggiatore insieme a Ian Kennedy Martin, ideatore e sceneggiatore della serie Tv originale.\nNel 2009 la Fox Searchlight Pictures annuncia che il progetto rimaneva in pausa, fino al luglio 2011, quando viene confermato il budget di 16 milioni di dollari.\nSuccessivamente, nell'aprile 2011, viene dato il via libera definitivo al progetto con la conferma del protagonista Ray Winstone e del cantante Plan B (alias Ben Drew) nel ruolo di co-protagonista.\nLo show televisivo \"Top Gear\" ha registrato una scena d'inseguimento del film durante le riprese, mandandolo in onda nell'episodio 3 della diciottesima stagione (febbraio 2012).\nBudget.\nIl budget del film \u00e8 di circa 16 milioni di dollari.\nPromozione.\nIl primo trailer del film viene pubblicato online il 3 maggio 2012.\nDistribuzione.\nLa pellicola viene presentata al Festival del film Locarno il 1\u00ba agosto 2012.\nLa premi\u00e8re avviene il 3 settembre 2012 all'Odeon Leicester Square di Londra, mentre il film viene distribuito nelle sale britanniche al partire dal 12 settembre."}
{"id": "4191292", "revid": "767487", "url": "https://it.wikipedia.org/wiki?curid=4191292", "title": "Societ\u00e0 Filarmonica Michelangiolo Paoli", "text": " La Societ\u00e0 Filarmonica Michelangiolo Paoli, \u00e8 una storica associazione musicale di Campi Bisenzio. Fondata nel 1816 dal campigiano Michelangiolo Paoli, musicista e capostipite di una famiglia di organari, \u00e8 una delle pi\u00f9 antiche associazioni musicali toscane.\nStoria.\nDa quasi due secoli il nome \"Michelangiolo Paoli\" a Campi Bisenzio rappresenta la Filarmonica, ovvero la \"Banda Municipale\", che esegue musiche sacre e profane, inni patriottici, arie popolari e sinfonie classiche. Sciolta e ricostituita pi\u00f9 volte, legata da un rapporto stretto con il Comune, \u00e8 sempre stata chiamata a sottolineare con le sue note episodi nazionali e locali pi\u00f9 o meno importanti: dai ricevimenti mondani alle conquiste tecniche e le ricorrenze sacre, profane e civili della tradizione paesana.\nOltre alla banda, composta da circa 35/40 elementi, nel 1992 nell'ambito dell'associazione \u00e8 nata la Big Band, ch ha preso nome \"Sunrise Jazz Orchestra dal 1993\", big band jazz, nata nel 1993 si \u00e8 distinta nel panorama della musica Jazz della Toscana come realt\u00e0 unica nel suo genere, assumendo le caratteristiche di un vero e proprio laboratorio musicale, composta da circa 23 elementi, diretta da Stefano Rapicavoli. Segno dell'interesse dei musicanti per questo genere musicale \u00e8 il \"Campi Jazz Festival\", ormai arrivato alla XII edizione, una rassegna organizzata interamente dai volontari dell'associazione. La S.J.O. in questi anni ha allestito Charle Mingus, George Gerswin, ha realizzato la produzione teatrale dello spettacolo \"\u201cMonni all\u2019Inferno\u201d,\" con musiche originali scritte e dirette dal Maestro Stefano Rapicavoli, per spettacolo ideato e recitato dall\u2019attore Carlo Monni (anche lui vecchio musicante della Paoli), inoltre ha presentato negli ultimi anni in vari teatri toscani i \u201cSacred Concert\u201d di \"Duke Ellington, per coro, voce solista ed orchestra.\"\nLa preparazione per il duecentenario del 2016, ha innescato una serie di progetti, \u00e8 stata riattivata la sua Scuola di Musica con il progetto \"Banda Libera Tutti\", che mira alla pi\u00f9 ampia diffusione dello spirito musicale e offre gratuitamente ai nuovi allievi gli strumenti per studiare e suonare nelle formazioni dell'Associazione.\nLa Banda nel 2014 ha collaborato con l'associazione fiorentina Altroteatro nello spettacolo \"Omaggio a Gaber. I sogni, la politica e la Signora G\" (regia di Antonello Nave e direzione musicale di Alessio Falcini), andato in scena il 29 novembre 2014 al Teatrodante Carlo Monni di Campi Bisenzio.\nI 200 anni sono arrivati e sono stati festeggiati a Campi Bisenzio con tre giorni di grande Festa, il 9, 10 ed 11 settembre del 2016, con sfilate della banda, con il concerto della Sunrise Jazz Orchestra (la Big Band della nostra Associazione), con ben 3 Street Band (Camillo Cromo, la Zavastava Orkestra e le Girlesque Street Band), con il concerto dei nostri allievi e della Banda e con un raduno di Bande.\nLa S.J.O. smaltita la sbornia per i festeggiamenti ha cominciato a lavorare ad un nuovo progetto, \u201cCotton Club Mood\u201d uno spettacolo originale, unico nel panorama dello Swing ballato, una scaletta di brani degli anni 30, periodo in cui divenne famoso il locale Cotton Club, attraverso trascrizioni fedeli a quelle sonorit\u00e0 , la S.J.O. con la sua cantante, ci riporta a quella atmosfera ricca di suggestioni, l\u2019epoca del proibizionismo, composizioni deliziose per l\u2019ascolto e cariche di trascinante swing per ballare.\nLa Banda nel 2017, nuovamente insieme ad Altroteatro ha allestito un nuovo spettacolo che si intitola \"\u201cE cantavano le canzoni (Rino e il Rosso)\u201d\" regia di Antonello Nave, le pi\u00f9 significative canzoni di Rino Gaetano come guida alle vicende culturali degli anni Settanta e alcuni brani di Stefano Rosso, daranno modo di cogliere anche il versante acustico di quegli anni, la Banda sottolinea musicalmente gli aspetti \u201ccolorati\u201d di certe sue canzoni.\nLa Michelangiolo Paoli, il 27 ottobre 2018, con il patrocinio del Comune di Campi Bisenzio, al Teatrodante Carlo Monni, ha allestito, \"Il Cielo \u00e8 sempre pi\u00f9 Blues\", un doppio spettacolo per la festa dell'orgoglio della Societa' Musicale, spettacolo che riunisce gli ultimi due progetti della Banda e della S.J.O, \"\u201cE cantavano le canzoni (Rino e il Rosso)\u201d prima parte dello spettacolo, regia Antonello Nave e musicalmente diretto da Matteo Spolveri e \u201cCotton Club Mood\", lo swing degli anni del proibizionismo, Sunrise Jazz orchestra, diretta da Stefano Rapicavoli, cantante Sybil Smoot e con la partecipazione straordinaria della scuola di ballo Swing Mood."}
{"id": "4191293", "revid": "15756", "url": "https://it.wikipedia.org/wiki?curid=4191293", "title": "Emissari del male", "text": "Gli Emissari del male (\"The Emissaries of devil\") sono un immaginario gruppo di personaggi che compare nei fumetti pubblicati negli Stati Uniti d'America dalla Marvel Comics creati da Stan Lee (testi), Gene Colan (disegni) e John Tartaglione (chine). Supercriminali coalizzatisi per sconfiggere Devil, sono apparsi la prima volta in \"Daredevil Annual\" (vol. 1) n. 1 (1967).\nStoria.\nGli Emissari del male erano stati creati da Electro per eliminare Devil.\nLa formazione degli Emissari del male, non \u00e8 una formazione particolarmente letale ma \u00e8 composta da Electro, Leap-Frog, Matador, Stilt-Man, e il Gladiatore, erano stati riuniti da Electro e Matador con lo scopo di eliminare Devil. Electro aveva recuperato in un fiume Stilt-Man dopo esser stato sconfitto da Devil e Uomo Ragno, grazie alle sue potenti scariche elettriche, rimise in carica Stilt-Man e gli propose di far parte di un gruppo di cattivi che avrebbe ucciso il diavolo rosso. Dopo un'assidua ricerca in ogni remoto angolo di mezza Europa, riesce a rintracciare e stanare il Gladiatore, che accett\u00f2 senza farsi implorare poich\u00e9, per lui, niente era pi\u00f9 importante della fine di Devil. Gi\u00e0 precedentemente aveva preso accordi con il potente Leap-Frog, ed infine riusc\u00ec a stabilire contatto anche con il bizzarro Matador.\nDevil dopo aver accuratamente sottoposto il proprio corpo ad un duro allenamento, decide di perlustrare la citt\u00e0 con l'intento di trovare qualche traccia di crimine, ma mentre sta volteggiando in mezzo ai grattacieli con i suoi lazzi, viene distratto dalla presenza di Electro e il Matador che in un vicolo stanno tramando qualcosa. Electro sta proponendo al Matador di unirsi ad un gruppo di supercriminali con l'intento di vendicarsi delle numerose sconfitte inflitte dal diavolo custode.\nDapprima Electro e il Matador sconfiggono Devil mettendolo al tappeto senza ucciderlo, con la promessa presuntuosa e stolta, che l'avrebbero potuto eliminare quando e come avrebbero voluto, e cos\u00ec il primo scontro fin\u00ec a favore degli emissari con Devil che per qualche secondo rimase privo di sensi a terra. In seguito Devil li affronter\u00e0 uno alla volta, prima il Matador gettato in acqua e fuggito a nuoto, Stilt-Man in un vicolo ombroso e poi Leap-Frog che attira Daredevil in una centrale elettrica nascondiglio di Electro, dove si trova di fronte a tutti gli Emissari del male. Daredevil avr\u00e0 la meglio, combattendoli tutti insieme e sconfiggendoli con umiliazione."}
{"id": "4191294", "revid": "1005847", "url": "https://it.wikipedia.org/wiki?curid=4191294", "title": "Praefurnium", "text": "Il praefurnium era un grande forno in cui si produceva aria calda ad altissima temperatura.\nL'aria serviva a riscaldare l'ipocausto.\nInizialmente era posto nell'adiacente cucina."}
{"id": "4191296", "revid": "124720718", "url": "https://it.wikipedia.org/wiki?curid=4191296", "title": "Episodi di Boardwalk Empire - L'impero del crimine (terza stagione)", "text": "La terza stagione della serie televisiva statunitense Boardwalk Empire - L'impero del crimine, composta da 12 episodi, \u00e8 stata trasmessa dal canale statunitense HBO dal 16 settembre al 2 dicembre 2012.\nIn Italia, la stagione \u00e8 andata in onda in prima visione assoluta sul canale satellitare Sky Cinema 1 dal 22 febbraio al 29 marzo 2013. \u00c8 stata trasmessa in chiaro dal 16 settembre al 2 dicembre 2013 su Rai 4.\nA partire da questa stagione entrano nel cast principale Charlie Cox e Bobby Cannavale. Al termine di questa stagione escono dal cast principale entrambi.\nLa caratteristica principale di questa stagione \u00e8 l'ambientazione nel 1923, un paio di anni dopo le vicende della seconda stagione. Oltre alle consuete location di Atlantic City, New York e Chicago, in questa stagione buona parte dell'azione si svolge nell'immaginaria cittadina di Tabor Heights: le riprese di questa location sono state filmate nel villaggio storico di Richmondtown (New York).\nResolution.\nTrama.\nAtlantic City, 31 dicembre 1922: Gyp Rosetti, criminale siciliano, giunge alla festa di Capodanno di Nucky Thompson. Quando Nucky gli comunica che d'ora in avanti avr\u00e0 come un unico cliente per acquistare alcool Rothstein di New York, il siciliano va su tutte le furie.\nA Cicero, l'agente Van Alden si \u00e8 rifatto una vita come venditore di ferri da stiro porta a porta e, casualmente, entra in contatto con Al Capone in un negozio di fiori dove il gangster era andato per una resa dei conti.\nNel frattempo, dopo i tragici avvenimenti dei Darmody, la casa del commodoro \u00e8 stata trasformata in bordello di lusso da Gillian: ad accudire il piccolo orfano di Jimmy ed Angela, il veterano Richard, che vendica l'uccisione della sua coppia di amici ammazzando Munny sulla porta di casa.\nSpaghetti &amp; Coffee.\nTrama.\nDi ritorno verso New York, Gyp Rosetti sosta nei pressi dell'ultimo distributore di benzina del New Jersey e medita di mandare all'aria il traffico di liquori di Nucky. Nel frattempo, Elias Thompson esce di galera ma non trova il fratello ad aspettarlo, bens\u00ec Mikey Doyle, che gli comunica che d'ora in poi sar\u00e0 il suo nuovo capo. Elias \u00e8 riluttante, ma la situazione familiare e i molti figli a carico non gli permettono di poter scegliere.\nMentre Chalky White fidanza ufficialmente la figlia con un laureando in medicina, Margaret cerca di rendersi utile presso l'ospedale dove fa beneficenza, inutilmente.Rosetti tende un agguato agli uomini della scorta di Nucky al distributore di benzina, impedendo loro di rifornirsi e costringendoli a tornare ad Atlantic City. Nucky, che \u00e8 a New York dalla sua amante, non riesce ad intervenire in tempo.\nBone for Tuna.\nTrama.\nTornato ad Atlantic City, Nucky \u00e8 perseguitato da un sogno angosciante: un bambino biondo (il piccolo Jimmy che Nucky aveva cresciuto come fosse suo padre) lo fissa, perdendo sangue dal foro della pallottola con cui il tesoriere lo ha ucciso. Preoccupato della sorte di chi ama, tenta inutilmente di mettersi in contatto con la sua amante. Margaret si fa in quattro per ottenere l'attenzione del vescovo, in occasione della cerimonia per il marito: anche durante la funzione, Nucky vede il bambino tra i chierichetti che servono Messa.\nMentre altre vicende avvengono a New York (Lucky Luciano e il suo socio si scontrano di nuovo con gli uomini di Masseria) e a Cicero (l'agente Van Alden non riesce ad emergere nel suo nuovo lavoro) Nucky viene a sapere della bravata di Gyp Rosetti, che ha impedito il rifornimento e quindi il passaggio verso New York dei liquori destinati a Rothstein. Nucky affronta il gangster e riesce a convincerlo a dargli un ultimo carico in cambio del suo congedo dalla zona. Quando viene fatto lo scambio, tuttavia Gyp pensa che Nucky intenda imbrogliarlo e si vendica bruciando vivo lo sceriffo locale al distributore di benzina.\nBlue Bell Boy.\nTrama.\nLa mancata spedizione del carico a Rothstein scatena la reazione nervosa di Nucky che ordina ai suoi uomini di non passare pi\u00f9 al distributore di benzina sul confine e di raggiungere New York tagliando per vie secondarie. Elias tenta di mettere in guardia il fratello, che lo tratta in malo modo.\nA Chicago, durante una riscossione, un uomo di fiducia di Al Capone viene pestato da un galoppino del boss irlandese Dean O'Banion: Capone, infuriato per la frustrante situazione del figlio Sonny (nato sordo), ammazza a pugni l'uomo in un locale.\nA New York, Lucky Luciano affronta Joe Masseria che pretende una percentuale alta sul passaggio di droga - messo in piedi da Luciano e dal socio ebreo - sui suoi territori: Luciano, pur timoroso, tiene botta all'italoamericano che lo tratta con superficialit\u00e0. Nel frattempo Nucky e Owen, rimangono chiusi per un giorno intero nella cantina di un casolare dove il giovane Rowland Smith aveva rubato un'enorme quantit\u00e0 di casse di whisky: il motivo \u00e8 la presenza dell'FBI, che aveva seguito Smith e trovato il rifugio. Alla fine della retata, quando i federali se ne sono andati e tutto sembra essersi sistemato, Nucky ammazza a sangue freddo Rowland.\nA Tabor Heights, Elias cerca di mettere in guardia Mickey Doyle sul fatto che il passaggio alle pompe di benzina puzza di imboscata: Doyle non gli d\u00e0 retta e l'imboscata diventa una carneficina, quando Gyp Rosetti, d'accordo col nuovo sceriffo locale, aspetta il passaggio delle auto di Nucky. Elias, scampato alla strage, si reca da Nucky per riferirgli l'accaduto.\nYou'd Be Surprised.\nTrama.\nGyp Rosetti, che staziona ormai a Tabor Heights, si rivela essere un sadomasochista. Nucky si scontra con Rothstein, giunto ad Atlantic City per pretendere le sue casse di liquore: in seguito, assiste alle prove a teatro della sua amante Billie e quando lo spettacolo viene chiuso, si prodiga a modo suo per la riapertura, costringendo il riluttante Eddie Cantor a prendere il posto del protagonista. Inoltre, la sua relazione clandestina viene scoperta da Margaret.\nRothstein, intanto, stringe un patto con Rosetti per ottenere il whisky. A Cicero, l'agente Nelson Van Alden \u00e8 sempre alle prese con il suo lavoro ed \u00e8 tampinato da un agente federale: quando questi, alla fine, riesce a trovarlo, la compagna di Nelson lo stordisce sul divano di casa quando l'agente voleva esporre solo un reclamo per avergli venduto un ferro da stiro malfunzionante. Nelson deve allora ammazzarlo e poi sbarazzarsi del corpo. Per farlo si rivolge ad O'Banion.\nNel frattempo, uno scagnozzo di Lucky Luciano entra nell'hotel dove soggiorna Rosetti per ammazzarlo: non ci riesce, ma compie una strage.\nGing Gang Goolie.\nTrama.\nNucky escogita manovre per evitare di prendere una caduta politica per via del procuratore generale, arrestato nel processo. Eli e Mickey visitano Tabor Heights. Richard fa amicizia con un vecchio veterano e sua figlia, Julia. Gillian assume un giovane amante, che lei chiama \"James\". Mentre suo figlio desidera ardentemente una presenza maschile nella casa, Margaret riaccende una relazione con Owen.\nSunday Best.\nTrama.\nRichard prende giovane Tommy per cenare con la Sagorskys, e Julia accetta l'invito di Richard al carnevale locale. In pericolo di rappresaglia sopra le sue azioni in altezze di Tabor, Gyp propone un affare con il suo capo, Joe Masseria. Gillian viene a patti con la morte di Jimmy.\nThe Pony.\nTrama\nIn un club privato, Nucky prende trattative con il Segretario del tesoro, Andrew Mellon. Torrio, fresco da una vacanza italiana, d\u00e0 ad Al Capone un ruolo pi\u00f9 importante nelle operazioni commerciali. Nelson, \u00e8 ora indebitato con O'Banion, e per questo \u00e8 costretto a lavorare per lui, e allo stesso tempo deve affrontare i problemi nel suo lavoro quotidiano. Nucky e Billie discutono circa la natura del loro rapporto. Margaret decide di prendere uno stand sul controllo delle nascite e cerca un pony di compleanno con l'aiuto di Owen. Gillian taglia i legami con Luciano. Nel club privato vi \u00e8 un attentato alla vita di Nucky in cui Billie viene uccisa.\nThe Milkmaid's Lot.\nTrama.\nRifugiatosi nel Ritz, un ferito e febbrile Nucky lotta con l'aiuto della sua famiglia e i suoi soci per pianificare la sua prossima mossa. Questi per\u00f2 rifiutano di dare l'appoggio a Nucky nella guerra ormai aperta contro Gyp, che ritorna a Tabor Heights e d\u00e0 inizio alla propria ascesa con la benedizione di Joe Masseria. Richard porta Julia a ballare e Gillian lo biasima per l'ultima disavventura di Tommy. George Remus viene arrestato per violazione del Volstead Act.\nA Man, a Plan....\nTrama.\nNucky e Owen pianificano una mossa contro New York, perseguendo Masseria prima. Nelson ha un nuovo lavoro ma finisce nei guai con Capone. Il rapporto di Richard e di Julia fa un passo in avanti. Dopo essere stati rifiutati da Rothstein, Luciano e Lansky entrano in affari con Masseria. Margaret rivela a Owen che \u00e8 incinta con il suo bambino, ma prima che possa scappare via insieme a lui, questo viene ucciso dagli uomini di Masseria.\nTwo Imposters.\nTrama.\nGyp Rosetti s'impossessa di Atlantic City: Nucky, colto alla sprovvista, riesce a fuggire rifugiandosi da Chalky White, l'unico socio che gli \u00e8 rimasto. Con Eddie ferito gravemente e in pericolo di vita, Gyp irrompe anche a casa di Chalky, e mette una taglia di 25.000 dollari su Nucky. Nel frattempo, a New York, Lucky Luciano viene imprigionato mentre cerca di smerciare eroina per pagare i debiti con Joe Masseria. Ad Atlantic City, Richard cerca di portare il piccolo Tommy fuori dal bordello, ma Gillian glielo impedisce. Nascosti in una fabbrica, Nucky e Chalky vedono arrivare Elias con un gruppo di uomini armati fino ai denti, guidati da Al Capone, con cui l'ex sceriffo ha stretto un patto.\nMargate Sands.\nTrama.\nLa resa dei conti per il controllo di Atlantic City \u00e8 cominciata e i cadaveri iniziano ad accumularsi in entrambe le fazioni. Gestendo i piani da una falegnameria, Nucky cerca di indebolire l'alleanza Rosetti-Masseria. Da un colloquio con il fratello Eli, nasce l'intuizione per il suo nuovo piano: con l'appoggio di Mickey, sancisce un accordo privato con Rothstein fornendogli la gestione della distilleria in Pennsylvania con lo scopo di aiutarlo a ritirare il supporto di Masseria verso Rosetti. Di conseguenza Rothstein, intento ad accordarsi con Masseria, incastra Lucky Luciano con l'aiuto della polizia corrotta, presente sul suo libro paga, usando come mezzo l'eroina acquistata da Luciano e Mayer con i soldi di Masseria. Stipulato l'accordo, Rothstein informa Nucky, il quale, avendo ora il coltello dalla parte del manico, ordina a Chalky e agli uomini di Capone di tendere un'imboscata agli uomini di Masseria, i quali si stanno ritirando a New York a seguito del suddetto accordo. Richard, all'insaputa di tutti, irrompe all'Artemis Club di Gillian e uccide quasi tutti gli uomini di Rosetti, che per\u00f2 riesce a scappare. Poi salva Tommy tenuto in ostaggio da uno degli uomini di Rosetti e lo porta a casa di Julia. Successivamente Andrew Mellon, su ordine di Nucky, chiede a Esther Randolph l'arresto di Rothstein in quanto attuale gestore della sua distilleria in Pennsylvania. Nucky porta quindi a termine il suo piano. Rosetti riesce a fuggire con i suoi tre scagnozzi rimanenti, ma, su commissione di Nucky, il suo principale assistente lo pugnala a morte mentre egli \u00e8 a urinare su una spiaggia. Infine Nucky si reca da Margaret e le chiede invano di recuperare la loro relazione proponendosi di mettere da parte il passato. Ritiratosi in s\u00e9 stesso, procede a piedi sul Boardwalk, dove viene riconosciuto da altri pedoni: si sente ormai solo, ma ha finalmente ripreso il controllo di Atlantic City."}
{"id": "4191297", "revid": "110157", "url": "https://it.wikipedia.org/wiki?curid=4191297", "title": "The Sweet Escape Tour", "text": "The Sweet Escape Tour \u00e8 il secondo tour di concerti della cantante statunitense Gwen Stefani. Il tour inizi\u00f2 nell'aprile 2007 in supporto al suo secondo album solista, \"The Sweet Escape\".\nInformazioni sul tour.\nLa \"tourn\u00e9e\" di concerti segu\u00ec il precedente \"Harajuku Lovers Tour\" di Gwen Stefani. Diversamente dal precedente tour, che visit\u00f2 solo il Nord America, questo fu un tour mondiale, lungo il doppio. Fu l'ultima impresa solista di Gwen Stefani, che si riun\u00ec alla sua band No Doubt concluso questo tour.\nLo show di Gwen Stefani stupiva innanzitutto per l'utilizzo di scenografie appariscenti, come le sbarre di una prigione per la prima canzone del set, \"The Sweet Escape\", una band di sei elementi e un megaschermo di sfondo che proiettava vari video e animazioni.\nIl tour fu accompagnato da alcune controversie. Un gruppo di studenti affiliati all\"'Unione Nazionale dei Giovani Studenti Musulmani Malesi\" boicott\u00f2 il concerto di Gwen Stefani previsto per il 21 agosto a Kuala Lumpur. Il vicepresidente dell'unione, Abdul Muntaqim dichiar\u00f2: \"La sua esibizione e il suo abbigliamento non si confanno alla nostra cultura. Promuove un certo grado di oscenit\u00e0 e ci\u00f2 incoraggerebbe i giovani ad emulare lo stile di vita occidentale. Il concerto dovrebbe essere fermato\". L'organizzazione della serata, commissionata a \"Maxis Communications\", ribatt\u00e9: \"Gwen Stefani ha confermato che il suo concerto non includer\u00e0 alcun abito succinto. Seguir\u00e0 le direttive delle autorit\u00e0 malesi per assicurarsi che lo show non sia offensivo per la sensibilit\u00e0 locale.\"\nAd aprile Akon si attir\u00f2 delle critiche per aver ballato provocatoriamente, seppur per scherzo, con una quindicenne figlia di un pastore protestante in un club di Trinidad e Tobago. In seguito a ci\u00f2 lo sponsor del tour, Verizon Wireless, rinunci\u00f2 alla sponsorizzazione.\nGwen Stefani don\u00f2 i 166.000 dollari ricavati dal concerto del 30 ottobre a San Diego all'associazione benefica \"The San Diego Foundation\".\nDurante i concerto del 22 e 23 giugno ad Irvine (California), Gwen Stefani fu raggiunta sul palco dai membri dei No Doubt. Insieme interpretarono le canzoni \"Just a Girl\", \"Spiderwebs\", \"Sunday Morning\", \"Hella Good\" e la loro cover dei Talk Talk \"It's My Life\".\nIl tour fu un successo commerciale. Fu il 23\u00ba tour di maggior successo negli Stati Uniti nel 2007. Il tour ricav\u00f2 30.511.669 dollari dopo 55 concerti negli States, di cui 53 con il \"tutto-esaurito\".\nSinossi.\nLo spettacolo inizia con una breve intro, durante la quale viene proiettato un video sullo schermo e i ballerini entrano in scena. Poco dopo, Gwen Stefani entra in scena all'interno di una gabbia gialla, ed esegue \"The Sweet Escape\" insieme al rapper Akon. Successivamente, la cantante indossa un gilet e un mantello neri, per eseguire \"Rich Girl\" accompagnata da alcune ballerine vestite in modo simile a lei. In seguito, Gwen torna in scena indossando un abito da cuoca ed esegue \"Yummy\". I ballerini abbandonano poi il palco, lasciando l'artista sola per la performance di \"4 in the Morning\". Dopo, Stefani canta \"Luxurious\" con una scenografia ispirata al Giappone, per poi mettere il suo microfono in un'asta ed eseguire il brano \"Early Winter\".\nLa seconda sezione si apre con la celebre \"Wind It Up\", per la quale Gwen Stefani indossa una giacca argentata con i bordi e i bottoni neri. Seguono \"Fluorescent\" e \"Danger Zone\". Durante quest'ultimo brano, l'artista \u00e8 sola sul palco con una camicia a scacchi e dei mini-shorts rossi. La canzone che segue \u00e8 la hit \"Hollaback Girl\", con una struttura verde presente in scena e una gigantesca \"G\" luminosa che viene calata dal soffitto. Qualche momento dopo, gli schermi diventano rossi e la cantante riappare insieme al corpo di ballo, con dei pantaloni neri e una maglietta a strisce per l'esecuzione di \"Now That You Got It\". Successivamente, le luci diventano viola, e viene eseguito un medley di \"Don't Get It Twisted\" e \"Breaking Up\" con una coreografia elaborata, per poi passare a \"Cool\". Mentre canta quest'ultima, Gwen Stefani passa per il pubblico e tocca loro le mani. Quando l'atmosfera si calma e le luci diminuiscono la loro luminosit\u00e0, la band si avvicina di pi\u00f9 al pubblico e viene eseguita \"Wonderful Life\". Durante \"Orange Country Girl\" invece, i ballerini eseguono svariate mosse di break dance insieme all'artista.\nL'ultima parte dello show ha inizio con una nuova versione di \"The Real Thing\", per la quale partecipa anche il cantante Gail Ann Dorsey. La penultima canzone dello show \u00e8 \"U Started It\", cantata da Gwen Stefani con soltanto la sua band sul palco. Come finale, si assiste alla performance di uno dei brani rimasti tutt'ora tra i pi\u00f9 celebri della cantante, ossia \"What You Waiting For?\", al termine della quale lei e i ballerini si inchinano e ringraziano il pubblico.\nRecensioni.\n\"The Sweet Escape tour\" fu generalmente apprezzato dalla critica.\nChristina Fuoco-Karasinski di \"Livedaily\" scrisse: \"Il ritmo dello spettacolo era impeccabile. Anzich\u00e9 silenzio oppure sciocchi monologhi tra le canzoni, la band della Stefani suonava degli interludi musicali, oppure si esibivano i ballerini.\"\nKatrina-Kasey Wheeler di \"PopMatters\" apprezz\u00f2 le scenografie, scrivendo: \"Ogni cosa dalla scaletta alla componente visiva e le scenografie emanava un'aura di grandezza\" e \"...anni dopo che Gwen Stefani ha fatto la sua prima apparizione come personaggio principale nel mondo della musica pop, ha finalmente uno show degno del suo nome\".\nChris Macias di \"Sacbee\" apprezz\u00f2 il concerto, definendolo \"\u00c8 in parte una vivacissima manifestazione, in parte musical di Broadway, in pi\u00f9 un sacco di breakdance da parte dei ballerini della Stefani\".\nQualche recensione fu maggiormente negativa. Joan Anderman di \"Boston.com\" sottoline\u00f2 \"...le sue note sbagliate di sempre\" definendole in modo ambiguo \"parte di una personalit\u00e0 autentica piuttosto che di una pop star standardizzata.\"\nT. Michael Crowell di \"Sign On San Diego\" scrisse: \"La sua gamma vocale \u00e8 limitata, e la sua tonalit\u00e0 non \u00e8 sempre precisa.\"\nRegistrazioni.\nGwen film\u00f2 il DVD del \"Sweet Escape Tour\" il 30 ottobre 2007 a San Diego (California). Per questa occasione speciale interpret\u00f2 la canzone \"U Started It\". Durante questo concerto interpreta \"Cool\" in mezzo al pubblico."}
{"id": "4191304", "revid": "1749553", "url": "https://it.wikipedia.org/wiki?curid=4191304", "title": "Nutrizione minerale", "text": "La nutrizione minerale, in botanica, \u00e8 uno dei processi fisiologici attraverso i quali le piante assumono gli elementi nutritivi in forma inorganica. Si svolge principalmente attraverso le radici e secondariamente attraverso gli stomi.\nIn generale, le piante assumono il carbonio e parte dell'ossigeno dall'anidride carbonica, assorbita dall'aria attraverso gli stomi nelle foglie (nutrizione carbonica), e l'idrogeno e il resto dell'ossigeno dal terreno attraverso le radici (nutrizione idrica). Tutti gli altri elementi, sia i macroelementi sia gli oligoelementi, sono in linea generale assunti in forma minerale attraverso l'assorbimento radicale, impiegando l'acqua come mezzo. Qualora le condizioni ambientali lo consentano, la nutrizione minerale si svolge anche per via stomatica, in misura comunque marginale dal punto di vista quantitativo rispetto all'assorbimento radicale. Questo comportamento \u00e8 sfruttato nella tecnica con la concimazione fogliare, finalizzata a somministrare oligoelementi quando le condizioni di pH del terreno o eventuali rapporti di antagonismo fra elementi sono alla base di fenomeni di carenza.\nLa nutrizione minerale si svolge attraverso complessi meccanismi che contemplano l'assorbimento attivo, lo scambio ionico e la diffusione. Nell'ambito di questi meccanismi hanno un ruolo fondamentale la reazione del terreno, gli equilibri quantitativi tra gruppi di elementi (es. metalli alcalini e metalli alcalino-terrosi) e i processi fisico-chimici di superficie che coinvolgono lo scambio ionico tra fase solida del terreno e soluzione circolante.\nNella generalit\u00e0 dei casi gli elementi nutritivi sono assunti in forma ionica dalla soluzione circolante e, quindi, nella loro forma solubile, ma non sono infrequenti casi particolari in cui determinate specie possono assorbire un elemento in altre forme chimiche, solubili o meno, anche attingendo al complesso di scambio del terreno o, pi\u00f9 raramente, alle forme fissate nei reticoli cristallini della fase solida.\nLe forme chimiche dei macroelementi assunte ordinariamente dalla generalit\u00e0 delle piante sono le seguenti:"}
{"id": "4191309", "revid": "984922", "url": "https://it.wikipedia.org/wiki?curid=4191309", "title": "NGC 5229", "text": "NGC 5229 \u00e8 una galassia a spirale vista di taglio situata nella costellazione dei Cani da Caccia a circa 16,7/23,7 milioni di anni luce di distanza dalla Terra. Fa parte del Gruppo di M51, anche se \u00e8 relativamente distante dalle altre galassie di quest'ammasso. \nDal nostro punto di vista sulla Terra, il disco della galassia, apparentemente deformato, sembra essere formato da gruppi interconnessi di stelle. La galassia misura circa 7 Kiloparsec di diametro e ha una et\u00e0 stimata che si aggira intorno ai 13,7 miliardi di anni, molto vicina a quella dello stesso Universo.\n\u00c8 stata scoperta da Lewis Swift nel 1886 e possiede una magnitudine apparente pari a +14,5."}
{"id": "4191310", "revid": "7", "url": "https://it.wikipedia.org/wiki?curid=4191310", "title": "Toni Marsina", "text": ""}
{"id": "4191315", "revid": "117855760", "url": "https://it.wikipedia.org/wiki?curid=4191315", "title": "Procedura negoziata", "text": "La procedura negoziata \u00e8 una delle procedure di affidamento, da parte di una stazione appaltante (generalmente un ente pubblico) di lavori, servizi e forniture previste dal D.Lgs. 18 aprile 2016, n. 50 (Codice dei contratti pubblici).\nPer l'affidamento di lavori, servizi o forniture tramite procedura negoziata, la stazione appaltante consulta un numero limitato di operatori economici selezionati (generalmente da un elenco costituito ed aggiornato periodicamente presso una stazione appaltante), dotati delle caratteristiche e qualifiche adatte all'affidamento di un determinato appalto, con i quali \"negozia\" le condizioni dell'appalto. L'appalto viene infine affidato all'operatore che negozia le condizioni pi\u00f9 vantaggiose, in base al criterio di aggiudicazione scelto (minor prezzo, minor costo o miglior rapporto qualit\u00e0/prezzo).\nIl requisito del bando.\nAi sensi degli artt. 56 e 57 del D.Lgs n.163/2006 (ora abrogato) la procedura negoziata pu\u00f2 essere adottata, a seconda dei casi, con oppure senza preventiva pubblicazione di un bando.\nIl bando deve essere pubblicato se si usa la procedura negoziata a seguito di una procedura aperta o ristretta in cui tutte le offerte sono risultate irregolari (si pu\u00f2 omettere se si invitano alla procedura tutti i precedenti offerenti che hanno presentato offerte rispondenti ai requisiti formali della procedura medesima) o nel caso di appalti pubblici di lavori, per lavori realizzati unicamente a scopo di ricerca, sperimentazione o messa a punto, e non per assicurare una redditivit\u00e0 o il recupero dei costi di ricerca e sviluppo.\nLe stazioni appaltanti possono prevedere che la procedura negoziata si svolga in fasi successive per ridurre il numero di offerte da negoziare applicando i criteri di aggiudicazione indicati nel bando di gara o nel capitolato d'oneri. Il ricorso a tale facolt\u00e0 \u00e8 indicato nel bando di gara o nel capitolato d'oneri.\nIl bando pu\u00f2 essere omesso se:\nAltre procedure di affidamento.\nAltre procedure di affidamento di lavori, servizi e forniture, oltre alla procedura negoziata, sono la procedura aperta, la procedura ristretta, il dialogo competitivo, concorso di progettazione."}
{"id": "4191318", "revid": "263989", "url": "https://it.wikipedia.org/wiki?curid=4191318", "title": "BankAtlantic Center", "text": ""}
{"id": "4191324", "revid": "767487", "url": "https://it.wikipedia.org/wiki?curid=4191324", "title": "Bronx", "text": ""}
{"id": "4191329", "revid": "4106", "url": "https://it.wikipedia.org/wiki?curid=4191329", "title": "San Juan de los Remedios", "text": ""}
{"id": "4191330", "revid": "692467", "url": "https://it.wikipedia.org/wiki?curid=4191330", "title": "Anfore melie", "text": ""}
{"id": "4191333", "revid": "1226", "url": "https://it.wikipedia.org/wiki?curid=4191333", "title": "Luca Bandirali", "text": "Biografia.\nSi laurea in architettura presso l'Universit\u00e0 la Sapienza di Roma con una tesi sulla Teoria dello Spazio Drammaturgico (relatore Franco Purini).\nHa collaborato con Sabina Guzzanti alla sceneggiatura del film \"Le ragioni dell'aragosta\" e ai testi dello spettacolo teatrale \"Vilipendio\"; ha scritto con Pier Francesco Loche lo spettacolo \"Giocare col mondo\".\nHa pubblicato articoli, saggi e interventi anche su: \"Alfabeta2\", \"Close Up\", \"Il Fatto Quotidiano\", \"Psiche\", \"Eidos\", \"Blow Up\"."}
{"id": "4191334", "revid": "114855664", "url": "https://it.wikipedia.org/wiki?curid=4191334", "title": "Cima d'Ometto", "text": "La cima d'Ometto (1.911\u00a0m s.l.m.) \u00e8 una montagna delle Alpi Biellesi.\n\u00c8 situata tra la Valsesia (VC) e la Valle Sessera (BI); sulla cima convergono i territori dei comuni valsesiani di Pila e Scopello e quello di un'isola amministrativa montana del comune biellese di Pettinengo. La salita per sentiero dall'Alpe di Mera rappresenta una delle escursioni pi\u00f9 note e frequentate della zona. \nDescrizione.\nLa montagna si trova alla convergenza di tre creste, due delle quali collocate sul crinale spartiacque Sessera/Sesia. Di esse quella orientale scende ad un colletto quotato 1702 per poi risalire alla Colma dei Lavaggi e al Monte Camparient (1.739\u00a0m s.l.m.), mentre quella occidentale collega la cima d'Ometto al Testone delle Tre Alpi tramite la Bocchetta delle Varalle.\nLa terza cresta \u00e8 un breve contrafforte che si diparte dallo spartiacque principale in direzione nord si conclude con il Monte Ovago (1.764\u00a0m s.l.m.), che domina il tratto di Valsesia tra Piode e Pila.\nSul punto culminante sopra un alto basamento in pietra si trova una croce metallica. Sulla cima si trova anche il punto geodetico trigonometrico dell'IGM denominato \"Cima D'Ometto\" (cod.030156).\nIl panorama dalla cima della montagna \u00e8 interessante in particolare verso il Gruppo del Rosa e verso la Valsessera. Ad est nelle giornate limpide lo sguardo pu\u00f2 spingersi fino all'Ortles e al Cevedale.\nAccesso alla cima.\nLa Cima d'Ometto pu\u00f2 essere raggiunta per sentiero a partire dall'Alpe di Mera dove si pu\u00f2 arrivare, oltre che per asfalto, grazie ad una seggiovia proveniente da Scopello, attiva anche in estate. Il sentiero (segnavia 236) transita per un laghetto e poi, raggiunto il crinale Sesia/Sessera, guadagna la cima avvicinandosi da est.\nCon percorso pi\u00f9 lungo la montagna pu\u00f2 anche essere raggiunta passando per la Bocchetta della Boscarola (difficolt\u00e0 escursionistica:\"E\"). "}
{"id": "4191335", "revid": "178076", "url": "https://it.wikipedia.org/wiki?curid=4191335", "title": "Cima dell'Ometto", "text": ""}
{"id": "4191338", "revid": "729019", "url": "https://it.wikipedia.org/wiki?curid=4191338", "title": "Fernand de Langle de Cary", "text": "Biografia.\nNacque il 4 luglio 1849 a Lorient, rampollo di una nobile famiglia della Bretagna. Ammesso all'\u00e9cole sp\u00e9ciale militaire de Saint-Cyr (\"promozione Mentana\") ne usc\u00ec nel 1867 e ottenne il grado di sottotenente il 1\u00ba ottobre 1869. Fu assegnato inizialmente al 2\u00ba Reggimento dei cacciatori d'Africa; quando, durante l'estate del 1870, scoppi\u00f2 la guerra franco-prussiana, si trovava a Parigi per frequentare la Scuola d'applicazione per ufficiali di Stato maggiore. Il 14 settembre divenne ufficiale d'ordinanza del Governatore militare di Parigi, generale Louis-Jules Trochu. Partecip\u00f2 alla battaglia di Buzenval, del 19 gennaio 1871, dove rimase gravemente ferito al petto da una palla di moschetto. Tre giorni pi\u00f9 tardi venne fatto Cavaliere della Legion d'onore. Assegnato al 10\u00ba Reggimento corazzieri il 6 gennaio 1873, venne promosso al grado di capitano il 31 dicembre dello stesso anno. L'11 gennaio 1875 entr\u00f2 in servizio presso il 113\u00ba Reggimento di fanteria, passando quindi al 22\u00ba Reggimento di artiglieria. Il 20 febbraio 1878 entr\u00f2 in servizio presso lo Stato Maggiore del IX Corpo d'armata, passando al 32\u00ba Reggimento di fanteria di linea di stanza a Chatellerault il 25 febbraio 1885. Promosso al grado di comandante di battaglione il 28 ottobre dello stesso anno, venne trasferito al 26\u00ba Reggimento di fanteria di stanza a Toul. Il 14 agosto 1886 divenne professore aggiunto del corso di stato maggiore presso la Scuola superiore di guerra, diventando professore effettivo il 1\u00ba novembre 1890.\nDivenuto Ufficiale della Legion d'onore l'8 luglio 1889, fu promosso al grado di tenente colonnello il 29 dicembre 1891, diventando colonnello il 30 dicembre 1897 ed assumendo nel contempo il comando del 127\u00ba Reggimento di fanteria di stanza a Valenciennes. Il 24 aprile 1900, all'et\u00e0 di 52 anni, fu promosso al grado di generale di brigata, diventando contemporaneamente Ispettore Generale del 7\u00b0 Dipartimento della gendarmeria. Il 3 dicembre dello stesso anno assunse il comando della 3\u00aa Brigata di cavalleria di stanza in Algeria ed appartenente alla sub-divisione del S\u00e9tif.\nRitornato nel territorio metropolitano il 7 maggio 1903, assunse il comando della 72\u00aa Brigata di fanteria e delle sub-divisioni di Pau e Tarbes. Il 9 maggio 1906 venne elevato al rango di generale di divisione, assumendo nel contempo il comando della 3\u00aa Divisione di fanteria coloniale. Poco tempo dopo, incorporando la 14\u00aa Divisione di fanteria, divent\u00f2 comandante della subdivisione di Bourg-Belley. Nel dicembre del 1908 assunse il comando del IV Corpo d'armata. Vicino al generalissimo Joseph Joffre, venne nominato comandante dell'VIII Corpo d'Armata nel dicembre del 1911. Il 17 dicembre 1912 entr\u00f2 nel Supremo Consiglio di Guerra. Prossimo alla pensione, divenne comandante della 4\u00aa Armata della riserva. Il 31 dicembre 1913 divenne Grande Ufficiale della Legion onore.\nLa prima guerra mondiale.\nQuando scoppi\u00f2 la guerra, il 1\u00ba agosto del 1914, fu richiamato in servizio attivo in qualit\u00e0 di Comandante d'armata. Il 2 agosto assunse il comando della IVe Arm\u00e9e, ma fino alla met\u00e0 del mese rimase in posizione di riserva a Saint-Dizier, venendo poi mandato in Lorena in ossequio al Piano XVII. Mentre la V Arm\u00e9e del generale Charles Lanrezac riport\u00f2 un successo a Guise, egli la copr\u00ec ad est, mantenendosi sulla linea del fiume Mosa.\nTuttavia una pericolosa breccia apertasi tra la IV e la V Arm\u00e9e costrinse Joffre a costituire una nuova armata, la IX, usufruendo delle riserve. Il generale de Langle di Cary testimoni\u00f2 nel suo libro \"Les raisons du d\u00e9sastre\": \nTra il 6 ed il 15 agosto il Corpo di cavalleria del generale Andr\u00e9 Sordet effettu\u00f2 una serie di ricognizioni nelle Ardenne, che non rivelarono la presenza di forze nemiche. \nIl 21 agosto la 3\u00aa Armata francese del generale Ruffey inizi\u00f2 ad avanzare su Briey nel settore delle Ardenne, coadiuvata dalla 4\u00aa Armata che si diresse su Neufch\u00e2teau. La 4\u00aa Armata tedesca del generale Albrecht del W\u00fcrttemberg e la 5\u00aa Armata del principe ereditario Guglielmo di Prussia stavano entrambe avanzando attraverso le Ardenne gi\u00e0 dal 19 agosto. Il giorno 21 le avanguardie delle due armate francesi stabilirono il contatto con quelle tedesche, dando vita ad una confusa serie di piccoli scontri.\nIl 22 agosto 1914 la 4\u00aa Armata venne mandata in rinforzo nelle Ardenne per bloccare l'avanzata tedesca in Belgio. Scrive de Langle de Cary:\nLe forze principali entrarono in contatto tra di loro il 22 agosto. La fanteria francese fu pesantemente sconfitta dalla superiore tattica di quelle tedesca, ampiamente dotata di mitragliatrici e supporto di artiglieria pesante. Vi furono alcune piccole vittorie francesi, ma il 22 agosto la III Arm\u00e9e fu investita in pieno dall'attacco tedesco. La 3\u00aa Divisione coloniale fu praticamente distrutta a Rossignol, circa 16\u00a0km a nord di Neufch\u00e2teau, e ci\u00f2 provoco il collasso, della III Arm\u00e9e che trascin\u00f2 con s\u00e9 anche la IV. Entro la sera del 23 agosto le due armate francesi iniziarono una scomposta ritirata verso la linea della Mosella, inseguite dalla due armate tedesche in piena avanzata. Il 24 agosto la IV Arm\u00e8e trov\u00f2 ordinatamente riparo dietro alla Mosella, presto seguita dai resti della III.\nIn seguito partecip\u00f2 alla prima battaglia della Marna, avvenuta nel mese di settembre. Alla testa della IV Arm\u00e9e, il giorno 9 entr\u00f2 in contatto con l'estremit\u00e0 avanzante dell'armata del Duca del W\u00fcrttemberg a Vitry-le-Fran\u00e7ois. Il 20 novembre fu insignito della Grande Croce della Legion d'onore; a quell'epoca godeva della piena fiducia di Joffre.\nNel febbraio-marzo del 1915 la sua armata fu mandata all'attacco durante la prima battaglia della Champagne. Si decise di concentrare lo sforzo delle sue truppe su un fronte di circa 8 chilometri, ma le condizioni meteorologiche crearono grossi problemi all'avanzata delle truppe. Il 17 marzo, dopo la sua richiesta di ricevere in rinforzo il XVI Corpo d'Armata, Joffre gli ordin\u00f2 di sospendere l'offensiva. \nIl 25 settembre, per la terza volta, la IV Arm\u00e8e ripart\u00ec all'offensiva, questa volta assieme alla II Arm\u00e9e del generale Philippe P\u00e9tain. Le due armate attaccarono su un fronte di 24\u00a0km tra Verdun e Reims, ma anche questa volta, come altre, l'offensiva and\u00f2 incontro ad un insuccesso cocente. Le truppe furono fermate dal sistema di trinceramenti tedeschi, con la fanteria germanica (comandata dal generale Erich von Falkenhayn) abilmente schierata a difesa e supportata dall'artiglieria pesante. Le perdite francesi in vite umane furono ingenti, 30.000 morti oltre a 170.000 feriti. A causa di questo insuccesso egli venne esonerato dal comando della IV Arm\u00e9e, sostituito dal generale Henri Gouraud.\nL'11 dicembre fu nominato comandante del Gruppo di Armate del Centro, sostituendo il generale \u00c9douard de Castelnau. All'epoca dell'offensiva nemica contro Verdun del febbraio 1916, fece mantenere ad ogni costo l'accesso al forte di Douaumont, preparando un contrattacco ed infine la ritirata delle forze francesi del Wo\u00ebvre sulle alture della Mosa. Il 24 febbraio le armate francesi furono schiacciate dai bombardamenti tedeschi ed egli, di propria iniziativa, ordin\u00f2 l'evacuazione del Wo\u00ebvre. Joffre and\u00f2 su tutte le furie ed il 30 aprile lo sostitu\u00ec con il generale Philippe P\u00e9tain. Insignito della M\u00e9daille Militaire il 25 marzo 1916, and\u00f2 definitivamente in pensione nel gennaio del 1917. Si spense a Pont-Scorff il 19 dicembre 1927 all'et\u00e0 di 77 anni. Il suo corpo fu inumato presso l'H\u00f4tel des Invalides a Parigi."}
{"id": "4191342", "revid": "46931", "url": "https://it.wikipedia.org/wiki?curid=4191342", "title": "The Sweeney (film 2012)", "text": ""}
{"id": "4191343", "revid": "110157", "url": "https://it.wikipedia.org/wiki?curid=4191343", "title": "Passioni (Filippa Giordano)", "text": "Passioni \u00e8 l'album di debutto della cantante italiana Filippa Giordano, album pubblicato nel 1999 su etichetta Sugar Music.\nL'album contiene in tutto 12 brani e comprende, oltre a brani inediti in lingua inglese, anche arie tratte da opere liriche come \"Norma\" di Vincenzo Bellini, \"Tosca\" di Giacomo Puccini e \"La traviata\" di Giuseppe Verdi."}
{"id": "4191344", "revid": "661526", "url": "https://it.wikipedia.org/wiki?curid=4191344", "title": "Procedura aperta", "text": "Nel diritto italiano, la procedura aperta \u00e8 una delle procedure di scelta del contraente per l'affidamento di lavori, servizi e forniture, da parte di una stazione appaltante (generalmente un Ente Pubblico) previste dal D.Lgs. 18 aprile 2016, n. 50 (Codice dei contratti pubblici relativi a lavori, servizi e forniture).\nAd un bando per l'affidamento di lavori, servizi e forniture tramite procedura aperta possono partecipare tutti gli operatori economici interessati e in possesso di caratteristiche e qualifiche specifiche per quel determinato appalto, generalmente specificate nella documentazione di gara. \nViene esaminata la documentazione presentata dagli operatori economici partecipanti, al fine di determinare eventuali esclusioni (ad. esempio per carenza dei requisiti di partecipazione) e successivamente si passa all'esame delle offerte. L'appalto pu\u00f2 essere affidato secondo il criterio dell'offerta economicamente pi\u00f9 vantaggiosa secondo il miglior rapporto qualit\u00e0/prezzo oppure secondo il criterio del massimo ribasso. I criteri di aggiudicazione sono individuati nell'art. 95 del D.Lgs n.50/2016, cos\u00ec come modificato dalla L. n. 55 del 14 giugno 2019. \nLe altre procedure di affidamento di lavori, servizi e forniture, oltre alla procedura aperta, sono: la procedura ristretta, la procedura competitiva con negoziazione, la procedura negoziata senza previa pubblicazione di un bando di gara, il dialogo competitivo, e il partenariato per l'innovazione.\nLa procedura aperta e la procedura ristretta vengono definite, nella prassi, \"procedure ordinarie\" poich\u00e9, essendo applicabili ad ogni tipologia di affidamento, andrebbero preferite alle altre in quanto favoriscono la maggiore apertura del mercato a garanzia della concorrenza.\nAi sensi della normativa vigente in materia di documento informatico e firma digitale, nel rispetto dei principi di trasparenza, semplificazione ed efficacia delle procedure, le stazioni appaltati ricorrono a procedure di gara interamente gestite con sistemi telematici."}
{"id": "4191351", "revid": "2373", "url": "https://it.wikipedia.org/wiki?curid=4191351", "title": "Sweeney", "text": ""}
{"id": "4191352", "revid": "125624936", "url": "https://it.wikipedia.org/wiki?curid=4191352", "title": "Filippo Scicchitano", "text": "Biografia.\nNasce a Roma il 13 ottobre 1993 da famiglia romana di origini calabresi (il nonno paterno era originario di Crotone). Inizia la sua carriera cinematografica a sedici anni accompagnando un amico ad un provino; il regista Francesco Bruni lo nota grazie a un DVD e successivamente, dopo averlo sottoposto ad una serie di provini, gli affida il ruolo di Luca Colombo in \"Scialla! (Stai sereno)\", film vincitore di un David di Donatello 2012, di un Nastro d'argento 2012 e che \u00e8 stato il film italiano pi\u00f9 premiato del 2011. Dopo il successo del film \u00e8 apparso al fianco di Neri Marcor\u00e8 e Bianca Balti in una serie di spot pubblicitari per la TIM. \nNello stesso anno recita nel film \"Un giorno speciale\" di Francesca Comencini, in concorso alla 69\u00aa Mostra internazionale d'arte cinematografica di Venezia. \nNel 2013 \u00e8 protagonista di \"Bianca come il latte, rossa come il sangue\" di Giacomo Campiotti insieme a Luca Argentero. Nel 2014 interpreta il ruolo di Fabio nel decimo film di Ferzan \u00d6zpetek, \"Allacciate le cinture\".\nSempre nello stesso anno \u00e8 co-protagonista insieme a Luca Marinelli nell'opera prima di Alessandro Lunardelli \"Il mondo fino in fondo\", girata in Italia, Cile e Patagonia, dove impersona un ragazzo omosessuale.\nNel 2015 prende parte alla miniserie televisiva Rai \"Sotto copertura\" con Claudio Gio\u00e8 e Guido Caprino diretta da Giulio Manfredonia.\nSempre nello stesso anno viene scritturato come protagonista dal regista Carlo Carlei per interpretare il ruolo di Bruno nella miniserie Rai \"Il confine\", trasmessa il 15 e 16 maggio 2018. Il progetto commemora i 100 anni dall'ingresso dell'Italia nella prima guerra mondiale.\nNel 2016 \u00e8 il protagonista del film \"Non \u00e8 un paese per giovani\" diretto da Giovanni Veronesi, nelle sale dal 23 marzo 2017. Nel cast sono presenti Sara Serraiocco, Giovanni Anzaldo, Sergio Rubini e Nino Frassica. L'idea del film prende spunto dalla trasmissione radiofonica dello stesso regista in onda su Radio 2 che d\u00e0 voce ai migliaia di giovani italiani che vivono all'estero.\nRecita nella commedia \"Croce e delizia\", al fianco di Alessandro Gassmann, Jasmine Trinca e Fabrizio Bentivoglio, diretta da Simone Godano, presentata nel 2019.\nNel 2020 debutta sulla piattaforma streaming Amazon Prime Video con la pellicola originale Prime Video \"Weekend\" con il ruolo di protagonista."}
{"id": "4191356", "revid": "599013", "url": "https://it.wikipedia.org/wiki?curid=4191356", "title": "Undina", "text": ""}
{"id": "4191361", "revid": "110157", "url": "https://it.wikipedia.org/wiki?curid=4191361", "title": "Piazza Duomo (Verona)", "text": "Piazza Duomo \u00e8 la piazza antistante il duomo cattedrale di Santa Maria Matricolare a Verona.\nConformazione.\nPiazza Duomo \u00e8 una pittoresca piazza situata nel centro storico di Verona di forma piuttosto regolare: \u00e8 pressappoco un rettangolo con uno dei lati corti dominato dall'imponente facciata del duomo di Verona.\nLa piazza \u00e8 adibita per una parte a parcheggio, mentre la restante porzione, insieme al sagrato della cattedrale, \u00e8 esclusivamente pedonale.\n\u00c8 contornata su due lati da strade carrabili, che permettono l'accesso con la vettura alla piazza.\nEdifici prospicienti.\nGli edifici che si affacciano sulla piazza sono prevalentemente medioevali e rinascimentali, il che da un gusto ed un aspetto molto pittoresco ma allo stesso tempo monumentale allo slargo.\nDuomo di Verona.\nIl duomo di Verona insieme al pi\u00f9 arretrato campanile \u00e8 sicuramente l'edificio architettonico dominante e pi\u00f9 interessante della piazza; si trova sul lato nord-est della piazza.\nLa costruzione dell'odierna cattedrale fu iniziata nel 1120, e termin\u00f2 nell'anno 1187. La chiesa, nel corso dei secoli, specialmente nei secoli XVI e XVI, ha subito varie alterazioni che, per\u00f2, non riguardarono n\u00e9 la sua pianta, n\u00e9 il suo orientamento. Risale al cinquecento l'attuale sistemazione della facciata che si affaccia sulla piazza; prima infatti era pi\u00f9 bassa e priva del rosone e delle due grandi bifore laterali. Il campanile \u00e8 stato completato solo tra il 1915 e il 1920 su progetto di Ettore Fagiuoli.\nBiblioteca Capitolare.\nSul lato nord-ovest, uno di quelli lunghi, si trova l'edificio che ospita la Biblioteca Capitolare.\nLa Biblioteca Capitolare di Verona \u00e8 una delle pi\u00f9 antiche ed importanti d'Europa, tra le cui mura molti studiosi hanno trascorso mesi di formazione, svolgendovi importanti ricerche."}
{"id": "4191362", "revid": "516508", "url": "https://it.wikipedia.org/wiki?curid=4191362", "title": "Unione Liberale Sociale Croata", "text": ""}
{"id": "4191363", "revid": "256896", "url": "https://it.wikipedia.org/wiki?curid=4191363", "title": "Genoa Open Challenger 2012", "text": "Il Genoa Open Challenger 2012 \u00e8 stato un torneo professionistico di tennis che si \u00e8 giocato su campi in terra battuta. Questa \u00e8 stata la decima edizione del torneo, il quale appartiene al circuito ATP Challenger Tour nell'ambito dell'ATP Challenger Tour 2012. Gli incontri si sono disputati a Genova, in Italia, tra il 2 e il 9 settembre 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nCampioni.\nSingolare.\n Albert Monta\u00f1\u00e9s ha battuto in finale Tommy Robredo, 6-4, 6-1\nDoppio.\n Andre Begemann / Martin Emmrich hanno battuto in finale \nDominik Meffert / Philipp Oswald, 6-3, 6-1"}
{"id": "4191365", "revid": "337298", "url": "https://it.wikipedia.org/wiki?curid=4191365", "title": "Campagna d'Italia (1800)", "text": "La campagna d'Italia del 1800 fu la serie di operazioni militari combattute nel 1800, durante la guerra della seconda coalizione, in Italia settentrionale dopo la caduta nel 1799 delle repubbliche sorelle filo-francesi e il ritorno del generale Napoleone Bonaparte dall'Egitto. Il generale, divenuto Primo console dopo il colpo di Stato del 18 brumaio, organizz\u00f2 e diresse un audace attraversamento delle Alpi per prendere alle spalle l'esercito austriaco che assediava le truppe francesi bloccate a Genova. Dopo la riuscita della manovra, Bonaparte avanz\u00f2 nella Pianura padana e affront\u00f2 l'armata austriaca nella decisiva battaglia di Marengo che si concluse dopo alterne vicende con la vittoria dei francesi.\nDopo la battaglia, gli austriaci abbandonarono la Lombardia, il Piemonte e la Liguria e firmarono un armistizio temporaneo, e il Primo console pot\u00e9 restaurare il predominio francese nella penisola; le operazioni militari peraltro ripresero in inverno in Italia e Germania e terminarono solo nel 1801 con il trattato di Lun\u00e9ville. La seconda campagna d'Italia di Bonaparte ebbe grande importanza strategica, ponendo le basi della vittoria francese nella guerra della seconda coalizione, ed anche politica per la carriera del Primo console che consolid\u00f2 il suo potere e il suo prestigio in patria.\nSeconda coalizione.\nIl generale Bonaparte, dopo essere ritornato dalla fallimentare spedizione in Egitto, dove era rimasto il suo esercito passato al comando del generale Jean-Baptiste Kl\u00e9ber, aveva assunto il potere in Francia con il Colpo di Stato del 18 brumaio. Divenuto Primo console, aveva subito effettuato una serie di riforme amministrative e politiche dirette al rafforzamento del suo potere personale ed al miglioramento dell'efficienza organizzativa della nazione. La situazione della Francia al momento dell'assunzione del potere da parte del generale non era molto soddisfacente; anche se le vittorie del generale Guillaume Brune nei Paesi Bassi e del generale Andrea Massena in Svizzera avevano ribaltato le sorti della guerra contro la Seconda coalizione ed evitato un'invasione del paese, sul Reno l'offensiva francese era fallita mentre in Italia gli eserciti austro-russi avevano schiacciato le repubbliche sorelle e restaurato le monarchie di Ancien R\u00e9gime a seguito della inarrestabile avanzata del generale russo Aleksandr Vasil'evi\u010d Suvorov.\nIn realt\u00e0 anche la coalizione antifrancese era in difficolt\u00e0 e si era in parte gi\u00e0 disgregata; lo zar Paolo I di Russia l'aveva ufficialmente abbandonata gi\u00e0 il 22 ottobre dopo la disfatta di Zurigo e la conseguente sconfitta e ritirata delle forze austro-russe dalla Svizzera che egli attribuiva al comportamento egoistico e non collaborativo dell'Sacro Romano Impero asburgico, mentre la Gran Bretagna dopo il disastro in Olanda aveva sospeso la sua partecipazione diretta sul continente e sembrava soprattutto impegnata a pianificare la conquista dell'Egitto e la collaborazione con l'Impero Ottomano. Si apr\u00ec quindi una fase invernale di negoziati tra le potenze ancora in lotta che tuttavia rivel\u00f2 l'inconciliabilit\u00e0 dei loro obiettivi di guerra.\nBonaparte sembr\u00f2 disposto a trattare ma in realt\u00e0 rifiut\u00f2 le indicazioni del re di Prussia che consigliava, per raggiungere una pace stabile, di rinunciare ai Paesi Bassi, alla Svizzera ed al Piemonte. Il Primo console non solo intendeva mantenere il predominio francese nei Paesi Bassi e in Svizzera, ma non pensava affatto di rinunciare all'Italia che era stata teatro delle sue prime vittorie e che egli riteneva di importanza decisiva per indebolire in modo definitivo la potenza asburgica. Inoltre egli sperava ancora di poter soccorrere l'Egitto dove l'armata d'Oriente era in una situazione sempre pi\u00f9 precaria ed era esposta ad un possibile sbarco di un corpo di spedizione anglo-turco. Il cancelliere austriaco Johann von Thugut respinse quindi duramente le proposte di Talleyrand che miravano a ripristinare la situazione politica stabilita dal trattato di Campoformio; egli in realt\u00e0 intendeva consolidare il predominio raggiunto in Italia dopo le vittorie del 1799, togliere Nizza e Savoia alla Francia per assegnarli al re di Sardegna, reinsediare i re di antico regime; l'arciduca Carlo che era invece favorevole a ricercare un accordo, venne sostituito al comando dell'armata in Germania. In Gran Bretagna infine, il primo ministro William Pitt non mostr\u00f2 alcuna fiducia in Bonaparte, di cui parl\u00f2 come \"dell'ultimo avventuriero nella lotteria delle rivoluzioni\", e indic\u00f2 chiaramente come obiettivo principale britannico la restaurazione della monarchia in Francia.\nIn queste condizioni una ripresa della guerra nella primavera 1800 divenne inevitabile e Bonaparte, godendo del favore popolare ed essendo in grado di presentarsi come il difensore dell'integrit\u00e0 della nazione e dei valori positivi della rivoluzione attaccata dall'oscurantismo delle potenze reazionarie, pot\u00e9 consolidare il proprio potere e dedicarsi con grande impegno ad organizzare la nuova campagna. Nonostante la determinazione e la fiducia del Primo console le carenze di mezzi erano quasi insormontabili; a partire dall'8 marzo furono messi a disposizione dell'esercito i coscritti dell'anno 1800, ma Bonaparte, per evitare lamentele, risparmiare la chiamata alle armi ai borghesi ed anche per mancanza di denaro, prefer\u00ec richiamare solo 30.000 reclute. Costituire la nuova \"Armata di riserva\" (\"Arm\u00e9e de R\u00e9serve\"), destinata nei programmi di Bonaparte ad entrare in Italia, in queste condizioni fu molto difficile; si fece ricorso ad espedienti: si impiegarono le truppe dei depositi, si aggregarono i soldati dell'armata dell'Ovest, furono inquadrati coscritti completamente impreparati; la cavalleria e l'artiglieria erano molto scarse.\nPiani e preparativi.\nIl Primo console trov\u00f2 anche grandi difficolt\u00e0 a finanziare la nuova campagna; egli dovette ridurre le spese e ricorrere a una serie di misure straordinarie per reperire i fondi necessari. Le sovvenzioni di guerra, riscosse con \"buoni\" di scarso valore, non erano sufficienti e i fornitori erano tornati a disporre delle deleghe per i materiali e ne avevano approfittato per effettuare speculazioni a danno dell'esercito; egli quindi le sospese di nuovo e reintrodusse le requisizioni per approvvigionare le truppe. I tentativi di Bonaparte di intimidire la grande finanza per ottenere finanziamenti agevolati non ottennero grandi risultati.\nL'esercito quindi part\u00ec sfornito di gran parte dei materiali; soprattutto l'Armata di riserva non ebbe le paghe e si mise in marcia senza viveri, dovendo rifornirsi sul posto con le risorse locali. La vittoria diveniva quindi indispensabile, in caso di sconfitta era possibile la caduta del Consolato a causa della crisi finanziaria e per la perdita di prestigio del Primo console. Bonaparte lasci\u00f2 Parigi per raggiungere l'Armata di riserva il 6 maggio 1800; subito si diffusero voci di cospirazioni e di torbidi intrecci politici; vennero diffusi i nomi di un possibile nuovo Primo console: Lazare Carnot, il marchese de Lafayette, il generale Jean Victor Moreau; ritorn\u00f2 l'abate Siey\u00e8s e si parl\u00f2 di un intervento del duca d'Orleans. I liberali e i giacobini speravano in una sconfitta di Bonaparte per evitare un'ulteriore evoluzione autoritaria del regime; il 3 giugno rientr\u00f2 in Francia dalla Gran Bretagna anche Georges Cadoudal per riaccendere la ribellione nell'ovest.\nBonaparte si trovava in una situazione difficile, l'esito della campagna avrebbe avuto un'importanza decisiva per il suo futuro politico; egli era consapevole di queste difficolt\u00e0, tuttavia mostrava risolutezza, fiducia ed energia. Il Primo console fece grandi sforzi per migliorare l'equipaggiamento e l'armamento delle truppe; furono accumulate riserve soprattutto per l'Armata del Reno; furono fornite mezzo milioni di uniformi nuove; nei grandi depositi di Zurigo e Lucerna vennero raccolti 5.000 proiettili d'artiglieria, 2 milioni di pallottole e 1,5 milioni di razioni; l'Armata di riserva ricevette finalmente 100.000 paia di calzature. Nonostante questi importanti risultati la situazione rimaneva precaria, l'Armata del Reno mancava di 15 milioni di paghe per i soldati, l'Armata di riserva and\u00f2 in combattimento senza il soldo per le truppe.\nNonostante i pesanti impegni organizzativi e politici, Bonaparte portava avanti fin dalla fine del 1799 la pianificazione operativa della guerra e la costituzione delle forze necessarie; gi\u00e0 il 5 dicembre 1799 venne previsto il raggruppamento della nuova Armata di riserva nella Francia centrale. L'organizzazione di queste nuove forze fu lenta, ma alla met\u00e0 di aprile del 1800 si pot\u00e9 contare su 53.000 soldati; il 2 aprile il generale Louis Alexandre Berthier aveva ricevuto ufficialmente il comando della nuova armata, in realt\u00e0 il Primo console intendeva, al momento opportuno, prendere personalmente la guida di queste forze. Particolarmente potenziata fu l'Armata del Reno, affidata al generale Jean Victor Moreau; 120.000 soldati furono concentrati sul fronte tedesco e Bonaparte previde per la prima volta la costituzione dei corpi d'armata autonomi, dando inizio all'importante riformava organica che avrebbe reso ancor pi\u00f9 mobili e flessibili gli eserciti francesi. In Italia dopo la serie di sconfitte dell'estate 1799 le truppe superstiti dell'Armata d'Italia avevano ripiegato dietro l'Appennino ligure, abbandonando la Lombardia e il Piemonte; Bonaparte aveva assegnato all'esperto generale Andrea Massena il comando di queste forze che ammontavano a circa 40.000 soldati.\nIn un primo momento Bonaparte aveva ideato un complesso e audace piano di operazioni che assegnava il ruolo principale all'Armata del Reno; nel mese di marzo 1800 egli propose al generale Moreau di passare all'offensiva generale attraversando di sorpresa il Reno con il grosso delle sue truppe a Sciaffusa; in questo modo avrebbe intercettato le comunicazioni dell'esercito austriaco schierato nella Germania meridionale. Dopo questo successo decisivo, il Primo console intendeva trasferire in Svizzera l'Armata di riserva che si stava raggruppando tra Ch\u00e2lons e Lione; raggiunto il territorio elvetico, sarebbe stata rinforzata da una parte delle truppe del generale Moreau e avrebbe attraversato le Alpi al Passo del San Gottardo da dove avrebbe preso alle spalle l'armata austriaca in Italia impegnata nel frattempo dall'esercito del generale Massena. Si trattava di un piano di operazioni che, se attuato, avrebbe permesso di raggiungere rapidamente la vittoria.\nI progetti di Bonaparte tuttavia ben presto furono contrastati dal generale Moreau che non collabor\u00f2 alla realizzazione dell'audace manovra affidata all'Armata del Reno; prudente e poco aggressivo, il comandante dell'armata non condivideva i programmi del Primo console e quindi respinse il piano. Adducendo i problemi e i rischi connessi ad un attraversamento in massa a Sciaffusa, il generale Moreau avrebbe preferito scaglionare le sue forze su largo fronte lungo il confine prima di passare il fiume. Inoltre il generale Moreau era in contrasto anche personale con Bonaparte dal quale era diviso da una forte rivalit\u00e0. Il Primo console dovette accettare le obiezioni del generale Moreau e prefer\u00ec mostrare in pubblico condiscendenza verso il rivale; in realt\u00e0 egli era molto contrariato dall'ostruzionismo del generale. Bonaparte quindi rinunci\u00f2 al suo piano originario e decise di prendere personalmente l'iniziativa con l'Armata di riserva in Italia che sarebbe diventata il teatro bellico principale, mentre l'Armata del Reno avrebbe assunto un ruolo secondario in Germania.\nLe nuove direttive per la campagna furono diramate il 25 marzo e prevedevano che il generale Moreau avrebbe sferrato un attacco secondario tra il 10 e il 20 aprile per costringere l'esercito austriaco a ripiegare verso Ulma; l'attacco principale sarebbe stato condotto dall'Armata di riserva che, dopo essere penetrata in Svizzera nella regione di Zurigo alla fine di aprile, avrebbe passato le Alpi al San Gottardo o al passo del Sempione. Bonaparte sarebbe avanzato nella pianura Padana e, dopo essere stato rinforzato dal corpo del generale Claude Jacques Lecourbe distaccato dal generale Moreau, avrebbe attaccato alla spalle l'esercito austriaco in Italia, impegnato frontalmente nell'Appennino ligure dalle forze del generale Massena. Questo nuovo piano di operazioni poteva aprire la possibilit\u00e0 di ottenere un successo rapido e decisivo in Italia settentrionale; tuttavia sviluppi imprevisti della situazione sul campo e l'inattesa aggressivit\u00e0 del nemico, sconvolsero i progetti del Primo console e lo costrinsero a modificare in parte le sue intenzioni e soprattutto ad accelerare al massimo la marcia della sua armata.\nIl cancelliere austriaco Thugut era principalmente interessato a consolidare ed estendere il predominio raggiunto in Italia dopo le vittorie del 1799; egli quindi, in collaborazione con il Consiglio aulico di Vienna, decise di concentrare le forze principali nella penisola spingendo il comandante in capo locale, generale Michael von Melas, a passare rapidamente all'offensiva. In Germania il generale Paul Kray sarebbe rimasto sulla difensiva con circa 120.000 uomini, mentre il generale von Melas con 97.000 soldati avrebbe dovuto attaccare in forze la debole armata del generale Massena schierata sulla costa ligure e distruggerla. Dopo aver raggiunto questo risultato il generale von Melas avrebbe marciato in Provenza puntando su Tolone. Si progettava inoltre di suscitare un'insurrezione realista organizzata da Am\u00e9d\u00e9e Willot e dal marchese di Puivert; era previsto anche uno sbarco di truppe britanniche radunate a Minorca dal generale John Stuart.\nQuesto piano di operazioni, in apparenza efficace ed aggressivo, in realt\u00e0 disperdeva la forza principale austriaca in un settore secondario contro le forze meno agguerrite del nemico; soprattutto non teneva conto dell'importanza strategica della Svizzera che, occupata e organizzata come base di operazioni dai francesi, avrebbe consentito al nemico di manovrare tra i due fronti di guerra e di trasferire le sue truppe di riserva per rafforzare il settore pi\u00f9 minacciato cogliendo alle spalle le armate austriache, schierate su territori molto distanti e non collegate fra loro. Si presentarono inoltre difficolt\u00e0 di organizzazione: il ministro britannico della guerra Henry Dundas non forn\u00ec truppe sufficienti al generale Stuart che quindi si dimise; il corpo di spedizione britannico non si mosse e non sbarc\u00f2 sulla costa della Provenza; il nuovo comandante britannico, generale Ralph Abercromby, prese il comando a Minorca solo dopo la conclusione della campagna in Italia.\nLa campagna.\nL'offensiva austriaca.\nIl generale von Melas non schier\u00f2 tutte le sue forze contro l'Armata d'Italia del generale Massena posizionata nell'Appennino ligure; il comandante austriaco prefer\u00ec lasciare quasi met\u00e0 delle sue truppe nella Pianura Padana e allo sbocco dei passi delle Alpi per proteggere le sue linee di comunicazione mentre con il resto del suo esercito a partire dal 5 aprile sferr\u00f2 l'offensiva. Nonostante questo errore l'attacco austriaco raggiunse notevoli successi e sorprese le forze francesi in Italia; anche il Primo console Bonaparte non si attendeva un'offensiva nemica cos\u00ec anticipata e che ancora il 9 aprile scrisse al generale Massena una lettera in cui illustrava i dettagli del piano di operazioni complessivo e ordinava ottimisticamente al generale di coordinare i suoi movimenti con quelli del generale Berthier, ufficialmente al comando dell'Armata di riserva.\nIl generale Massena aveva disseminato le sue deboli forze su oltre 250 chilometri di territorio; sull'ala sinistra il generale Louis Gabriel Suchet guidava 12.000 soldati tra Finale Ligure ed il Passo del Moncenisio; il comandante dell'Armata d'Italia controllava, dal suo quartier generale di Genova, una riserva centrale di circa 15.000 uomini, mentre il generale Nicolas Soult dirigeva le difese nel settore occidentale tra il Colle di Cadibona e Torriglia con altre tre divisioni. Questo schieramento, adottato dal generale Massena per facilitare l'approvvigionamento dell'armata ed anche per attirare il massimo di truppe nemiche, era troppo esteso ed esponeva il suo esercito ad essere attaccato con forze preponderanti dagli austriaci; inoltre la costa ligure era solidamente bloccata dalle navi della flotta britannica dell'ammiraglio George Keith. Il generale Massena era in grave difficolt\u00e0 anche per le deplorevoli condizioni materiali e morali delle sue truppe; a causa di speculazioni dei fornitori civili, il rifornimento dell'armata era insufficiente, mentre le scorte disponibili a Genova erano molto scarse.\nIl generale von Melas era passato all'attacco il 5 aprile nel settore del Moncenisio; le truppe austriache guadagnarono alcune posizioni, ma furono contrattaccate dai francesi che ripresero parte del terreno perduto. In realt\u00e0 si trattava di una manovra secondaria, mentre gli austriaci sferrarono l'offensiva principale il 6 aprile con circa 60.000 soldati, divisi in quattro colonne che attaccarono in direzione di Savona per dividere in due parti l'esteso fronte difensivo francese. La situazione dell'Armata d'Italia si deterior\u00f2 rapidamente; le truppe francesi, colte si sorpresa e pi\u00f9 deboli, furono sopraffatte. Le due colonne dell'ala sinistra austriaca, al comando del generale Peter Karl Ott, occuparono Recco e respinsero l'ala destra francese fino a Nervi; al centro il generale Federico di Hohenzollern attacc\u00f2 il passo della Bocchetta a nord di Genova, mentre il generale von Melas guid\u00f2 personalmente l'attacco dal Passo di Cadibona verso Vado e Savona; in tre giorni gli austriaci raggiunsero e conquistarono Savona, completando la manovra per frammentare in due tronconi l'esercito nemico.\nNonostante alcuni tentativi di contrattacco del generale Massena, gli austriaci riuscirono a respingere le forze del generale Suchet verso il fiume Roia e poi dietro il fiume Varo separandole dal resto dell'Armata d'Italia che venne bloccata a Genova dalle truppe del generale Ott. Nella terza settimana di aprile i generali Massena e Soult, con 18.000 soldati, erano ormai assediati nella citt\u00e0 dalle forze del generale Ott, costituite da circa 24.000 uomini, mentre la flotta britannica bloccava il porto. La situazione delle truppe francesi assediate era precaria soprattutto a causa della carenza di rifornimenti; il generale Massena tuttavia era deciso a prolungare la resistenza che, trattenendo numerosi reparti austriaci sul suo fronte, avrebbe potuto agevolare l'offensiva prevista da Bonaparte attraverso le Alpi.\nBonaparte non sembr\u00f2 inizialmente consapevole della difficile situazione del generale Massena; ai primi di aprile sembr\u00f2 deciso, dopo aver fatto effettuare un'approfondita ricognizione dei passi alpini, a servirsi, per portare l'Armata di riserva in Italia, del passo del Sempione e del passo del San Gottardo che erano i valichi pi\u00f9 agevoli e strategicamente pi\u00f9 idonei per un'avanzata rapida e di sorpresa a sud delle Alpi. Il Primo console aveva gi\u00e0 individuato l'importanza tattica della citt\u00e0 di Stradella, tra il Po e gli Appennini, sulla strada tra Piacenza e Alessandria; secondo il suo segretario Louis Antoine Bourienne, Bonaparte gi\u00e0 in quei giorni previde sulle carte che la battaglia decisiva sarebbe stata combattuta nei pressi del villaggio di San Giuliano, cinque chilometri a est dalla cittadina di Marengo.\nIn realt\u00e0 ben presto sorsero complicazioni che costrinsero Bonaparte a modificare i suoi piani; il generale Moreau continu\u00f2 a ritardare la sua offensiva e moltiplic\u00f2 le obiezioni ai piani operativi; il generale Berthier, ufficialmente comandante dell'Armata di riserva, diede prova di pessimismo e scarsa risolutezza nonostante l'incoraggiamento e i consigli del Primo console; la situazione a Genova, dove il generale Massena, aveva riserve di viveri per le truppe assediate solo per altri trenta giorni, divenne precaria. Il 26 aprile Bonaparte prese una nuova decisione: per affrettare i tempi l'Armata di riserva sarebbe passata per il Colle del Gran San Bernardo, percorrendo la strada pi\u00f9 breve da Digione nonostante le difficolt\u00e0 di quel valico, angusto e a tratti quasi impraticabile.\nIl passo del Gran San Bernardo era conosciuto dall'esercito francese che lo aveva utilizzato anche nel 1798 e 1799, tuttavia in ragione della stagione, della neve e del ghiaccio ancora presenti, il valico appariva difficile e rischioso. Bonaparte aveva bisogno di guadagnare tempo; egli inoltre per confondere il nemico ed evitare possibile confusione nell'attraversamento, decise di indirizzare una parte delle sue truppe su altri valichi. Quindi il generale Louis Marie Turreau sarebbe passato per il Colle del Moncenisio con 2.500 uomini, il generale Joseph Chabran avrebbe attraversato con la sua divisione al Piccolo San Bernardo per poi ricongiungersi al grosso dell'armata ad Aosta, mentre il generale Antoine de B\u00e9thencourt avrebbe percorso il passo del Sempione con una \"demi-brigade\".\nIl 25 aprile il generale Moreau aveva iniziato con successo le operazioni in Germania; egli peraltro continu\u00f2 a mostrare poca collaborazione, il 5 maggio Bonaparte gli richiese di inviare in Italia di rinforzo attraverso il Gottardo 25.000 uomini al comando del generale Jeannot de Moncey, ma il comandante dell'Armata del Reno, irritato da questi ordini, fin\u00ec per trasferire a sud dell'Alpi solo 15.000 soldati. A Genova la situazione del generale Massena era sempre pi\u00f9 precaria, egli comunicava di avere viveri sufficienti solo per altri quindici giorni; a mezzanotte tra il 5 e il 6 maggio Bonaparte, dopo aver nuovamente incoraggiato l'incerto generale Berthier e averlo avvertito del suo prossimo arrivo, part\u00ec da Parigi per raggiungere l'Armata di riserva. Egli giunse a Ginevra l'8 maggio e assunse il comando\nDal Gran San Bernardo alla pianura padana.\nBonaparte si trattenne a Ginevra per tre giorni mentre veniva completato il raggruppamento dell'Armata di riserva; gli ordini definitivi per la marcia furono diramati nel massimo segreto il 10 maggio, mentre il 14 maggio il ministro Carnot giunse al quartier generale dove inform\u00f2 il Primo console della scarsa volont\u00e0 di collaborazione del generale Moreau e della sua decisione di ridurre il contingente inviato a sud per rinforzare l'Armata di riserva. Dopo questa delusione, il 13 maggio Bonaparte ricevette invece notizia dell'arrivo in Francia, proveniente dall'Egitto, dell'abile generale Louis Desaix che egli sollecit\u00f2 subito ad unirsi all'armata per partecipare alla campagna.\nDopo aver inviato un ultimo messaggio al generale Massena per spronarlo a prolungare al massimo la resistenza, Bonaparte mise in movimento le sue truppe il primo mattino del 15 maggio; si trattava di circa 50.000 uomini che egli aveva organizzato in corpi d'armata autonomi per facilitare il controllo e migliorare le possibilit\u00e0 operative. L'avanguardia, costituita da due divisioni e una brigata di cavalleria al comando del generale Jean Lannes, era gi\u00e0 in movimento per raggiungere il passo del Gran San Bernardo. Il grosso dell'Armata di riserva era costituito dai due corpi d'armata del generale Claude Victor e del generale Guillaume Philibert Duhesme con altre quattro divisioni, mentre la retroguardia era costituita da una divisione francese, la brigata italiana del generale Giuseppe Lechi e la truppa scelta della Guardia consolare; il generale Gioacchino Murat guidava le forze di cavalleria; il generale Auguste Marmont comandava l'artiglieria, costituita da 48 cannoni.\nL'avanguardia del generale Lannes, partita da Martigny, era in marcia verso Aosta; dietro seguivano, divise in cinque colonne, le altre divisioni. La marcia present\u00f2 grandi difficolt\u00e0 legate al clima ed al terreno quasi impraticabile; estremamente arduo si rivel\u00f2 il trasporto dei cannoni a causa della neve presente sul Gran San Bernardo e dell'asperit\u00e0 del pendio. Il generale Marmont super\u00f2 le difficolt\u00e0 facendo smontare i cannoni e trasportandoli all'interno di tronchi d'albero appositamente scavati, o impiegando slitte a rulli; gli affusti furono portati ciascuno su barelle da dieci soldati, mentre i carriaggi marciarono vuoti e i carichi furono trasportati a mano o sui muli.\nLa marcia dell'Armata di riserva si svolse principalmente di notte per limitare il rischio di valanghe; con un freddo molto intenso le truppe avanzarono nell'oscurit\u00e0 su una pista insidiosa per il ghiaccio presente in alcuni tratti e, nonostante questi ostacoli, i reparti proseguirono con grande rapidit\u00e0; l'avanguardia del generale Lannes super\u00f2 il valico posto a 2.473 metri e raggiunse e occup\u00f2 Aosta il 16 maggio dopo un scontro con la debole guarnigione locale. Il 17 maggio i francesi conquistarono anche Ch\u00e2tillon dove venne sbaragliato un altro reparto austriaco di 1.500 uomini; quello stesso giorno Bonaparte raggiunse Martigny, il 20 maggio attravers\u00f2 a sua volta il valico con i suoi uomini e nella serata raggiunse il posto di comando del generale Berthier. \nNell'epopea napoleonica il passaggio del Gran San Bernardo avrebbe presto assunto un carattere quasi leggendario e l'iconografia napoleonica avrebbe esaltato le gesta del Primo console sulle piste gi\u00e0 percorse in passato da Annibale e Carlo Magno.\nIn realt\u00e0 il 19 maggio il generale Lannes aveva dovuto arrestare la sua avanzata di fronte al forte di Bard; mentre i francesi poterono occupare facilmente il villaggio, l'antica fortezza dominante l'unica strada, difesa da truppe austro-piemontesi con 26 cannoni, respinse tutti gli assalti e blocc\u00f2 il passo alle truppe dell'avanguardia francese. Per un momento questo ostacol\u00f2 sembr\u00f2 poter rovinare l'audace piano di Bonaparte; il Primo console si affrett\u00f2 a raggiungere il grosso dell'armata per valutare la situazione e sollecitare la ripresa dell'avanzata; si poteva temere che il generale von Melas avesse il tempo per intervenire allo sbocco delle Alpi. Nel frattempo il generale Lannes aveva individuato un sentiero secondario per aggirare il forte di Bard e aveva subito ripreso la marcia con la fanteria attraverso questa disagevole e impervia pista; si rivel\u00f2 per\u00f2 impossibile far passare anche l'artiglieria e la cavalleria lungo questo percorso.\nBonaparte giunto sul posto decise di non attardarsi davanti al forte di Bard; la divisione del generale Chabran rimase per il momento ad assediare la piazza fortificata insieme al grosso dell'artiglieria mentre il resto dell'armata segu\u00ec l'avanguardia del generale Lannes lungo il percorso secondario, per aggirare la fortificazione. Con una serie di espedienti improvvisati, si riusc\u00ec inoltre a far passare nelle notti del 24 e 25 maggio attraverso la strada principale, senza essere individuati dal forte, sei cannoni che fornirono un piccolo sostegno di artiglieria alle truppe francesi. Il 24 maggio circa 40.000 soldati francesi avevano ormai completato il valico del Gran San Bernardo e avevano raggiunto Ivrea allo sbocco in pianura; il generale Lannes aveva raggiunto e conquistato questa citt\u00e0 fin dal 22 maggio dopo aver sconfitto la guarnigione austro-piemontese. Il piano di Bonaparte nonostante le difficolt\u00e0 era pienamente riuscito; l'Armata di riserva aveva raggiunto la pianura a sud delle Alpi senza essere ostacolata dall'esercito austriaco, il generale von Melas era stato colto di sorpresa e non aveva cercato di bloccare l'arrivo di un secondo esercito francese in Italia. Il Primo console era ottimista e fiducioso; decise di continuare l'offensiva, congiungersi con gli altri reparti francesi e sfruttare il vantaggio strategico raggiunto.\nIvrea divenne il nuovo centro di operazioni dell'armata; da quella posizione Bonaparte aveva la possibilit\u00e0 di marciare direttamente verso Genova per accorrere in aiuto del generale Massena, dopo essersi eventualmente congiunto con il reparto del generale Turreau proveniente dal passo del Moncenisio; in alternativa il Primo console poteva marciare subito su Milano per tagliare le comunicazioni con l'Impero dell'esercito austriaco in Italia. In questo secondo caso i risultati di un'eventuale vittoria campale sarebbero stati risolutivi e in un colpo solo Bonaparte avrebbe deciso a suo favore la campagna. La manovra su Milano presentava dei rischi; fino all'apertura della via attraverso il San Gottardo, da cui doveva discendere il generale Moncey con le truppe distaccate dal generale Moreau, l'Armata di riserva sarebbe stata esposta a minacce alla sua linea di comunicazione che gli austriaci avrebbero potuto intercettare con un'offensiva a nord del Po. Bonaparte, pressato dalla necessit\u00e0 di affrettare i tempi e di raggiungere un successo clamoroso anche per rinsaldare la sua posizione politica, decise di correre il rischio e di puntare verso est per raggiungere subito Milano.\nBattaglia di Marengo.\nBonaparte riorganizz\u00f2 l'armata per l'avanzata su Milano; mentre il generale Chabran rimaneva impegnato al forte di Bard, il generale Lannes marci\u00f2 con l'avanguardia verso Chivasso per simulare un movimento verso Torino e i reparti italiani del generale Lechi deviarono a sinistra per proteggere il fianco dell'esercito e cercare di entrare in contatto con le truppe del generale Moncey che dovevano scendere dal San Gottardo. Il grosso dell'Armata di riserva, con i corpi del generale Victor e del generale Duhesme, avanz\u00f2 invece verso sud-est e fin dal 27 maggio il generale Murat entr\u00f2 a Vercelli; il 29 maggio super\u00f2 la Sesia e reparti di cavalleria si spinsero fino a Novara; il corpo d'armata del generale Duhesme segu\u00ec subito dietro. Il 28 maggio il generale Lannes dopo aver brillantemente superato la resistenza austriaca occup\u00f2 Chivasso; Bonaparte rimase a Ivrea fino alla notte del 29 maggio quindi, fiducioso e convinto di aver completamente ingannato il nemico che non sembrava aver compreso i suoi piani, part\u00ec con lo stato maggiore per raggiungere Vercelli.\nL'Armata di riserva continu\u00f2 la marcia su Milano; dopo un piccolo scontro, il generale Murat super\u00f2 anche il Ticino il 31 maggio a Turbigo, mentre il generale Duhesme attaccava Boffalora; il 2 giugno Bonaparte alla testa delle truppe francesi entr\u00f2 nella capitale lombarda evacuata in precedenza dagli austriaci, solo una piccola guarnigione era rimasta nel Castello Sforzesco e venne assediata dal generale Murat; i soldati poterono rifornirsi nei depositi militari abbandonati dal nemico. In apparenza tutta la popolazione milanese accolse festosamente l'arrivo dell'esercito francese e il ritorno di Bonaparte; sembr\u00f2 ricrearsi l'atmosfera entusiasta del 1796; l'euforia e l'allegria presente negli abitanti di Milano sembr\u00f2 testimoniare un rinnovato appoggio alle truppe francesi, identificate ancora con le aspettative di libert\u00e0. In realt\u00e0 gli ufficiali e lo stesso Primo console rilevarono anche la diffidenza e il sospetto in alcuni strati della popolazione dopo la precedente e tumultuosa esperienza della Repubblica Cisalpina e dell'occupazione francese.\nMentre il grosso dell'Armata di riserva entrava a Milano, il generale Lannes lo stesso 2 giugno aveva raggiunto a tappe forzate Pavia, dove venne raccolto un notevole bottino di armi e equipaggiamenti abbandonati dagli austriaci. Il generale cattur\u00f2 anche molti cannoni di cui una parte furono subito riutilizzati dall'esercito francese che aveva dovuto effettuare la marcia in pianura con i soli sei cannoni che erano stati fatti sfilare sotto il forte di Bard e con altri quattro recuperati a Ivrea. Il 3 giugno l'avanguardia ricevette l'ordine da Bonaparte di continuare su Belgioioso per costituire una testa di ponte sul Po. Il 4 giugno il generale Murat occup\u00f2 Lodi, mentre le divisioni del generale Duhesme piegarono verso l'Adda e l'Oglio per marciare su Cremona e impegnare le truppe austriache del generale Vukassovic che dopo aver evacuato Milano avevano ripiegato dietro l'Oglio in direzione della fortezza di Mantova. Nella stessa giornata Bonaparte aveva appreso la buona notizia che le truppe del generale Moncey si stavano avvicinando a Milano da nord dopo un difficile valico del San Gottardo, ma egli venne anche informato dal generale Lannes che, dall'informazioni raccolte da alcuni ufficiali austriaci presi prigionieri, sembrava che il generale Massena e le truppe francesi assediate a Genova fossero allo stremo delle forze ed in procinto di cessare la resistenza.\nIl generale Massena aveva prolungato tenacemente la resistenza a Genova nonostante le crescenti difficolt\u00e0 materiali, la durezza dell'assedio e il progressivo esaurimento dei viveri; dopo la met\u00e0 di maggio la situazione delle truppe francesi era continuamente peggiorata; l'11 maggio era stato ferito e catturato il generale Soult che aveva coadiuvato brillantemente il comandante dell'armata organizzando una serie di riuscite sortite di alleggerimento. Alla fine di maggio le riserve di viveri era in via di completo esaurimento, la popolazione della citt\u00e0 dovette essere respinta dalla piazzaforte. Il generale Massena inoltre non aveva notizie precise sugli sviluppi della situazione generale e sui movimenti di Bonaparte con l'Armata di riserva; egli quindi decise di aprire dal 2 giugno trattative con il generale Ott, comandante delle forze austriache impegnate nell'assedio. Il comandante austriaco necessitava di concludere rapidamente i negoziati per poter raggiungere le forze principali del generale von Melas e contrastare la minaccia da nord; quindi i colloqui si conclusero il 4 giugno con condizioni relativamente favorevoli per i francesi. Il generale Massena, molto provato fisicamente dall'assedio, pot\u00e9 evacuare le sue truppe su navi britanniche e ricongiungersi sul fiume Varo con le altre forze francesi che, al comando del generale Suchet, stavano contrastando con pieno successo le truppe austriache del generale Anton von Elsnitz, distaccate dal generale von Melas per invadere la Provenza.\nBonaparte apprese solo l'8 giugno la notizia della capitolazione di Genova attraverso una lettera del generale von Melas intercettata insieme ad altri dispacci catturati a Piacenza, e in un primo momento sembr\u00f2 non credere alla cattiva notizia. Egli ritenne prematura la resa e mostr\u00f2 preoccupazione per gli sviluppi strategici generali; le forze del generale Massena evacuate sarebbero state non impiegabili per molti giorni, gli austriaci avrebbero potuto concentrarsi contro l'Armata di riserva o alternativamente ritirarsi a Genova sotto la protezione delle navi britanniche ed evitare la battaglia decisiva.\nNei giorni precedenti le operazioni dell'Armata di riserva avevano continuato a svilupparsi con successo; il 5 giugno si era finalmente arreso il forte di Bard e quindi l'artiglieria dell'armata e le truppe del generale Chabran avevano potuto riprendere la marcia per ricongiungersi con le altre forze francesi sulla riva sinistra del Po; a partire dalla serata del 5 maggio erano arrivate a Milano le tre divisioni del generale Moncey provenienti dal San Gottardo e Bonaparte aveva assegnato a questo generale il comando militare della citt\u00e0 e il controllo di tutte le forze assegnate al fianco orientale dell'armata per controllare i 20.000 soldati austriaci del generale Vukassovic schierati a est dell'Oglio. Il 6 giugno il generale Lannes aveva forzato il Po a Belgioioso e sbaragliato un reparto austriaco; Bonaparte aveva quindi ordinato subito al corpo d'armata del generale Victor di attraversare a sua volta il fiume a San Cipriano davanti a Stradella con tre divisioni, mentre il generale Murat con altre due divisioni avrebbe attraversato a Piacenza.\nIl 7 giugno i generali Lannes e Victor passarono in forze il Po e raggiunsero l'importante nodo di comunicazioni di Stradella mentre il generale Murat occup\u00f2 Piacenza dove cattur\u00f2 la corrispondenza del generale von Melas che permise al Primo console di essere informato sulla caduta di Genova. Bonaparte mostr\u00f2 nervosismo e incertezza; dalle informazioni raccolte sembrava che una parte dell'esercito austriaco fosse in raggruppamento ad Alessandria, ma le intenzioni del nemico non erano chiare. Bonaparte ritenne importante raggruppare le forze a Stradella e mantenere l'iniziativa per anticipare la concentrazione del nemico che era ancora diviso in due masse separate. Il generale Berthier, giunto a Pavia con il quartier generale, ricevette una serie di ordini per muovere il corpo del generale Lannes verso Voghera, seguito in un secondo tempo dal corpo del generale Victor; il generale Murat da Piacenza avrebbe dovuto a sua volta avvicinarsi alle forze principali a Stradella. Il primo obiettivo del generale Lannes sarebbe stato Casteggio. La sera dell'8 giugno Bonaparte, nonostante le incertezze e le preoccupazioni, sembr\u00f2 ancora ottimista: al ministro Carnot scrisse che \"l'armata austriaca \u00e8 tagliata fuori\" e che egli riteneva che \"Melas non se la possa cavare\".\nIl mattino del 9 giugno Il Primo console lasci\u00f2 Milano per raggiungere il quartier generale a Pavia. Durante la giornata il generale Lannes affront\u00f2 un numeroso reparto austriaco e dovette battersi duramente per conquistare Casteggio; gli austriaci, al comando del generale Ott, stavano effettuando una ricognizione in forze per individuare la posizione del nemico. La battaglia di Montebello si concluse con la netta vittoria dei francesi del generale Lannes che inflissero pesanti perdite agli austriaci; Bonaparte si rec\u00f2 sul posto per chiarire la situazione ma rimase incerto sulla posizione ed i movimenti del nemico. Nella serata ebbe la lieta sorpresa di incontrare l'atteso generale Louis Desaix che, appena rientrato dall'Egitto, aveva raggiunto finalmente l'armata dopo un movimentato viaggio; il Primo console affid\u00f2 subito al generale il comando di un nuovo corpo d'armata costituito dalle divisioni dei generali Jean-Charles Monnier e Jean Boudet.\nBonaparte continuava a mancare di notizie precise del nemico; incerto e inquieto, egli per il momento decise di proseguire l'avanzata con l'armata divisa nei tre corpi d'armata, ognuno formato da due divisioni, comandati dai generali Lannes, Victor e Desaix. Alle ore 22.00 dell'11 giugno il Primo console diram\u00f2 gli ordini definitivi per la marcia verso lo Scrivia in direzione di Tortona; il quartier generale si sarebbe trasferito subito a Voghera. La nuova avanzata il 12 giugno si svolse in difficili condizioni climatiche a causa della forte pioggia; Bonaparte, affetto anche da un raffreddore, raggiunse Voghera insieme alla Guardia consolare, mentre il generale Victor occup\u00f2 con il suo corpo d'armata Tortona coperto sulla destra dalle truppe del generale Lannes. Il generale Desaix era pi\u00f9 indietro in copertura del fianco sinistro dell'armata.\nIl 13 giugno, sempre sotto la pioggia, le truppe francesi continuarono ad avanzare alla ricerca del nemico; Bonaparte ordin\u00f2 al corpo del generale Lannes e al corpo del generale Victor di attraversare lo Scrivia e di schierarsi nella vasta pianura a est di Alessandria in attesa di proseguire verso la Bormida. Le notizie rimanevano confuse; alcune fonti riferirono di barche austriache sul Po presso Casale Monferrato, mentre alcuni abitanti parlarono di movimenti austriaci verso sud. Bonaparte si convinse che il generale von Melas mancasse di spirito offensivo e che non avrebbe osato affrontare una battaglia campale; egli riteneva molto probabile che il suo avversario avrebbe preferito ritirarsi su Genova e lungo gli Appennini oppure manovrare a nord del Po. Il Primo console prese quindi la pericolosa decisione di disperdere le sue limitate forze su un fronte di oltre 50 chilometri; una divisione al comando del generale Jean Fran\u00e7ois Lapoype venne inviata a nord del Po, mentre il generale Desaix venne immediatamente diretto a sud con un'altra divisione per marciare verso Novi Ligure e intercettare la prevista ritirata degli austriaci. In questo modo Bonaparte rimase con solo 22.000 soldati e 24 cannoni disponibili nella pianura a est di Alessandria.\nIn realt\u00e0 il generale von Melas aveva deciso di passare all'attacco e, partendo da Alessandria, il mattino del 14 giugno 1800 trasfer\u00ec il suo esercito oltre la Bormida sui ponti che i francesi avevano trascurato di distruggere, e sferr\u00f2 un'offensiva a sorpresa su tre colonne contro le truppe francesi ignare della vicinanza del grosso dell'esercito nemico. Neppure il generale von Melas aveva completamente concentrato le sue forze; alcuni reparti e la sua migliore cavalleria erano state distaccate a Cantalupo per contrastare un eventuale movimento delle forze del generale Suchet, ma all'inizio della battaglia di Marengo egli con oltre 30.000 soldati e quasi 200 cannoni, disponeva di una notevole superiorit\u00e0. I francesi si trovarono quindi subito in grave difficolt\u00e0.\nBonaparte, dopo un iniziale scetticismo, alle ore 09.00 comprese che il nemico stava sferrando un attacco in forze; il corpo d'armata del generale Victor al centro era sottoposto a una violenta pressione e sull'ala settentrionale gli austriaci minacciavano di aggirare lo schieramento dell'Armata di riserva. Il Primo console si port\u00f2 quindi sul campo di battaglia e organizz\u00f2 con tenacia e determinazione le sue forze per contrastare il pericoloso attacco e guadagnare tempo; egli invi\u00f2 anche un drammatico messaggio al generale Desaix sollecitandolo a tornare indietro con la massima urgenza con la sua divisione.\nDurante la mattinata la situazione delle truppe francesi divenne sempre pi\u00f9 difficile; nonostante un'accanita resistenza le divisioni del generale Victor furono sopraffatte e dovettero ripiegare; alle ore 14.30 Marengo cadde in mano austriaca. A nord il generale Lannes riusc\u00ec a contenere la manovra aggirante dell'ala sinistra austriaca ma Bonaparte fu costretto ad impegnare tutte le sue riserve ed a sacrificare anche la Guardia consolare per impedire un crollo generale. Nel primo pomeriggio gli austriaci sembravano ormai vittoriosi e il generale von Melas lasci\u00f2 il campo di battaglia e cedette il comando al generale Anton von Zach. In realt\u00e0 la situazione stava per cambiare. Alle ore 14.45 Bonaparte e i suoi ufficiali individuarono le colonne del generale Desaix in avvicinamento da sud; il generale stava tornando con 5.500 soldati e otto cannoni; il Primo console cavalc\u00f2 tra le file dei suoi soldati, annunciando l'arrivo dei rinforzi e incitandoli a resistere. Dopo l'incontro tra Bonaparte e Desaix, fu deciso di organizzare il contrattacco che ebbe inizio alle ore 17.00 e cambi\u00f2 completamente l'esito della battaglia.\nIl generale Desaix guid\u00f2 la sua divisione appena giunta all'attacco frontale contro le truppe del generale Zach che marciavano in colonna sicure della vittoria; sotto il fuoco di una batteria di cannoni organizzata dal generale Auguste Marmont, attaccati inaspettatamente di fronte e colpiti sul fianco da una violenta carica di cavalleria guidata dal generale Fran\u00e7ois \u00c9tienne Kellermann, i soldati austriaci furono colti dal panico e si sbandarono. Tutto lo schieramento francese pass\u00f2 all'offensiva ed insegu\u00ec il nemico in rotta che ripass\u00f2 con gravi perdite la Bormida verso Alessandria. In serata Bonaparte aveva raggiunto una vittoria completa, il generale Zach e 8.000 austriaci erano stati fatti prigionieri; nella mischia si erano perse le tracce del generale Desaix; il generale era stato ucciso mentre guidava i suoi soldati e il suo corpo venne ritrovato pi\u00f9 tardi sul campo di battaglia.\nL'esercito austriaco aveva riparato ad Alessandria e non era totalmente distrutto, ma il generale von Melas era rimasto sconcertato per la subitanea e inattesa disfatta; completamente demoralizzato ritenne indispensabile sospendere le operazioni e alle ore 04.30 del 15 giugno il generale Skal venne inviato, insieme ad altri ufficiali austriaci tra cui il maggiore Adam von Neipperg, al quartier generale francese per aprire trattative. Bonaparte, teso e nervoso dopo la battaglia, si dimostr\u00f2 duro con i negoziatori e le trattative furono condotte principalmente dal generale Berthier. L'armistizio di Alessandria venne concluso lo stesso 15 giugno, esso predeva la sospensione delle operazioni e la ritirata dei resti dell'esercito austriaco dietro il Mincio; i francesi riprendevano possesso della Lombardia del Piemonte e della Liguria comprese tutte le pi\u00f9 importanti cittadelle militari, gli austriaci per il momento avrebbero conservato la Toscana e le Legazioni.\nBilancio e conseguenze.\nDal punto di vista strategico la seconda campagna d'Italia conferm\u00f2 le grandi capacit\u00e0 di condottiero di Napoleone Bonaparte; per la prima volta egli organizz\u00f2 il suo esercito in corpi d'armata semindipendenti e in questo modo miglior\u00f2 la flessibilit\u00e0 e la rapidit\u00e0 dei movimenti. Il Primo console necessitava di una vittoria immediata e decisiva anche per ragioni politiche. L'audace strategia del Primo console permise infatti, nonostante la carenza di uomini e mezzi e le difficolt\u00e0 del terreno, di sorprendere completamente l'avversario e di ribaltare con un colpo solo le sorti della guerra in Italia. Bonaparte dimostr\u00f2 grande abilit\u00e0 e sicurezza nella manovra dei corpi d'armata spostando in poche settimane l'Armata di riserva da Digione, attraverso le Alpi, fino al Po.\nLa concezione brillante e l'esecuzione precisa della sua strategia permisero a Bonaparte di inserirsi sulla linea di operazioni della massa principale dell'esercito austriaco che si ritrov\u00f2 improvvisamente con il nemico alle spalle; l'audace manovra su Stradella fu, dal punto di vista strategico, un grande successo e conferm\u00f2 l'esattezza della pianificazione del Primo console che fin dall'inizio aveva correttamente previsto il luogo dove si sarebbe decisa la campagna. Al momento della battaglia decisiva invece il Primo console venne sorpreso tatticamente e rischi\u00f2 la disfatta. Apparentemente egli, fin troppo consapevole dell'importanza della battaglia e del suo carattere decisivo anche per la sua carriera futura, perse una parte della sua lucidit\u00e0 di valutazione. Disperdendo le sue forze di fronte al nemico e non comprendendo le intenzioni aggressive del generale von Melas, egli fu sorpreso e battuto nelle prime ore a Marengo.\nTuttavia Bonaparte si dimostr\u00f2 risoluto e combattivo nella fase critica della battaglia e cerc\u00f2 di guadagnare tempo impiegando con abilit\u00e0 le sue limitate forze in attesa dell'arrivo degli altri reparti dell'esercito. Favorito da alcuni errori del generale von Melas, il Primo console nel pomeriggio pot\u00e9 quindi contrattaccare grazie al tempestivo arrivo del generale Desaix e ribaltare l'esito della battaglia. Il generale Desaix svolse indubbiamente un ruolo decisivo; grazie alla sua determinazione ed al suo spirito d'iniziativa le truppe arrivarono in tempo e poterono contrattaccare al momento giusto. La morte sul campo diede un carattere di sfortunato eroismo alla vita del giovane generale e apparentemente colp\u00ec e addolor\u00f2 molto Bonaparte che, prossimo alla sconfitta sul campo, doveva l'insperata vittoria all'iniziativa del suo luogotenente\nBonaparte era consapevole di aver rischiato la disfatta e del ruolo decisivo del generale Desaix; egli ritenne quindi necessario diramare informazioni edulcorate e divulgare un racconto tendenzioso e non attendibile della battaglia. Dai bollettini dell'armata si apprese cos\u00ec che la battaglia sarebbe stata esattamente prevista in tutte le sue fasi da Bonaparte, e che lo sfortunato generale Desaix, esaltato dalla propaganda, era caduto invocando il nome del Primo console. Nei proclami Bonaparte enfatizz\u00f2 l'eroismo dei suoi soldati e parl\u00f2 in termini esaltanti del \"giorno di Marengo che rimarr\u00e0 famoso in tutta la storia\".\nDal punto di vista politico la seconda campagna d'Italia e la battaglia di Marengo ebbero un'importanza decisiva per la carriera di Bonaparte e di conseguenza per la storia della Francia rivoluzionaria; in caso di sconfitta il Primo console avrebbe potuto ripiegare lungo la sua linea di operazioni e teoricamente concentrare le sue forze per riprendere a combattere ma \u00e8 verosimile che la disfatta avrebbe provocato la dissoluzione della sua fama e del suo potere. La \"fortuna\" di Bonaparte evit\u00f2 il crollo del regime del 18 brumaio. A Parigi infatti inizialmente si erano diffuse voci di sconfitta e di morte di un generale; tornarono a circolare i nomi di possibili sostituti, Carnot, Lafayette, Giuseppe Bonaparte. Joseph Fouch\u00e9 e Charles de Talleyrand conclusero un accordo per costituire un triumvirato con loro due e il senatore Dominique Cl\u00e9ment de Ris. Le notizie del successo di Bonaparte, vivo e vittorioso, misero subito fine a queste oscure macchinazioni; il 2 luglio 1800 egli, inquieto e amareggiato da queste notizie, era gi\u00e0 di ritorno a Parigi, pronto a riorganizzare e consolidare il suo potere.\nTuttavia la guerra della seconda coalizione non termin\u00f2 con la riuscita campagna di Bonaparte in Italia del 1800; dopo una serie infruttuosa di negoziati le ostilit\u00e0 ripresero alla fine dell'anno in Italia e in Germania. Il Primo console questa volta non intervenne direttamente nelle operazioni che proseguirono con successo per i francesi in Italia e soprattutto sul fronte tedesco. Fu il generale Moreau che ottenne una vittoria decisiva il 3 dicembre 1800 nella battaglia di Hohenlinden e il Sacro Romano Impero asburgico dovette concludere nuovi armistizi a Steyr il 25 dicembre 1800 e a Tarvisio il 15 gennaio 1801. Dopo questa nuova serie di sconfitte la coalizione si dissolse e il Sacro Romano Impero asburgico firm\u00f2 la pace il 9 febbraio 1801 a Lun\u00e9ville mentre anche la Gran Bretagna intraprese lunghi e complessi negoziati con gli inviati del Primo console che avrebbero condotto alla effimera pace ad Amiens del 25 marzo 1802."}
{"id": "4191366", "revid": "92723", "url": "https://it.wikipedia.org/wiki?curid=4191366", "title": "Stile delle capre selvatiche", "text": "Lo stile delle capre selvatiche (\"Wild Goat Style\") \u00e8 il nome assegnato ad uno stile regionale della ceramica greca, cos\u00ec denominato per via dell'animale comunemente rappresentato sui prodotti appartenenti a questa classe. Nato poco prima della met\u00e0 del VII secolo a.C. nella Ionia meridionale, forse a Mileto, che l'analisi dell'argilla indica come il pi\u00f9 importante centro esportatore dei prodotti ceramici del luogo nell'ultimo quarto del secolo, il \"Wild Goat\" \u00e8 stato per circa un secolo lo stile principale della fase orientalizzante della Grecia orientale dove si \u00e8 diffuso in modo uniforme bench\u00e9 in fasi differenti.\nClassificazione e descrizione.\nUna prima suddivisione \u00e8 stata effettuata tra la produzione della zona meridionale e quella settentrionale della Ionia, quest'ultima intesa come la zona continentale presso la penisola di Mimas. La fase antica e il periodo medio dello stile (entro il quale si distinguono una fase iniziale I e una fase finale II) sono localizzati nel sud della Ionia; il periodo recente \u00e8 di produzione settentrionale. Dalla Ionia settentrionale si escludono Chio, che ha una produzione autonoma (\u2192 Ceramica chiota) ed Eritre che ne \u00e8 stilisticamente dipendente. Un secondo sistema usato prevalentemente in Germania divide la classe in tre gruppi che corrispondono all'incirca al periodo medio (Kameiros), ai piatti della regione dorica (Euphorbo) e al periodo recente (Vlasto).\nL'argilla ha una grana meno fine rispetto a quella impiegata nel precedente periodo geometrico, essa d\u00e0 luogo ad una terracotta tipicamente marrone e tendente al rosa; la superficie \u00e8 coperta da una ingubbiatura pallida che pu\u00f2 essere omessa nel periodo recente. La pittura \u00e8 marrone scuro e pu\u00f2 virare al rosso. I ritocchi porpora sono comuni a partire dal medio II mentre il bianco \u00e8 pi\u00f9 usato nel periodo recente, quando \u00e8 pi\u00f9 frequente la tendenza ad una decorazione policroma. I soggetti sono prevalentemente fregi con animali dipinti a silhouette, linea di contorno e a risparmio, con intenti esclusivamente decorativi.\nIl \"Wild Goat Style\" \u00e8 stato esportato prevalentemente a est (Siria, Naucrati); alcuni esemplari sono stati trovati in Sicilia e nel sud della Francia; rari i ritrovamenti nell'entroterra greco e in Etruria, maggiori nelle Cicladi dove lo stile ha influito nella produzione delle anfore melie.\nIonia meridionale.\nLa fase antica ebbe breve durata e pu\u00f2 essersi concentrata nel primo decennio della seconda met\u00e0 del VII secolo a.C. Le forme, l'oinochoe e il cratere, derivavano dal subgeometrico contemporaneo.\nIl periodo medio viene suddiviso in una fase I e una fase II con il momento di cesura posto intorno al 625 a.C. quando la decorazione inizia ad essere fissata in formule stereotipate, che utilizzano un limitato repertorio faunistico il quale, come accade anche nella ceramica corinzia, tende ad assumere forme ingrandite e allungate, atte a riempire velocemente la superficie del vaso. La stessa evoluzione informa il fiore di loto, piccolo e delicato all'inizio e pi\u00f9 grande nella fase finale del medio periodo. Le fasce con decorazione secondaria diminuiscono e sono sostituite da semplici strisce colorate, prive di ornamentazione.\nTra le forme vascolari, la oinochoe a corpo globulare schiacciato, collo lungo e imboccatura tonda, di tradizione geometrica, prevalente nel medio I, tende ad essere sostituita da una oinochoe a labbro trilobato e corpo slanciato. Verso la fine del medio II appare una variet\u00e0 pi\u00f9 schiacciata con decorazione a pannello sulla spalla e fasce dipinte sul corpo. Tipico del medio II \u00e8 anche il piatto rialzato, con decorazione centrale fitomorfa circondata da fasce color porpora e da meandri, con il bordo decorato da raggi invertiti alternati a pannelli che inquadrano rosette, altri semplici motivi e protomi animali. Contemporanei del piatto rialzato, ma senza decorazione figurata, sono altri piatti con piede ad anello. Altre forme comuni sono il cratere e il dinos. Le anfore sono rare, sostituite, come nella ceramica corinzia contemporanea, dall'oinochoe; anche le coppe sonno rare, forse a causa delle argille grossolane poco adatte allo scopo.\nPer la ceramica del medio II non si conoscono contesti databili posteriormente al 600 a.C. e i ritrovamenti nelle colonie del Mar Nero suggeriscono che anche l'importazione finisca in questo periodo. Esistono tuttavia alcune indicazioni che un tipo degenerato dello stile medio sia sopravvissuto a Mileto (un ipotetico medio III).\nIonia settentrionale.\nLo stile recente inizia poco prima del 600 a.C. nel nord della Ionia, dove i principali centri di produzione sono stati localizzati a Clazomene, Teo e Smirne. Se lo stile del periodo medio non aveva subito grandi influenze da parte della ceramica corinzia, bench\u00e9 ampiamente importata, lo stile recente si presenta come una diretta imitazione delle figure nere corinzie, nella fauna come nella decorazione secondaria. L'importanza assegnata alla nuova tecnica risulta dai vasi pi\u00f9 impegnativi, dove le figure nere vengono applicate per la decorazione sulla spalla e sul collo, mentre la tradizionale pittura a risparmio viene relegata alle fasce delle parti inferiori del vaso.\nLe forme pi\u00f9 comuni differiscono da quelle dello stile medio della Ionia meridionale, bench\u00e9 non sia chiaro se si tratti di forme nuove o di evoluzioni di forme gi\u00e0 presenti localmente. L'oinochoe condivide la sua popolarit\u00e0 con l'anfora che ha una struttura simile. Altre forme comuni sono i crateri (inclusi i crateri a colonnette), i dinoi e i piatti con piede o senza.\nLo stile a risparmio risulta indipendente e poco influenzato dal contemporaneo stile a figure nere. Vi si introducono nuovi schemi figurativi, come le capre retrospicienti, e le catene di fiori di loto cedono il posto a nuovi ornamenti continui. Il disegno ha tratti rapidi e si fa uso abbondante del porpora; l'ornamento di riempimento tende a diminuire verso la fine del periodo. Col tempo anche i fregi animali diminuiscono finch\u00e9, nel secondo quarto del VI a.C., la decorazione tender\u00e0 ad impiegare solo ornamenti floreali.\nLe figure nere di imitazione corinzia non vedranno alcuno sviluppo e tenderanno presto ad inglobare gli ornamenti tipici dello stile a risparmio. Si introduce il libero uso del porpora e, verso la met\u00e0 del VI secolo a.C., l'aggiunta di dettagli in bianco; allo stesso tempo si introducono le figure umane dando vita ad una tipologia dalla quale discende la ceramica clazomenia.\nConvenzionalmente lo stile recente del \"Wild Goat\" viene fatto terminare intorno alla met\u00e0 del VI a.C.; in seguito lo si trover\u00e0 impiegato nella decorazione dei sarcofagi clazomeni.\nEolide.\nLa ceramica pi\u00f9 conosciuta dell'Eolide \u00e8 quella trovata nel santuario di Larisa (Buruncuk), una citt\u00e0 minore nell'entroterra, dove le forme pi\u00f9 diffuse sono lo \"skyphos-krater\" e l'oinochoe a labbro trilobato. La caratteristica tecnica di questa produzione \u00e8 l'impiego contemporaneo di due pitture brillanti, marrone scuro e rosso, insieme ai ritocchi porpora. L'ingubbiatura \u00e8 color crema. Anche qui vi \u00e8 compresenza di tecnica a risparmio e figure nere di derivazione corinzia, ma ha carattere eccezionale e non sistematico, inoltre non vi si trova l'ordine di precedenza riscontrato nel nord della Ionia. La mancanza di esemplari simili fuori Larisa porta a ritenerli prodotti localmente. Un altro luogo di ritrovamenti \u00e8 la necropoli di Pitane (\u00c7andarli), che ha restituito prevalentemente anfore il cui stile potrebbe essere una derivazione del gruppo di Larisa.\nIn Eolide ebbe particolare importanza il cosiddetto \"gruppo del dinos di Londra\", una scuola fiorita nel primo quarto del VI secolo a.C. che ebbe un buon successo commerciale e che fu esportata a Naucrati e sul Mar Nero; il gruppo era basato generalmente sul medio II delle capre selvatiche, con un pesante ornamento secondario, ma aveva ereditato anche qualcosa dei fregi animalistici tipici dello stile a risparmio della Ionia settentrionale.\nAltre scuole minori.\nLa produzione di Samo risulta scarsa e destinata prevalentemente all'esportazione; alcuni ritrovamenti ad Efeso possono essere il prodotto locale di una singola ed eccezionale bottega.\nIl \"gruppo di Nisiro\" (primo quarto del VI secolo a.C.), composto prevalentemente da piatti, \u00e8 una produzione della regione dorica, la parte pi\u00f9 a sud della Grecia orientale; qui lo schema ricorrente \u00e8 dato da un singolo animale (generalmente una sfinge o un cane) realizzato con tecnica a risparmio, tra un pesante ornamento secondario al di sopra di una linea di esergo. Alcuni esemplari con figure umane sono di qualit\u00e0 superiore (il piatto di Euforbo, il piatto della Gorgone e il piatto di Perseo), ma non \u00e8 chiaro come si inseriscano all'interno del gruppo; appartengono al primo quarto del VI secolo a.C., ma il luogo preciso di origine \u00e8 sconosciuto; l'ornamento del piatto di Euforbo comprende stilemi di derivazione sia meridionale sia settentrionale.\nIn Caria l'imitazione del \"Wild Goat Style\" si sostituisce al locale subgeometrico non prima del 600 a.C. assumendo uno stile stabile tra il 575 e il 550 a.C., periodo in cui si nota la compresenza di decorazione derivata dal \"Wild Goat Style\" e dalla ceramica di Fikellura. La ceramica orientalizzante della Caria sembra derivare dal medio II della Ionia del sud, ma la figura emergente del Pittore di Bochum, alla met\u00e0 del VI secolo a.C., sembra allontanarsene."}
{"id": "4191370", "revid": "116213148", "url": "https://it.wikipedia.org/wiki?curid=4191370", "title": "Vexed (serie televisiva)", "text": "Vexed \u00e8 una serie televisiva britannica trasmessa sul canale BBC Two dal 2010 al 2012. In Italia \u00e8 distribuita dalla piattaforma Netflix nella quale sono presenti entrambe le stagioni. \u00c8 ideata da Howard Overman e ambientata in una Londra contemporanea.\nLa prima stagione \u00e8 interpretata da Lucy Punch nel ruolo dell'ispettore Kate Bishop, e Toby Stephens nel ruolo dell'ispettore Jack Armstrong, una coppia di detective dai rapporti litigiosi. Jack \u00e8 pigro e disordinato, ma affascinante, mentre Kate \u00e8 efficiente e spesso esasperata dal comportamento di Jack. Il cast della stagione include anche Rory Kinnear, nei panni del marito di Kate, con il quale la donna si rivolge ad un consulente matrimoniale. Altri personaggi ricorrenti sono Naz, un eccentrico specialista della scena del crimine, e Tony, proprietario del bar nel quale i protagonisti vanno a ristorarsi.\nNella seconda stagione non ritornano Lucy Punch e Rory Kinnear. Il personaggio di Punch \u00e8 stato sostituito con quello dell'ispettore Georgina Dixon, interpretata da Miranda Raison, con Nick Dunning nel ruolo di suo padre, un poliziotto in pensione.\nTrama.\nJack Armstrong \u00e8 un affascinante detective che lavora in un mondo fuori dal comune facendo impazzire la propria partner. Nonostante la pigrizia riesce, per\u00f2, a concludere tutti i casi. \nTipica fiction dal sapore britannico \u00e8 spesso intrisa di black humor e sarcasmo.\nProduzione.\nLa prima stagione \u00e8 stata prodotta da Greenlit Rights Productions and the second is produced by Eleventh Hour Films. La seconda stagione \u00e8 stata girata in Irlanda e a Londra.\nLa sigla della prima stagione \u00e8 stata composta da Willie Dowling, ex tastierista del gruppo rock The Wildhearts."}
{"id": "4191375", "revid": "709565", "url": "https://it.wikipedia.org/wiki?curid=4191375", "title": "Episodi de Il commissario Nardone", "text": "La prima stagione della serie televisiva Il commissario Nardone \u00e8 stata trasmessa in prima visione in Italia da Rai 1 e Rai HD dal 6 settembre al 9 ottobre 2012 con due episodi a serata."}
{"id": "4191376", "revid": "692467", "url": "https://it.wikipedia.org/wiki?curid=4191376", "title": "Stile a stambecchi", "text": ""}
{"id": "4191377", "revid": "692467", "url": "https://it.wikipedia.org/wiki?curid=4191377", "title": "Stile della capra selvatica", "text": ""}
{"id": "4191378", "revid": "154893", "url": "https://it.wikipedia.org/wiki?curid=4191378", "title": "University of Connecticut", "text": ""}
{"id": "4191383", "revid": "22475", "url": "https://it.wikipedia.org/wiki?curid=4191383", "title": "Una maschera per il Generale", "text": "Una maschera per il Generale (titolo originale \"A Mask for the General\") \u00e8 un romanzo di fantascienza del 1987 di Lisa Goldstein.\nIl romanzo \u00e8 stato selezionato tra i finalisti del Premio Arthur C. Clarke del 1990.\nTrama.\nNell'anno 2012, dopo che un virus ha determinato il collasso del sistema informatico degli Stati Uniti, il generale Otis Gleason ha preso il potere per salvare la nazione. \nNove anni dopo il paese continua ad arrancare: mancano i computer e la tecnologia avanzata, il cibo \u00e8 razionato e la polizia esercita un ferreo controllo sui movimenti di resistenza alla dittatura del Generale. Il Generale intanto \u00e8 in trattativa col Giappone, il leader tecnologico mondiale, per ricevere il supporto necessario a ricreare la struttura informatica degli Stati Uniti.\nIn California i dissidenti indossano delle maschere di animali e sono raggruppati nelle cosiddette trib\u00f9, ciascuna delle quali adotta come riferimento un animale-simbolo; uno dei principali gruppi di dissidenti si trova a Berkeley e ha come guida Layla, una delle pi\u00f9 brave mascheraie degli Stati Uniti. I dissidenti sono puniti e rinchiusi in campi di rieducazione, che ufficialmente vengono definiti ospedali psichiatrici.\nPer dare una svolta alla propria vita, la diciassettenne Mary ha lasciato il padre a Stockton e si \u00e8 trasferita a Berkeley, dove lavora come commessa in un negozio di verdure. In citt\u00e0 Mary entra in contatto col gruppo di Layla, che promette di creare una maschera che raffiguri l'animale che rappresenta l'anima della ragazza. Il gruppo di Layla ogni venerd\u00ec sera prima del coprifuoco si riunisce in casa di Mark per discutere della situazione del paese ed ascoltare la radio clandestina, l'unico modo per essere informati delle notizie censurate. Una delle ultime notizie \u00e8 che il Generale ha deciso di mettere fuorilegge l'uso delle maschere.\nIl rapporto fra Mary e Layla si rafforza col passare del tempo, e la mascheraia offre alla ragazza la possibilit\u00e0 di essere la sua apprendista ed imparare cos\u00ec l'arte della costruzione delle maschere. Purtroppo la ragazza scopre presto che l'apprendistato passa attraverso uno stato di trance che pu\u00f2 essere pericoloso per lei, dato che \u00e8 sofferente di epilessia ed \u00e8 molto difficile e costoso trovare le pillole al mercato nero di San Francisco. \nIntanto Layla, durante uno dei suoi stati di trance, scopre che deve costruire una maschera di corvo per il Generale, di modo che anche lui possa scoprire la sua vera anima."}
{"id": "4191385", "revid": "1340213", "url": "https://it.wikipedia.org/wiki?curid=4191385", "title": "Episodi di La strada per Avonlea (prima stagione)", "text": "La \"prima stagione\" \u00e8 andata in onda su \"CBC Television\" dal 7 gennaio 1990 all'11 novembre 1990."}
{"id": "4191403", "revid": "287204", "url": "https://it.wikipedia.org/wiki?curid=4191403", "title": "Gioco all'alba", "text": "Gioco all'alba \u00e8 un racconto scritto da Arthur Schnitzler nel 1927, quando aveva superato i sessant'anni. Il denaro - 11.000 fiorini - \u00e8 il mezzo che conduce il tenente Willi dall'amore alla morte, da una vita spensierata, piena di leggerezza e di pregiudizi infondati, alla tragica consapevolezza della vanit\u00e0 di tutti i suoi propositi.\nOrigine.\nScritto tra \"Doppio sogno\" e \"Therese\" (il secondo degli unici due romanzi di Schnitzler), \"Gioco all'alba\" cristallizza in un attimo senza tempo tutta la dialettica irrisolta tra l'Ancien R\u00e9gime monarchico e militarista - di cui Willi aspira a far parte, pi\u00f9 per mancanza di coraggio che per convinzione - e le pulsioni del nuovo secolo che stanno per travolgere l'intero apparato della monarchia asburgica, con i suoi riti ipocondriaci. Anticipando cos\u00ec il pi\u00f9 esplicito sarcasmo di Musil e affiancandosi ai racconti psicologicamente complessi e moralmente ambigui dei suoi contemporanei Roth, Kafka e Rilke. L'unico vero torto di Willi \u00e8 essere nato a cavallo tra due epoche. Come Franz Tunda o Tarabas di Roth e Ulrich di Musil, tre dei molti compagni di sventure che - proiettati in una nuova dimensione sconosciuta - finiscono preda di uomini ambigui e senza scrupoli, come Willi viene irretito dal Console Schnabel e da Leopoldine.\nStruttura.\n\u00c8 un racconto breve, che si sviluppa in un giorno e mezzo, costretto dentro i limiti di una ferrea legge dell'onore militare, per cui i debiti di gioco devono essere saldati entro le ventiquattr'ore. La narrazione avviene secondo lo schema del flusso di pensiero e monologo interiore, di cui Schnitzler \u00e8 maestro.\nTrama.\nBaden, la partita.\nUna domenica mattina il tenente William Kasda - Willi - riceve una visita inaspettata: l'ex tenente Otto von Bogner, caduto in disgrazia e radiato dall'esercito per debiti di gioco, gli chiede 960 fiorini, per ripagare un ammanco di cassa\".\nWilli in tasca ha solo 120 fiorini ma prende lo stesso su di s\u00e9 la responsabilit\u00e0 del debito dell'amico. Prima si reca presso la famiglia Kessner, poi raggiunge il Caf\u00e9 Schopf di Baden, dove inizia una partita a Chemin de fer, che finir\u00e0 solo all'alba del giorno dopo. La descrizione della lunga partita a carte, che dura dalle 10 di sera fino alle 4 di mattina, racconta la storia di tutte le debolezze, le aspirazioni spezzate, i desideri del sottotenente Willi. Vince pi\u00f9 di quanto gli serve per prestare i mille fiorini all'amico ma, preso dal gioco, insiste e continua a vincere. A met\u00e0 serata, quando potrebbe alzarsi e andarsene, sta vincendo oltre 4.000 fiorini. Il Console gli propone di giocare ancora un po' e lo rassicura: lo far\u00e0 accompagnare in stazione dal suo cocchiere, in tempo per prendere l'ultimo treno che rientra a Vienna. Ma il treno \u00e8 partito con mezzo minuto di anticipo e Willi non \u00e8 arrivato in tempo. Torna al tavolo, si risiede. Inizialmente con tutti i buoni propositi di giocare poco e preservare la vincita. Poi inizia a giocare sempre pi\u00f9 forte, senza badare ai soldi che perde, accettando sventatamente quelli che il Console gli presta. Alla fine si ritrova con un debito di 11.000 fiorini, che dovr\u00e0 pagare entro mezzogiorno del giorno dopo. Una somma impossibile per le sue finanze, a meno che lo zio Wilram lo aiuti. Non \u00e8 molto incoraggiato dagli ultimi avvenimenti: infatti lo zio - che fino a un po' di tempo prima gli aveva versato un discreto vitalizio - da un po' gliel'ha sospeso e, alle tre lettere di Willi, non ha risposto se non con un lacononico biglietto, in cui dichiarava di essere impossibilitato a far fronte all'impegno. Nelle precedenti visite si era fatto negare, nonostante Willi l'avesse scorto dietro una tenda. Perci\u00f2, quando rientra a Vienna, approfittando del passaggio in carrozza, offertogli dal Console che gli si dimostra amico, Willi cerca di ottenere una dilazione del pagamento. Ma Schnaubel \u00e8 fermissimo: dovr\u00e0 pagare entro domani o sar\u00e0 deferito al comando della compagnia che, come gi\u00e0 per il tenente Otto von Bogner, lo radier\u00e0 dai ranghi degli ufficiali.\nVienna, lo zio.\nVa dallo zio, viene ricevuto con una certa freddezza. Fa la sua richiesta ma lo zio, agitato, gli spiega che non possiede pi\u00f9 nulla: ha intestato la sua intera fortuna alla moglie. Poco a poco Willi verr\u00e0 scoprendo l'identit\u00e0 di questa donna: una fioraia di facili costumi, con cui lui stesso aveva passato una notte alcuni anni prima. Lo zio gli spiega che ora dipende interamente da lei e - ogni volta che ha provato a chiederle qualche soldo extra - l'ex fioraia si \u00e8 rivoltata come una vipera, minacciando di chiudere per sempre con lui.\nL'onore, il suicidio.\nSorpreso ma anche lusingato da questo strano scherzo del destino, che lo mette nelle mani di una donna, con cui si era comportato con condiscendenza, considerandola a malapena l'oggetto di una piacevole notte nella \"povera locanda dalla persiane sconnesse\", Willi si reca al suo indirizzo e vi trova una fredda donna d'affari che gli nega qualsiasi possibile aiuto. Ma a tratti civetta con lui e, promettendogli di andare a trovarlo pi\u00f9 tardi, gli lascia sperare qualcosa. Effettivamente Leopoldine si concede a Willi, nel suo alloggio in caserma. La mattina si alza prima di lui e - completamente vestita, con la mano sulla maniglia - gli lascia 1.000 fiorini come pagamento per la prestazione sessuale della notte. Willi si ricorda di aver lasciato a sua volta sul comodino di Leopoldine 10 fiorini come mancia non richiesta per la notte che lei pensava di avergli donato per amore. La donna quindi si vendica e se ne va. Willi fa recapitare i 1.000 fiorini all'amico Otto - che cos\u00ec paga in tempo il suo debito - e poi si spara un colpo alla tempia. Sopraggiunge il medico del reggimento che ne accerta il decesso, e - subito dopo - lo zio Wilram che, ormai troppo tardi, ha portato 11.000 fiorini. Li mostra al cadavere di Willi, riverso sul divano in pelle \"come se davvero potesse farlo ritornare in vita\". Andandosene Wilram annusa il profumo familiare di Leopoldine, sua moglie nonostante tutto, e scorge i piatti con gli avanzi di una cena per due. Colto da un terribile sospetto chiede all'attendente con chi avesse cenato Willi l'ultima sera. Questi, mentendo, dichiara fermamente sull'attenti: \"fino a tarda notte... con un altro ufficiale\" Una sorta di patetico ultimo saluto a Willi e alle sue inutili trame.\nIl fascino del gioco.\nOltre al potere distruttivo del denaro, Schnitzler subisce il fascino distruttivo del gioco cui erige un impressionante monumento. Willi, che inizia a giocare con cautela, gioca \"fino a quando perde il controllo su se stesso\" Vuole smettere ma, al tempo stesso, \"sente un irrefrenabile desiderio - veramente infernale - di continuare a giocare ...\" Alla fine, come in stato di trance vede se stesso giocare: \" Era lui che aveva parlato? Le sue parole? La sua voce?\" Solo quando il gioco \u00e8 finito, riprende conoscenza e si rende conto \"che ha perso completamente la testa, che da un quarto d'ora era come irresponsabile\"\nSignificato letterario.\nAnche se si svolgono sullo sfondo del tramonto dell'impero asburgico, le storie di Schnitzler sono sorprendentemente contemporanee. Vi sono sviluppati i temi universali della vita, il desiderio di appagamento erotico, la fragilit\u00e0 dell'amore, il desiderio di ricchezza e la brutalit\u00e0 della morte. L'importanza dei sogni o degli stati di trance, i monologhi interiori e le trame rivelatrici, sono tecniche innovative che Schnitzler padroneggia da maestro per svolgere i temi preferiti dei suoi racconti."}
{"id": "4191405", "revid": "33528", "url": "https://it.wikipedia.org/wiki?curid=4191405", "title": "Via linfatica", "text": ""}
{"id": "4191413", "revid": "767487", "url": "https://it.wikipedia.org/wiki?curid=4191413", "title": "Ceramica chiota", "text": "La ceramica chiota \u00e8 una classe della ceramica greco-orientale di epoca orientalizzante e arcaica prodotta nell'isola di Chio; l'indipendenza stilistica rispetto alla produzione della Ionia settentrionale, visibile gi\u00e0 nel tardo geometrico, ne consente lo studio come gruppo separato.\nL'argilla \u00e8 sabbiosa e d\u00e0 luogo ad una terracotta marrone tendente al rosa; la vernice \u00e8 marrone scuro a volte con sfumature olivastre. La ceramica di Chio \u00e8 facilmente riconoscibile per il biancore dell'ingubbio e per la sua presenza al di sotto della vernice nera che copre la parte interiore dei vasi a forma aperta, soprattutto il calice che \u00e8 la forma pi\u00f9 utilizzata e diffusa. L'interno di questi vasi, dopo la fine del VII secolo a.C., riceve una tipica sovradipintura a fasce ornamentali in bianco e porpora.\nIl calice si sviluppa dalla coppa subgeometrica per trasformazione del piede e del labbro. I primi esemplari hanno il labbro di altezza moderata, la ciotola nettamente distinta e il piede basso. Nel VI secolo a.C. il labbro, sul quale si trova la decorazione principale, diviene pi\u00f9 alto, come il piede, e la transizione tra il labbro e la ciotola si fa meno marcata. Continuer\u00e0 ad essere prodotto, in una versione di minore qualit\u00e0, fino al IV e III secolo a.C.\nLe esportazioni della ceramica chiota sono attestate entro un raggio maggiore rispetto a quelle delle altre ceramiche greco-orientali. Numerosi sono i ritrovamenti a Naucrati ed Egina, a Eritre (sulla terraferma di fronte a Chio), Pitane, Clazomene e Smirne. Sono frequenti anche le imitazioni, attestate a Eritre e a Taso.\nLa fase del Wild Goat Style.\nGli esemplari decorati secondo il diffuso stile delle capre selvatiche (\"Wild Goat Style\") sicuramente databili anteriormente alla fase II del periodo medio sono scarsi. A Chio il subgeometrico era ancora presente nel terzo quarto del VII secolo a.C., quando fu sostituito dal medio II dello stile delle capre selvatiche proveniente dal sud della Ionia: i calici rinvenuti a Cerveteri e conservati al Martin von Wagner Museum di W\u00fcrzburg ne sono due esempi ben conservati. In questa prima fase non si trova ancora il porpora aggiunto, n\u00e9 le decorazioni sovradipinte all'interno. Le forme pi\u00f9 diffuse nel \"Wild Goat Style\" di Chio sembrano essere, oltre al calice, il dinos, la coppa, il piatto e la brocca; alcune forme presentano teste femminili plastiche aggiunte soprattutto presso le anse, una pratica che continuer\u00e0 nello stile a figure nere.\nIl \"Wild Goat\" prosegue nel VI secolo a.C. diviso in due gruppi: l'\"\"Animal Chalice Style\"\", che riunisce gli animali in una fascia continua intorno al labbro, tra un'abbondante decorazione di riempimento la quale invade anche l'interno del vaso (primo quarto del VI secolo a.C.), e lo \"stile a calice\" che preferisce figure singole, talvolta anche figure umane, in campi vuoti e con decorazione secondaria pi\u00f9 leggera (tra il primo quarto e la met\u00e0 del VI secolo a.C., leggermente posteriore al gruppo precedentemente descritto). Altre forme oltre al tipico calice ricevono questo tipo di decorazione: phialai, kantharoi, piatti, oinochoai, hydriai, bench\u00e9 siano meno frequenti.\nLe figure nere.\nAll'inizio del VI secolo a.C. i ceramisti di Chio introducono le figure nere dando vita a gruppi ceramici che si individuano in base ad alcuni frequenti soggetti: la fascia con sfingi o leoni accovacciati (\"gruppo della sfinge e del leone\"), oppure il \"gruppo dei comasti\" danzanti.\nLa decorazione tipica nel \"gruppo della sfinge e del leone\" consiste in un fregio, sulla parete esterna, con piccoli animali della stessa specie e nella stessa posizione. L'ornamento di riempimento consiste di rosette corinzie e mezze rosette; il porpora \u00e8 usato abbondantemente insieme alle incisioni. Frequentemente alla base si trova una fascia con fiori di loto e boccioli alternati. Tra le forme del gruppo sono frequenti la pyxis, il piatto con piede alto o senza, l'oinochoe e la coppa, mentre il calice \u00e8 molto raro. Il calice \u00e8 invece la forma prevalente nel \"gruppo dei comasti\", datato tra il 570 e il 540 a.C., che presenta la parte interiore verniciata di nero e sovradipinta con fiori di loto e rosette in porpora e bianco. In generale si tratta di lavori poco curati, ma alcuni esemplari con figure umane pi\u00f9 grandi indicano l'esistenza a Chio di artisti capaci e interessati alla tecnica a figure nere.\nLo stile grandioso.\nQuesto gruppo, conosciuto attraverso pochi frammenti e quasi tutti provenienti da Naucrati, appartiene al secondo quarto del VI secolo a.C. Qui i soggetti comprendono elaborate composizioni di battaglie, corse di cavalli, danzatrici, processioni e scene mitologiche. Lo stile \u00e8 caratterizzato da una vivace policromia per la quale il parallelo pi\u00f9 vicino \u00e8 la ceramica corinzia, ma la decorazione di riempimento deriva da modelli locali (la fase \"Animal Chalice\") e alcuni volti maschili si avvicinano allo stile delle capre selvatiche del periodo medio. L'ingubbiatura biancastra fa da sfondo alla vernice marrone che tende al nero, o al marrone dorato se impiegata nei dettagli; sono presenti sovradipinture in bianco e porpora e il giallo \u00e8 usato in alcuni casi per le carni maschili. La forma alla quale si applica questo stile \u00e8 quasi esclusivamente il calice."}
{"id": "4191418", "revid": "1149807", "url": "https://it.wikipedia.org/wiki?curid=4191418", "title": "Takamagahara (manga)", "text": " \u00e8 un manga giapponese edito da Sh\u016beisha all'interno di \"Sh\u014dnen Jump\" a partire dal numero 32 del 9 luglio 2012, per venire poi concluso nel numero 49 del 5 novembre 2012.\n\u00c8 stato pubblicato anche in America sul settimanale \"Shonen Jump Alpha\".\nTrama.\nYamato \u00e8 un giovane ragazzo con il desiderio di diventare mangaka, vive in casa con i suoi quattro fratelli Yamada, famosi in tutto il mondo per la loro forza. Un giorno Yamato sar\u00e0 costretto a combattere con un gruppo di delinquenti che governano la sua scuola e in quel momento scoprir\u00e0 l'esistenza del suo dono divino, un potere che possiede ogni persona, ma solo 1 su mille circa ne scopre l'esistenza.\nIl suo professore, che \u00e8 un membro del Takamagahara, una scuola composta da sole persone con poteri divini, gli impone una scelta: essere ucciso oppure frequentare l'istituto per padroneggiare il proprio dono divino."}
{"id": "4191435", "revid": "1652134", "url": "https://it.wikipedia.org/wiki?curid=4191435", "title": "19\u00aa Divisione fanteria &quot;Venezia&quot;", "text": "La 19\u00aa Divisione fanteria \"Venezia\" fu una grande unit\u00e0 del Regio Esercito, operativa durante la seconda guerra mondiale. Era in particolare una divisione di fanteria da montagna, che si distingueva dalle analoghe unit\u00e0 di fanteria ordinarie per la trazione del Reggimento di artiglieria divisionale, che risultava composto da due gruppi someggiati e di uno carrellato, invece che di due ippotrainati ed uno someggiato e per l'utilizzo di salmerie invece che del classico carreggio. Con il progredire della guerra e la progressiva motorizzazione di una parte considerevole delle artiglierie divisionali, le divisioni da montagna divennero sostanzialmente indistinguibili dalle normali divisioni di fanteria, e la denominazione specifica and\u00f2 progressivamente in disuso.\nStoria.\nVicende organiche.\nLe origini dell'unit\u00e0 si possono far risalire alla \"Brigata \"Venezia\"\", costituita il 7 giugno 1883 con alle dipendenze il 83\u00ba e l'84\u00ba Reggimento fanteria, che con l'ordinamento del 1926 diventa \"XIX Brigata di Fanteria\" ed inquadra come terzo reggimento il 70\u00ba Reggimento fanteria \"Ancona\". La brigata e il 19\u00ba Reggimento artiglieria da campagna costituiscono l'unit\u00e0 territoriale \"Divisione Militare Territoriale di Firenze (19\u00aa)\", che nel 1934 viene riconfigurata come unit\u00e0 operativa ed assume il nome di Divisione di Fanteria \"Gavinana\" (19\u00aa), nominativo che viene esteso anche alla brigata che diventa cos\u00ec \"Brigata di Fanteria \"Gavinana\" (XIX)\". La divisione 28 marzo 1935 viene inviata in Eritrea e per tutto il periodo di permanenze in Africa Orientale Italiana (fino al 9 luglio 1936, a Firenze \u00e8 in vita una \"Divisione di Fanteria \"Gavinana II\" (119\u00aa)\", alla quale vengono assegnati il 127\u00ba e il 128\u00ba Reggimento fanteria \"Firenze\" ed il 213\u00ba Reggimento fanteria \"Arno\", inquadrati in una nuova \"Brigata di Fanteria \"Gavinana II\" (CXIX)\", ed il 43\u00ba Reggimento artiglieria per Divisione di fanteria. La \"Gavinana\" viene smobilitata nel luglio 1936 e nella stessa data vengono sciolte la \"Divisione\" e la \"Brigata\" \"Gavinana II\". Il 15 aprile 1939, in seguito del cambio di ordinamento del Regio Esercito, la \"Brigata \"Gavinana\"\" viene ricostituita come \"Divisione di fanteria \"Venezia\" (19\u00aa)\", con alle dipendenze l'83\u00ba e l'84\u00ba Reggimento fanteria della vecchia \"Brigata \"Venezia\"\" ed il 19\u00ba Reggimento artiglieria da campagna.\nGuerra d'Etiopia.\nInviata in Africa orientale il 28 marzo del 1935, la divisione, concentrata sul confine tra Eritrea ed Etiopia al comando del generale Nino Salvatore Villa Santa, il 3 ottobre passa il Mareb e avanza in territorio nemico superando eliminando le forti resistenze nemiche; il 4 ottobre prende Adi Abuna ed il 6 conquista l'importante centro economico di Adua. Nel febbraio del 1936 la grande unit\u00e0 prende parte alla seconda battaglia del Tembien, scontrandosi con forti colonne nemiche nello Scir\u00e8 e sulle alture di Adi Aimanae, partecipando il 3 marzo all'inseguimento dei nemici in fuga verso il fiume Tacazz\u00e8 conquistando End\u00e0 Selassi\u00e8 il 4, Dembeguin\u00e0 il 5, Adi Agu\u00e0 il 7, proseguendo il 9 marzo lungo il Tacazz\u00e8 fino a Debarech ed a Dabat. Il 22 aprile viene sostituita al fronte da un'altra grande unit\u00e0 e si sposta nella zona di Axum-Selacl\u00e0 a protezione delle retrovie. Terminate le operazioni belliche, viene impiegata nei rastrellamenti nella zona di Adi Ugri-Teramni.\nOccupazione italiana dell'Albania (1939-1943).\nLa \"Divisione \"Venezia\"\" viene mobilitata per l'occupazione dell'Albania e sbarca a Durazzo tra il 25 ed il 30 aprile, venendo impiegata nel presidio di Elbasan e Pogradec, ad est di Tirana.\nSeconda guerra mondiale.\nAl momento della dichiarazione di guerra del 10 giugno 1940, la divisione si trova in Albania, schierata al confine con la Jugoslavia, a sbarramento della valle del Drin, di Bulqiz\u00eb e lago di Derida. In vista delle invasione italiana della Grecia, il 26 ottobre l'unit\u00e0 viene trasferita nella zona di Coriza ed il 3 novembre entra in prima linea, coprendo l'ala destra dello schieramento dagli assalti greci su Koko Clava; la violenza dell'attacco costringe la divisione ad abbandonare le posizioni di Bitincka-Bilisht-Kapeshtica per ripiegare pi\u00f9 a nord-ovest, lungo la riva sinistra del fiume Devoli. Per tutto novembre 1940 la divisione \u00e8 bersaglio di furiosi attacchi su tutte le posizioni ed \u00e8 costretta a rompere il contatto e ripiegare prima sulla linea Pogradec-Starova-Bregu Zervaskes, poi, il 29 novembre, sullo Shkumbini. Nei primi giorni di dicembre sostiene accaniti combattimenti a ovest di Pogradec e sulle posizioni difensive della zona Massiccio del Kalase-Monte Kungullit. Il 9 dicembre l'ala destra della divisione ripiega verso nord sul Monte Breshenihcut, conducendo attacchi di alleggerimento il 23 ed il 24 dicembre. Nel 1941 la divisione riceve la 72\u00aa Legione CC.NN. d'Assalto e subisce la pressione nemica nonostante l'accanita resistenza e le condizioni meteorologiche avverse. Da aprile a marzo l'offensiva greca cala di intensit\u00e0, con l'ultimo attacco registrato il 7 aprile. Dal 14 infatti inizia l'offensiva generale italiana, con la divisione che avanza su tutto il fronte, prima da est ad ovest su Pogradec, poi lungo l'itinerario Pogradec-Grabovica-Sojani-Maliqi, per conquistare Coriza il 15 aprile. L'avanzata prosegue verso sud-est, con la divisione che infine si schiera sulla linea di confine a difesa dei passi di Badres e del Monte Gobellit. A luglio la \"Venezia\" viene trasferita in Montenegro a presidio della zona di Podgorica, Berane e Kola\u0161in, impegnata in operazioni di rastrellamento ed anti-partigiane per tutto il 1942, vedendosi assegnare per le attivit\u00e0 di presidio il 383\u00ba Reggimento fanteria.\nLa lotta contro i tedeschi.\nL'armistizio dell'8 settembre 1943 coglie la divisione nella zona assegnatale di Podgorica. La divisione rifiuta di consegnare le armi alla 118. J\u00e4ger-Division ed ai Cetnici, mantenendo, nonostante le incertezze del momento, l'unit\u00e0 organica dei reparti. Dai primi giorni di ottobre, la divisione inizia a collaborare con i partigiani jugoslavi, conducendo dal 13 del mese vere e proprie azioni di guerra contro la Wehrmacht nelle zonde di Brodarevo, Murina, Berane e Kola\u0161in. Per adattarsi al particolare tipo di lotta, la divisione muta il proprio ordinamento, costituendo delle brigate, a livello di battaglione, che conservano il nominativo \"Venezia\"; la grande unit\u00e0 \u00e8 cos\u00ec strutturata sulla \"I Brigata \"Venezia\"\" per trasformazione del I battaglione dell'83\u00ba Reggimento fanteria, \"II Brigata \"Venezia\"\" dal II/83\u00ba, \"III Brigata \"Venezia\"\" dal III/83\u00ba, \"IV Brigata \"Venezia\"\" dal I/84\u00ba, \"V Brigata \"Venezia\"\" dal II/84\u00ba e \"VI Brigata \"Venezia\"\" dal III/84\u00ba. La divisione si scioglie infine il 1\u00ba dicembre 1943, dando vita, insieme ad altri reparti della 1\u00aa Divisione alpina \"Taurinense\", alla Divisione italiana partigiana \"Garibaldi\". In seguito a questa trasformazione, la \"I\", la \"III\" e la \"IV Brigata \"Venezia\"\" assumono la denominazione di \"II\", \"III\" e \"IV Brigata \"Garibaldi\"\" rispettivamente, raccogliendo il personale delle disciolte \"II\", \"V\" e \"VI Brigata \"Venezia\"\"; il nominativo di \"I Brigata \"Garibaldi\"\" viene assegnato invece alla \"I Brigata \"Taurinense\"\".\nC.R.O.W.C.A.S.S..\nI nomi dei seguenti 10 appartenenti alla divisione Venezia figurano nell'elenco CROWCASS compilato dagli Alleati anglo-americani (Central Registry of War Criminals and Security Suspects) (1947) delle persone ricercate dalla Jugoslavia per crimini di guerra :\n(Name) \"BASOLCHI \" - (C.R. File Number) \"259134\" - (Rank, Occupation, Unit, Place and Date of Crime) \"Maggiore, cmdt., Venezia Div., Bn. Bijelo Polje, Montenegro 41-43\" - (Reason wanted) \"Misc. Crimes \" (Wanted by) \"Yugo.\"\n\"BONGIOVANNI Giuseppe - 190902 - Col., Ital. Army, 1 Bn. 83. Regt. Div. \"Venezia\", Podgorica Montenegro (Yugo.) 9., 10. 11.41, 8-43 - Murder - Yugo.\"\n\"BONINI Silvio - 189907 - Generale-Commandant, Div. Venezia, Berane, Montenegro 41-43 - Suspect - Yugo.\"\n\"BULIONI Italo - 259132 - Major, Venezia Div., 1 Bn., 84. Regt., Andrijevica Montenegro (Yugo.) 8.41-9.42 - Misc. Crimes - Yugo.\"\n\"CRISTICIANI David (1918) - 259174 - Tenente, deputy Carabinieri Commander, Venezia-Div., Berane Montenegro (Yugo.) 41-43 - Misc. Crimes - Yugo.\"\n\"FOPIANO Mario - 190960 - Major, Italian Army, Bn. of \"Venezia\", Div., Kolasin and Area (Yugo.) 8.43 - Murder - Yugo.\"\n\"GIMELLI Fernando - 259129 - Maggiore, Commandant, II Bn., 84 Rgt., Venezia Div., Berane Montenegro 41-43 - Misc. Crimes - Yugo.\"\n\"MARINO Umberto - 191004 - Commandant, Italian Army, II Bn., 8 Coy, Div. Venezia, Trebsljevo-Kolasin (Yugo.) 41 - Murder - Yugo.\"\n\"PISTOGLIESI - 259108 - Carabiniere, \"Venezia\"-Div., Berane Montenegro (Yugo.) 8.41-9.43 - Misc. Crimes - Yugo.\"\n\"SCONOCHI Paolo (circa 1911) - 259127 - Capt., Cmdt., Carabinieri, Venezia-Div., Berane (Yugo.) 8.42-9.43 - Misc. Crimes - Yugo.\""}
{"id": "4191436", "revid": "124006851", "url": "https://it.wikipedia.org/wiki?curid=4191436", "title": "Emoscambio", "text": "Col termine emoscambio (composto del greco \u03b1\u1f37\u03bc\u03b1, \"h\u00e0ima\", \"sangue\", e dell'italiano \"scambio\": quindi \"scambio di sangue\") s'indica un meme diffuso, mediante scritte murali, da un gruppo fondato negli anni settanta da Vito Cosmaj (o Cosmai), un guru milanese che diffondeva inoltre volantini a nome di un autoproclamato \"Istituto Italiano di Fisiologia\". Il gruppo era famoso per le scritte visibili lungo diverse autostrade italiane, su viadotti e cascine, specie nell'Italia settentrionale. La parola era scritta in tutte maiuscole, e l\u2019\"E\" iniziale aveva la forma d'un sigma greco maiuscolo (\"\u03a3MOSCAMBIO\"); accanto alla scritta vi era un numero telefonico di Milano. Il Cosmaj scrisse tre libri sulle sue teorie, ma delle sue pubblicazioni non rimane pi\u00f9 traccia. Non \u00e8 chiaro se sia mai effettivamente riuscito a mettere in pratica le sue \"teorie fisiologiche\".\nLe idee.\nA un'interrogazione parlamentare presentata dal deputato democristiano Mario Gargano il 13 novembre 1973, in cui si domandava se non fosse opportuno indagare il \"Centro studi emodinamismo\" per vilipendio della religione, il sottosegretario all'interno Ernesto Pucci rispose che il centro era nato nel settembre 1971 per diffondere la pratica dello scambio del sangue, e che il Cosmaj era gi\u00e0 in attesa di processo penale per tale crimine, in seguito a una perquisizione nella sua casa e al sequestro di volantini, da parte della questura di Milano, nel novembre 1972.\nNella sua propaganda, il Cosmaj sosteneva che periodici scambi di sangue tra persone di sesso opposto avrebbero potuto allungare la vita di entrambi i partecipanti, fino al punto di rendere raggiungibile l'immortalit\u00e0.\nL'unico testo del Cosmaj che ci sia giunto \u00e8 un volantino di alcune pagine, che illustra una bizzarra teoria, fondata su una tecnica sessuale chiamata in sigla \"T.A.F.\" (\"Tecnica dell'Amplesso Fisiologico\"): la tecnica consiste nell'osservare nel coito la posizione sessuale che assumono tutti gli animali, in piedi, con l'uomo che prende da dietro la donna piegata in avanti. Nel volantino si pubblicizza un \"addottorato\", o laurea, in T.A.F., da conseguire tramite una prova assurda (la consumazione dell'amplesso in bilico su un letamaio). Il volantino aveva anche altri contenuti provocat\u00f2ri, come una finta pubblicit\u00e0 di una cintura di castit\u00e0 e varie invettive contro la Chiesa e il cristianesimo.\nInoltre nello stesso volantino si fa riferimento a uno dei tre libri del Cosmaj, \"Il Vangelo secondo Vito Cosmaj\", raccolta di oltre 300 verit\u00e0 (o epigrammi, o aforismi) che l'I.I.D.F avrebbe inviato a chi offrisse non meno di 10.000 lire, indirizzate al solito indirizzo postale di Milano. In quest'opera erano contenuti pensieri come questo: \u00abLa merda diventa concime o letame se la teniamo esposta alla luce del sole ed alle intemperie, se la nascondiamo diventa virus infetto\u00bb.\nLe scritte sui muri hanno garantito all\u2019\"emoscambio\" una certa popolarit\u00e0 anche letteraria, e sembra che il Cosmaj stesso avesse modo di protestare contro la Lega Nord, colpevole a suo dire di aver plagiato il suo metodo di propaganda con le scritte analoghe \"Lega Nord Padania\" dipinte a grandi lettere in giro per l'Italia settentrionale. Il movimento (se di movimento si pu\u00f2 parlare) s'\u00e8 esaurito nel corso degli anni novanta con la morte del Cosmaj, avvenuta il 2 febbraio 1999."}
{"id": "4191442", "revid": "729019", "url": "https://it.wikipedia.org/wiki?curid=4191442", "title": "Seconda guerra matabele", "text": "La seconda guerra matabele, nota anche come rivolta dei Matabele e, in Zimbabwe, come Prima Chimurenga (\"Lotta Rivoluzionaria\"), fu combattuta tra il 1896 e il 1897 nel paese oggi noto come Zimbabwe. Vide schierarsi la Compagnia Britannica del Sudafrica (altrimenti detta BSAC) contro il popolo Ndebele (oppure Matabele).\nAntefatto.\nNel marzo 1896 il popolo Ndebele si ribell\u00f2 contro l'autorit\u00e0 della British South Africa Company dando vita a quella che oggi viene celebrata in Zimbabwe come Prima Chimurenga. Mlimo, il capo spirituale dei Ndebele, viene accreditato come responsabile di aver fomentato gran parte della rabbia che port\u00f2 a questo conflitto. Egli convinse i Ndebele e gli Shona che i coloni (quasi 4.000 in quel momento) erano responsabili della siccit\u00e0, dell'invasione di locuste e della peste bovina che devastavano il paese.\nL'appello di Mlimo alla guerra era stato ben calcolato. Soltanto qualche mese prima, l'Amministratore Generale della British South Africa Company per il Matabeleland, Leander Starr Jameson, aveva spedito gran parte delle proprie truppe e dei suoi armamenti a combattere nella Repubblica del Transvaal in quello che divenne poi noto come il disastroso Raid di Jameson. Questo aveva lasciato il paese praticamente sguarnito di truppe. Gli Inglesi inviarono immediatamente truppe per soffocare la rivolta dei Ndebele e degli Shona, ma ci\u00f2 cost\u00f2 numerose vite dei coloni, dei Ndebele e degli Shona: occorsero mesi prima che le forze inglesi potessero rafforzarsi tanto da rompere l'assedio e difendere i principali insediamenti, sicch\u00e9 la guerra dur\u00f2 fino all'ottobre del 1897.\nLa Guerra in Matabeleland.\nLa Rivolta.\nMlimo pianific\u00f2 di attendere fino alla notte del 29 marzo 1897, prima luna piena, per prendere Bulawayo di sorpresa, immediatamente dopo la cerimonia chiamata Grande Danza. Egli promise, attraverso i suoi sacerdoti, che se i Ndebele fossero andati in guerra, le pallottole dei coloni si sarebbero mutate in acqua e i proiettili dei loro cannoni in uova. Il suo piano era di uccidere tutti i coloni di Bulawayo in primo luogo, ma non di distruggere la citt\u00e0 perch\u00e9 sarebbe servita ancora come kraal (accampamento) reale per il nuovo re reincarnato Lobengula. Mlimo decret\u00f2 che i coloni avrebbero dovuto essere attaccati e cacciati dal paese attraverso il Passo Mangwe, sul margine occidentale delle Colline Matobo, il quale avrebbe dovuto essere lasciato aperto e incustodito per questa ragione. Scacciati i coloni da Bulawayo, i guerrieri Ndebele e Shona si sarebbero diretti verso l'aperta campagna, inseguendo i coloni fino ad ucciderli o a farli fuggire tutti.\nMa parecchi giovani Ndebele erano impazienti di andare in guerra e la rivolta scoppi\u00f2 prematuramente. Il 20 marzo 1896, i ribelli Ndebele spararono a un agente di polizia indigena e lo accoltellarono. Nei giorni successivi, furono uccisi altri coloni e cercatori isolati. Frederick Selous, il famoso cacciatore, aveva appreso di notizie riguardanti coloni che venivano uccisi fuori citt\u00e0 ma pens\u00f2 che si trattasse di un problema isolato. Quando Selous apprese la notizia del poliziotto ucciso il 23 marzo 1896, cap\u00ec che i Ndebele avevano dato inizio ad una rivolta in grande stile.\nCirca 2.000 guerrieri Ndebele diedero inizio alla rivolta il 24 marzo 1896. Molti, anche se non tutti, i giovani poliziotti indigeni disertarono per unirsi ai ribelli. Armati di carabine Martini-Henry, fucili Winchester a ripetizione, e fucili Lee-Metford, oltre che di vecchie e obsolete zagaglie, knobkerry, e asce, i Ndebele si diressero in aperta campagna. Man mano che le notizie della massiccia rivolta si diffondevano, e gli Shona si univano alla lotta, i coloni cominciarono a dirigersi verso Bulawayo. Nel giro di una settimana, 141 coloni erano stati uccisi in Matabeleland, altri 103 erano stati assassinati in Mashonaland, e centinaia di case, fattorie e miniere erano state date alle fiamme.\nAssedio di Bulawayo.\nCon poche truppe a loro difesa, i coloni rapidamente edificarono da soli un laager, costituito da carri riempiti di sacchi di sabbia al centro di Bulawayo. Alle difese di Bulawayo si provvide anche con del filo spinato. Alcune fascine inzuppate d'olio vennero posizionate in punti strategici in caso di attacchi notturni. Gelatina esplosiva venne rinchiusa in costruzioni isolate al di l\u00e0 del perimetro difensivo in modo da farla esplodere in caso il nemico le avesse occupate. Davanti ai carri vennero sparsi cocci di bottiglia. Tranne alcuni fucili da caccia, a Bulawayo c'erano poche armi. Fortunatamente per i coloni, c'erano alcuni pezzi di artiglieria funzionanti e un piccolo assortimento di mitragliatrici.\nPiuttosto che attendere passivamente, i coloni organizzarono immediatamente delle pattuglie a cavallo, chiamate Bulawayo Field Force, al comando di personaggi come Selous e Frederick Russell Burnham; queste pattuglie andavano a salvare i coloni sopravvissuti all'aperto e attaccavano i Ndebele. Selous organizz\u00f2 una pattuglia di 40 uomini per esplorare la zona a sud delle Matobo Hills. Maurice Gifford, anche lui con 40 uomini, si diresse a est lungo il fiume Iniza. Ogni qualvolta venivano trovati dei coloni, venivano rapidamente caricati sui carri e scortati fino a Bulawayo. Nella sola prima settimana di combattimenti, 20 uomini della Bulawayo Field Force vennero uccisi e altri 80 feriti.\nDurante la prima guerra Matabele, i Ndebele avevano provato l'efficacia delle mitragliatrici Maxim dei coloni, per cui durante la seconda non si arrischiarono mai ad attaccare frontalmente Bulawayo anche se il loro numero intorno alla citt\u00e0 raggiunse anche i 10.000 guerrieri. Le condizioni all'interno della citt\u00e0, comunque, divennero presto insostenibili. Durante il giorno i coloni potevano recarsi nelle case e negli edifici all'interno della citt\u00e0, ma la notte erano costretti a cercare riparo nel pi\u00f9 piccolo laager. Quasi 1000, tra donne e bambini, si affollarono in citt\u00e0, e i falsi allarmi di attacchi erano comuni. Anche se i Ndebele mantennero l'assedio, ad un certo punto commisero un errore fatale: trascurarono di tagliare i fili del telegrafo che mettevano in comunicazione Bulawayo con Mafeking. Ci\u00f2 permise alle forze di salvataggio e alla Bulawayo Field Force di avere molte informazioni.\nPer rompere l'assedio si organizzarono diverse colonne di soccorso, ma il lungo viaggio attraverso il territorio ostile necessitava di diversi mesi. Alla fine di maggio, le prime due colonne di soccorso apparvero in prossimit\u00e0 di Bulawayo quasi lo stesso giorno ma da direzioni opposte. Cecil Rhodes e il colonnello Beal da Salisbury e Fort Victoria in Mashonaland, situate 450 chilometri a nord; e Lord Grey insieme al Colonnello Plumer (del Reggimento York e Lancaster) da Kimberley e Mafeking, situate a 900 chilometri a sud. Le forze di soccorso meridionali quasi subirono un'imboscata durante l'avvicinamento a Bulawayo, ma Selous scopr\u00ec il nascondiglio dei Matabele e le mitragliatrici Maxim delle forze di soccorso respinsero gli attaccanti. Non molto tempo dopo l'arrivo delle forze di soccorso a Bulawayo, il generale Carrington arriv\u00f2 ad assumere il comando supremo insieme al suo capo di stato maggiore, Colonnello Baden-Powell.\nSpezzato l'assedio, all'incirca 50.000 Matabele si ritirarono sulle Matobo Hills vicino Bulawayo. Questa regione divenne la scena di un combattimento feroce tra le pattuglie dei coloni e i Matabele. A giugno, gli Shona mantennero la loro promessa unendosi alla lotta a fianco dei Ndebele. Ma mancando un capo riconosciuto come Mlimo, gli Shona per lo pi\u00f9 restavano nelle loro fortificazioni conducendo pochi raid.\nAssassinio di Mlimo.\nIl punto di svolta nella guerra avvenne quando un informatore zulu forn\u00ec informazioni sulla sorte di Mlimo. Lo scout Burnham e il commissario nativo Bonnar Armstrong vennero spediti per trovare la grotta sacra di Mlimo, usata come un santuario, per catturarlo o ucciderlo. Burnham e Armstrong viaggiarono di notte attraverso le Matobo Hills e si avvicinarono alla sacra grotta. Non lontano dalla grotta vi era un villaggio di circa 100 capanne con molti guerrieri. I due esploratori legarono i cavalli a un cespuglio e strisciarono sul proprio ventre, proteggendo i movimenti lenti e cauti con rami tenuti davanti a loro. Una volta all'interno della grotta, aspettarono fino a che non entr\u00f2 Mlimo.\nBurnham e Armstrong aspettarono finch\u00e9 Mlimo non inizi\u00f2 la sua danza di immunit\u00e0, e successivamente Burnham gli spar\u00f2 appena sotto il cuore. Poi i due esploratori saltarono oltre il cadavere e corsero gi\u00f9 per un sentiero verso i loro cavalli. Centinaia di guerrieri accampati nelle vicinanze iniziarono l'inseguimento. Burnham incendi\u00f2 il villaggio per distrarli, e i due uomini si affrettarono a tornare a Bulawayo, inseguiti dai guerrieri. Dopo aver appreso della morte di Mlimo, Cecil Rhodes entr\u00f2 arditamente disarmato nella roccaforte Ndebele e persuase gli \"impi\" a deporre le loro armi. La guerra nel Mashonaland continu\u00f2 comunque per un altro anno."}
{"id": "4191451", "revid": "86587", "url": "https://it.wikipedia.org/wiki?curid=4191451", "title": "23\u00aa Divisione fanteria &quot;Ferrara&quot;", "text": "La 23\u00aa Divisione fanteria \"Ferrara\" fu una grande unit\u00e0 del Regio Esercito, operativa durante la seconda guerra mondiale. Nata dalla ridenominazione della 23\u00aa Divisione fanteria \"Murge\", era in particolare una divisione di fanteria da montagna, che si distingueva dalle analoghe unit\u00e0 di fanteria ordinarie per la trazione del Reggimento di artiglieria divisionale, che risultava composto da due gruppi someggiati e di uno carrellato, invece che di due ippotrainati ed uno someggiato e per l'utilizzo di salmerie invece che del classico carreggio. Con il progredire della guerra e la progressiva motorizzazione di una parte considerevole delle artiglierie divisionali, le divisioni da montagna divennero sostanzialmente indistinguibili dalle normali divisioni di fanteria, e la denominazione specifica and\u00f2 progressivamente in disuso.\nStoria.\nLa divisione trae origine dalla \"Brigata \"Ferrara\"\", costituita il 1\u00ba gennaio 1860 sul 47\u00ba e il 48\u00ba Reggimento fanteria. Combatt\u00e9 nella prima guerra mondiale alle dipendenze della 22\u00aa Divisione.\nLa 23\u00aa Divisione, invece, dal 24 maggio 1915 ebbe alle dipendenze le brigate Aosta e Verona.\nLa brigata \"Ferrara\" fu smembrata in esecuzione della legge dell'11 marzo 1926 sull'ordinamento del Regio Esercito che prevedeva brigate ternarie: il Comando di Brigata e il 47\u00ba Reggimento fanteria vengono sciolti, mentre il 48\u00ba viene aggregato al 9\u00ba Reggimento fanteria \"Regina\" ed al 10\u00ba Reggimento fanteria \"Regina\" della Brigata \"Regina\", per costituire la XXIII Brigata di Fanteria, ridenominata in seguito Brigata di Fanteria delle Murge (XXIII). Nel 1938 la brigata assume alle dipendenze il ricostituito 48\u00ba Reggimento fanteria \"Ferrara\", mentre perde il 9\u00ba ed i 10\u00ba che vengono trasferiti al Comando Militare dell'Egeo. \nLa costituzione.\nIl 28 marzo 1939 la Brigata delle Murge ed il 14\u00ba Reggimento artiglieria divisionale \"Murge\", gi\u00e0 inquadrate nell'unit\u00e0 territoriale \"Divisione Militare delle Murge (23\u00aa)\", danno vita alla Divisione di Fanteria \"Murge\" (23\u00aa), che Il 24 maggio seguente cambia il nominativo in Divisione di Fanteria \"Ferrara\" (23\u00aa), sempre su 47\u00ba e il 48\u00ba Reggimento fanteria e sul 14\u00ba Reggimento artiglieria che assume ora il nome di \"Ferrara\".\nNel 1939, come \"Divisione \"Murge\"\", partecipa all'occupazione italiana dell'Albania, sbarcando il 7 aprile a Durazzo ed il 9 a Valona, occupando Fier, Tepelen\u00eb e la zona petrolifera di Devoli. Il 25 aprile stabilisce il proprio Comando ad Argirocastro, con funzione di sbarramento della direttrice sud.\nNella seconda guerra mondiale.\nDurante la seconda guerra mondiale, la divisione prende parte alla campagna italiana di Grecia, dislocandosi nell'alta valle della Vojussa, con il compito di attaccare le difese greche in Epiro sulla direttrice Argirocastro-Kalibaki-Janina. Il 30 ottobre i reparti della devisione entrano in territorio greco, occupando\ncon il compito di agire offensivamente in Epiro sulla direttrice Argirocastro-Kalibaki-Janina, attaccando le difese greche della alta Val Suhes e in Val Dhrino. Il 30 ottobre reparti avanzati della divisione entrano in territorio greco, oltrepassano il torrente Kormos, occupano Gheraplatanos, Dollana e la strada rotabile Ponte Perati-Kalibaki. Qui inizia ai primi di novembre una furiosa lotta per la conquista del campo trincerato di Kalibaki, che viene aggirato da nord-est nonostante le piogge continue e la strenua difesa greca; il nemico viene respinto e la divisione penetra in profondit\u00e0 in territorio nemico, stabilendo una testa di ponte sul fiume Kalamas.\nIl 6 novembre, investite Kalibaki e Paliokastro, le posizioni della divisione sono sottoposte a pesanti bombardamenti aerei, di artiglierie e mortai ed a violenti contrattacchi, che costringono la grande unit\u00e0 ad assumere un assetto difensivo sul settore Mesovun\u00ec-rotabile Kalibaki-Janina. Gli attacchi si ripetono 10 ed il 14, costringendo, il 16 novembre, la \"Ferrara\" a ripiegare verso la Valle del Fitoki e Cani Delvinaki; si attesta ad occidente del torrente Kormos, ma il nemico non concede tregua, investendo nuovamente le posizioni il 20; dopo tre giorni di dura lotta, per evitare l'accerchiamento a Vesane, la divisione arretra sulle posizioni di Pontikates-Kaltiri-Monastero di San Jodino, poi ulteriormente il 26 su Radati-Gaidohori ed a nord della valle del Dhrino. Il 3 dicembre, consegnate le posizioni di Radati alla 37\u00aa Divisione fanteria \"Modena\" la divisione si raccoglie ad Argirocastro, dove \u00e8 costretta a schierarsi per coprire la ritirata della \"Modena\". Il 6 e 7 dicembre viene investita mentre \u00e8 schierata a sbarramento della Valle Vojussa e della Val Dhrino, venendo cos\u00ec costretta ad abbandonare le posizioni ed a ripiegare verso Ponte Bencia. Tra gli ultimi giorni di dicembre ed il gennaio 1941 si susseguono attacchi e contrattacchi, con posizioni che passano da una parte all'altra senza decisivi avvenimenti. Il 27 gennaio la \"Ferrara\" affianca la 58\u00aa Divisione fanteria \"Legnano\" nell'offensiva contro la stretta di K\u00eblcyr\u00eb, impegnando il nemico sul Colico e su Ormovo. A febbraio ed a marzo gli ultimi attacchi greci non hanno esito ed il 16 aprile la divisione partecipa all'offensiva finale, impadronendosi il 21 delle posizioni della Val Dhrino, raggiungendo la linea Argirocastro-Libohovo. Alla fine della campagna di Grecia, la divisione rimane nella zona di Argirocastro fino ad agosto, per essere trasferita poi a presidio delle zone di Valona, Tirana ed Elbasan. Nei primi giorni di gennaio del 1942 viene destinata alla difesa costiera della costa tra Durazzo ed il fiume Semeni, per essere poi trasferita nella prima met\u00e0 di aprile in Montenegro, a presidio delle zone di Nik\u0161i\u0107, Danilovgrad, Podgorica, Savnik e Cettigne. Impegnata in operazioni anti-partigiani, dal 14 maggio al 16 giugno 1943 partecipa con la Wehrmacht a vere azioni di guerra contro forti formazioni partigiane provenienti dalla Bosnia-Erzegovina. La divisione si scioglie Niksic, Danilovgrad, Podgorica, Savnik, con sede del comando a Niksic e poi a Cettigne. Dal 14 maggio al 16 giugno partecipa, unitamente a truppe tedesche, a vere e proprie azioni di guerra portate nella zona da forti formazioni partigiane che operano nel Montenegro provenienti dalla Bosnia-Erzegovina. La 23\u00aa Divisione fanteria \"Ferrara\" si scioglie il 25 settembre 1943 in seguito all'armistizio di Cassibile.\nC.R.O.W.C.A.S.S..\nI nomi dei seguenti appartenenti alla divisione Ferrara figurano nell'elenco CROWCASS (Central Registry of War Criminals and Security Suspects) (1947) delle persone ricercate dalla Jugoslavia e dal Regno Unito per crimini di guerra."}
{"id": "4191452", "revid": "36426", "url": "https://it.wikipedia.org/wiki?curid=4191452", "title": "Consilium in arena", "text": "Consilium in arena \u00e8 un dipinto di Giambattista e Giovanni Domenico Tiepolo.\nStoria.\nNel 1740 il conte udinese Filippo Florio aveva richiesto l'ammissione all'Ordine di Malta come cavaliere di giustizia, ma ne aveva ottenuto un netto rifiuto dal Priorato di Venezia, perch\u00e9 tutta la nobilt\u00e0 udinese era ritenuta non avere i requisiti necessari all'iscrizione. Il Florio fece ricorso all'autorit\u00e0 di papa Benedetto XIV, il quale decise che la questione fosse dibattuta direttamente a Malta dal \"Gran Consiglio dell'Ordine\".\nNel settembre del 1748 fu inviato a Malta il conte \"Antonio di Montegnacco\" per perorare la causa del Florio e vi riusc\u00ec talmente bene, che non solo il Florio, ma anche la nobilt\u00e0 friulana ottenne il diritto di essere iscritto all'Ordine di Malta.\nAl suo ritorno in citt\u00e0 il conte di Montegnacco fu salutato come un vero e proprio eroe della Patria del Friuli e, per mantenere memoria di questo avvenimento, lo stesso conte commission\u00f2 al Tiepolo la realizzazione di un dipinto che raffigurasse il momento pi\u00f9 emozionate della sua esposizione. Il conte Montegnacco forn\u00ec al Tiepolo anche una descrizione precisa e minuziosa di come si erano svolti gli accadimenti.\nNel 1785, alla morte del Montegnacco, il quadro pass\u00f2 in eredit\u00e0 a Tommaso de Rubeis, il quale lo don\u00f2 successivamente alla citt\u00e0 di Udine ed ora \u00e8 esposto nelle gallerie del Civici Musei cittadini.\nDescrizione e stile.\nIl protagonista assoluto del quadro \u00e8 il conte Antonio di Montegnacco, posto al centro della scena in posizione dominante.\nAttribuzione.\nI contemporanei avevano attribuito l'opera al solo Giovanni Battista, perch\u00e9 il Montegnacco commission\u00f2 il lavoro interamente al padre e veniva fatta risalire al periodo 1749-1750. A partire dal 1939 il critico Goering ha avanzato l'ipotesi di una collaborazione del figlio Giovanni Domenico, mentre successivamente altri critici (Furlan, Mariuz, Pignatti) hanno attribuito l'opera al solo figlio Giovanni Domenico e l'hanno datata al 1760 circa.\nAllo stato attuale, la posizione della maggior parte dei critici d'arte (Paolo Rizzi) ritiene l'opera realizzata in collaborazione dal padre Giovanni Battista e dal figlio Giovanni Domenico e l'hanno retrodatata al 1750, molto pi\u00f9 vicino temporalmente all'evento descritto."}
{"id": "4191466", "revid": "1632387", "url": "https://it.wikipedia.org/wiki?curid=4191466", "title": "Sprattus", "text": "Sprattus \u00e8 un genere di pesci ossei marini appartenenti alla famiglia Clupeidae.\nDistribuzione e habitat.\nQuesti pesci sono diffusi principalmente nelle fasce temperate dell'Emisfero Australe, lungo le coste di Patagonia, isole Falkland, Australia meridionale e Nuova Zelanda.\nSoltanto una specie, \"S. sprattus\", \u00e8 presente nell'Emisfero boreale lungo le coste europee dell'Oceano Atlantico, compreso il mar Adriatico e il mar Nero.\nSono pesci pelagici costieri. Alcune specie (tra cui \"S. sprattus\") mostrano una certa eurialinit\u00e0 e possono penetrare negli estuari e nelle lagune.\nDescrizione.\nAppartenenti alla famiglia delle aringhe, questi pesci sono molto simili: presentano un corpo idrodinamico, allungato e snello, con profilo dorsale e ventrale poco pronunciato. Le pinne sono piccole e trapezoidali, la pinna caudale bilobata e sottile.\nLa livrea \u00e8 semplice, con un colore argentato, pi\u00f9 scuro sul dorso, tendente al bianco sul ventre.\nLa lunghezza massima varia dai 12 ai 18\u00a0cm, secondo la specie.\nBiologia.\nTutte le specie del genere vivono in banchi anche molto numerosi.\nAlimentazione.\nSi nutrono prevalentemente di plancton (copepodi).\nPredatori.\nSono predati abitualmente da un gran numero di specie, compresi mammiferi (leoni marini e tursiopi), calamari (\"Loligo forbesi\"), e pesci (squali, razze, merluzzi, e altri).\nPesca.\nIn Europa \"S. sprattus\" \u00e8 oggetto di pesca in modo intensivo e consumate essiccate o sottolio. Le altre specie nell'Emisfero australe sono considerate specie di basso valore commerciale, pescate pi\u00f9 che altro per pesca di sussistenza."}
{"id": "4191473", "revid": "125717718", "url": "https://it.wikipedia.org/wiki?curid=4191473", "title": "Niccol\u00f2 Bertola", "text": "Biografia.\nSi avvicina al mondo della vela all'et\u00e0 di 6 anni, tesserandosi nel 1993 presso il circolo Nauticlub Castelfusano di Ostia Lido. Dopo vari anni sul singolo Optimist, nel 2000 approda alla Lega Navale Italiana di Ostia passando sul doppio di progettazione francese L'Equipe insieme all'amico Matteo Lepre. Per motivi di stazza fisica passa al ruolo di prodiere. Vincer\u00e0 il titolo di Campione Europeo nel 2001. L'anno successivo torna al timone vincendo sia il titolo Europeo che quello Italiano.\nPassa sul doppio olimpico 470 nel 2003, dopo solo un anno per\u00f2 sar\u00e0 costretto a smettere per trasferirsi a studiare negli Stati Uniti. \nNel 2007 passa alla classe olimpica 49er, tornando a fare il prodiere.\nNel 2008 entra a far parte del centro sportivo dell'Aeronautica Militare vincendo il titolo di Campione Italiano nella classe Olimpica 49er.\nL'anno successivo torna a timonare il 470 insieme al collega Danilo Alcidi con il quale ottiene il bronzo al campionato italiano 2009 e vince la \"ranking list\" Italiana nel 2010.\nVince il bronzo al mondiale ORC di Brindisi nel 2009 con il \"team\" dell'Aeronautica Militare.\nNel 2013 torna in barca con Massimiliano Berta, suo prodiere in 470 gi\u00e0 dal 2003 al 2005. Nello stesso anno stringe una collaborazione con il Cantiere Navale Faccenda e la veleria 3FL con i quali si sviluppa un progetto 470 totalmente \"Made in Italy\".Proprio con Marco Faccenda l'anno dopo partecipa al Campionato del Mondo Vaurien a Marina di Grosseto e conquista la medaglia d'argento.\nSempre sul Vaurien vince lo stesso anno il Campionato Italiano con la sorella Francesca.A fine estate 2014 Massimiliano Berta, per motivi personali, \u00e8 costretto a smettere l'attivit\u00e0. \u00c8 il giovane Jacopo Izzo a sostituirlo e a vincere un mese pi\u00f9 tardi insieme a Niccol\u00f2 la medaglia d'argento ai Campionati Italiani Classi Olimpiche 470 nelle acque di Loano.\nNel 2015, nelle acque di Sneekermeer in Olanda, conquista con Jacopo il Campionato del Mondo Vaurien sfuggitogli l'anno precedente conquistando il suo primo titolo iridato.\nNel 2016 vince il suo secondo titolo mondiale vincendo il Campionato del Mondo corinthian Melges 24 nelle acque di Miami. Titolo che si ripete anche l'anno successivo (2017) ad Helsinki in Finlandia.\nIl 2018 \u00e8 un anno di grandi risultati. Sono due i titoli portati a casa, il Campionato Italiano ORC che vince con il team dell'Aeronautica Militare su Duende, il Vismara 46 che timona da ormai due anni e il Campionato Europeo Corinthian Melges 24 di Riva del garda.\nVince inoltre la Coppa Italia ORC bissando il successo del 2017 e conquista con il team AM la medaglia d'argento al Campionato Italiano per club (LIV) di Porto Cervo.\nNel 2019 dopo 4 anni Niccol\u00f2 Riesce a preparare un'altra volta il Campionato del Mondo Vaurien in totale collaborazione con il Cantiere Faccenda e la veleria 3FL studiando alla perfezione le stazze per avere un prodotto pi\u00f9 vincente possibile. Vincente si verificher\u00e0 perch\u00e9 nelle acque del Lago di Como vincer\u00e0 a Luglio il secondo titolo iridato in questa classe insieme all'amico Mattia Saggio.\nAd ottobre arriva il terzo titolo iridato Melges24 Corinthian nelle acque sarde di Villasimius. \nA fine anno si laurea Campione d'Italia con l'Aeronautica alle LIV (Lega italiana vela per club).\nNel 2020 con il team dell'Aeronautica Militare, Niccol\u00f2 guadagna la medaglia d'Argento alla Audi Sailing Champions League contro tutti i migliori club d'Europa.\nNel giugno del 2021 con la collega Sveva Carraro vince il 52\u00ba Campionato del Mondo militare di vela a Mar\u00ecn in Spagna."}
{"id": "4191475", "revid": "71433", "url": "https://it.wikipedia.org/wiki?curid=4191475", "title": "La casa muda", "text": ""}
{"id": "4191481", "revid": "579331", "url": "https://it.wikipedia.org/wiki?curid=4191481", "title": "C-ute", "text": ""}
{"id": "4191483", "revid": "579331", "url": "https://it.wikipedia.org/wiki?curid=4191483", "title": "Momoiro Clover", "text": ""}
{"id": "4191484", "revid": "579331", "url": "https://it.wikipedia.org/wiki?curid=4191484", "title": "\u00b0C-ute", "text": ""}
{"id": "4191486", "revid": "296753", "url": "https://it.wikipedia.org/wiki?curid=4191486", "title": "Dioecesis Italiciana", "text": ""}
{"id": "4191488", "revid": "339392", "url": "https://it.wikipedia.org/wiki?curid=4191488", "title": "Shiritsu Ebisu Chuugaku", "text": ""}
{"id": "4191489", "revid": "296753", "url": "https://it.wikipedia.org/wiki?curid=4191489", "title": "Diocesi italiciana", "text": ""}
{"id": "4191490", "revid": "287204", "url": "https://it.wikipedia.org/wiki?curid=4191490", "title": "Shiritsu Ebisu Chugaku", "text": ""}
{"id": "4191492", "revid": "767487", "url": "https://it.wikipedia.org/wiki?curid=4191492", "title": "Distretto di San Francisco de Cayr\u00e1n", "text": "Il distretto di San Francisco de Cayr\u00e1n \u00e8 un distretto del Per\u00f9 nella provincia di Hu\u00e1nuco (regione di Hu\u00e1nuco) con 4.739 abitanti al censimento 2007, dei quali 527 censiti in territorio urbano e 4.212 in territorio rurale.\n\u00c8 stato istituito il 10 maggio 1955, ed ha come capoluogo il centro abitato di Cayran."}
{"id": "4191495", "revid": "33528", "url": "https://it.wikipedia.org/wiki?curid=4191495", "title": "Nanog", "text": ""}
{"id": "4191496", "revid": "1305772", "url": "https://it.wikipedia.org/wiki?curid=4191496", "title": "Orceano", "text": ""}
{"id": "4191498", "revid": "579331", "url": "https://it.wikipedia.org/wiki?curid=4191498", "title": "Momoclo", "text": ""}
{"id": "4191499", "revid": "664113", "url": "https://it.wikipedia.org/wiki?curid=4191499", "title": "Orceana", "text": ""}
{"id": "4191500", "revid": "767487", "url": "https://it.wikipedia.org/wiki?curid=4191500", "title": "Who Is the Savage?", "text": "Who Is the Savage? \u00e8 un cortometraggio muto del 1913 sceneggiato e diretto da Romaine Fielding.\nFu l'esordio sullo schermo di Belle Bennett, un'attrice che proveniva dal circo, dove aveva lavorato come trapezista.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, usc\u00ec nelle sale cinematografiche USA il 21 gennaio 1913."}
{"id": "4191502", "revid": "339392", "url": "https://it.wikipedia.org/wiki?curid=4191502", "title": "Ebichu (gruppo musicale)", "text": ""}
{"id": "4191505", "revid": "1501558", "url": "https://it.wikipedia.org/wiki?curid=4191505", "title": "Az\u0259rbaycan Superkuboku", "text": "La Az\u0259rbaycan Superkuboku (in italiano \"Supercoppa d'Azerbaigian\") \u00e8 stata una competizione calcistica azera.\nFu disputata dal 1992 al 1994 e dal 2013 al 2015 tra i vincitori del campionato e quelli della coppa nazionale.\nStoria.\nLa competizione prese il via nel 1992, con la vittoria del Neft\u00e7i Baku. L'anno seguente non venne disputata alcuna partita: infatti il trofeo venne consegnato direttamente al Qaraba\u011f A\u011fdam, vincitore del \"double\".\nNell'ultima edizione (1994) s'impose nuovamente il Neft\u00e7i Baku. Dopo tale data l'Az\u0259rbaycan Superkuboku non venne pi\u00f9 disputata.\nLa lega ha dichiarato di voler reistituire la competizione a partire dalla stagione 2013-2014. Gi\u00e0 nel 2005 avrebbe dovuto disputarsi la gara tra Neft\u00e7i Baku e FK Baku, poi rinviata per problemi di calendario e, quindi, definitivamente cancellata. Nel 2010, invece, la partita tra FK Baku e \u0130nter Baku fu disputata come amichevole, terminata 0-0.\nNel 2013 la Federazione calcistica dell'Azerbaigian ha deciso di ripristinare la competizione. Tuttavia nel 2015 viene nuovamente soppressa."}
{"id": "4191520", "revid": "767487", "url": "https://it.wikipedia.org/wiki?curid=4191520", "title": "Distretto di San Pedro de Chaul\u00e1n", "text": "Il distretto di San Pedro de Chaul\u00e1n \u00e8 un distretto del Per\u00f9 nella provincia di Hu\u00e1nuco (regione di Hu\u00e1nuco) con 6.903 abitanti al censimento 2007, dei quali 1.528 censiti in territorio urbano e 5.375 in territorio rurale.\n\u00c8 stato istituito il 16 maggio 1936, ed ha come capoluogo il centro abitato di Chaulan."}
{"id": "4191521", "revid": "124808", "url": "https://it.wikipedia.org/wiki?curid=4191521", "title": "Chicago Hospital", "text": ""}
{"id": "4191522", "revid": "124808", "url": "https://it.wikipedia.org/wiki?curid=4191522", "title": "In corsa per la vita", "text": ""}
{"id": "4191523", "revid": "599013", "url": "https://it.wikipedia.org/wiki?curid=4191523", "title": "Jo Eshuijs", "text": "Carriera.\nJo Eshuijs ha giocato, a livello di club, tutta la carriera tra le file dello Sparta Rotterdam come difensore. Con la Nazionale olandese ha giocato una sola partita, il 13 maggio 1906, a Rotterdam, contro il Belgio (2-3)."}
{"id": "4191536", "revid": "767487", "url": "https://it.wikipedia.org/wiki?curid=4191536", "title": "Distretto di Santa Mar\u00eda del Valle", "text": "Il distretto di Santa Mar\u00eda del Valle \u00e8 un distretto del Per\u00f9 nella provincia di Hu\u00e1nuco (regione di Hu\u00e1nuco) con 18.373 abitanti al censimento 2007, dei quali 1.237 censiti in territorio urbano e 17.136 in territorio rurale.\n\u00c8 stato istituito al tempo dell'indipendenza del Per\u00f9, ed ha come capoluogo il centro abitato di Santa Mar\u00eda del Valle."}
{"id": "4191540", "revid": "767487", "url": "https://it.wikipedia.org/wiki?curid=4191540", "title": "Lo La Chapelle", "text": "Carriera.\nLo La Chapelle, a livello di club, ha giocato solamente nell'HVV Den Haag; ha giocato anche una partita con la Nazionale olandese, nel 1907, contro l'Inghilterra.\nNel 1908 ha preso parte alle Olimpiadi di Londra, dove l'Olanda \u00e8 arrivata terza."}
{"id": "4191541", "revid": "599013", "url": "https://it.wikipedia.org/wiki?curid=4191541", "title": "The Truth About Love", "text": ""}
{"id": "4191544", "revid": "1305772", "url": "https://it.wikipedia.org/wiki?curid=4191544", "title": "Great Big War Game", "text": "Great Big War Game (comunemente abbreviato in GBWG) \u00e8 un videogioco strategico a turni in grafica 3d sviluppato dalla Rubicon Development. \u00c8 reso disponibile per iOS, Android e Microsoft Windows. Il gioco \u00e8 il sequel di \"Great Little War Game\"."}
{"id": "4191545", "revid": "287204", "url": "https://it.wikipedia.org/wiki?curid=4191545", "title": "The Truth About Love (album)", "text": ""}
{"id": "4191547", "revid": "767487", "url": "https://it.wikipedia.org/wiki?curid=4191547", "title": "Distretto di Yarumayo", "text": "Il distretto di Yarumayo \u00e8 un distretto del Per\u00f9 nella provincia di Hu\u00e1nuco (regione di Hu\u00e1nuco) con 2.668 abitanti al censimento 2007, dei quali 705 censiti in territorio urbano e 1.963 in territorio rurale.\n\u00c8 stato istituito il 17 gennaio 1945 , ed ha come capoluogo il centro abitato di Yarumayo."}
{"id": "4191550", "revid": "287204", "url": "https://it.wikipedia.org/wiki?curid=4191550", "title": "Zucchero Bencivenni", "text": "Opere.\n\u00c8 autore di vari volgarizzamenti (traduzioni in volgare italiano) tra cui il \"R\u00e9gime du corps\" di Aldobrandino da Siena, la \"Somme le Roi\" di Lorenzo dei Predicatori e la \"Sfera d'Alfragano\" versione del \"Tractatus de Sphaera\" di Giovanni Sacrobosco."}
{"id": "4191554", "revid": "366434", "url": "https://it.wikipedia.org/wiki?curid=4191554", "title": "Sopralluoghi in Palestina", "text": ""}
{"id": "4191555", "revid": "1149807", "url": "https://it.wikipedia.org/wiki?curid=4191555", "title": "Kirby's Star Stacker", "text": "Kirby's Star Stacker \u00e8 un videogioco rompicapo del 1997 sviluppato dalla HAL Laboratory per Game Boy. Si tratta del primo videogioco puzzle della serie \"Kirby\" a non essere un clone di un titolo esistente.\nNe \u00e8 stato tratto un remake per Super Famicom in Giappone dal titolo \"Kirby no Kirakira Kizzu\" (a volte tradotto come \"Kirby's Sparkling Kids\"). La versione in inglese di \"Kirby's Star Stacker\" \u00e8 anche conosciuta con lo stesso titolo. Questa versione del gioco \u00e8 stata pubblicata per virtual console Wii Virtual Console nel 2010."}
{"id": "4191556", "revid": "830939", "url": "https://it.wikipedia.org/wiki?curid=4191556", "title": "Flesh Wounds", "text": "Flesh Wounds \u00e8 un film per la televisione statunitense del 2011 diretto da Dan Garcia.\n\u00c8 un film di fantascienza con protagonisti Kevin Sorbo, nel ruolo del tenente Tyler, a capo di una squadra di soldati che deve fermare un androide creato dall'esercito, Heather Marie Marsden e Bokeem Woodbine.\nProduzione.\nIl film, diretto da Dan Garcia su una sceneggiatura di Gabriel Saint, fu prodotto dallo stesso Dan Garcia per la Most Wanted Films e girato nella Louisiana con un budget stimato in 2.500.000 dollari.\nDistribuzione.\nIl film fu trasmesso negli Stati Uniti nel 2011. \u00c8 stato poi distribuito negli Stati Uniti e in DVD dal 26 luglio 2011. \u00c8 stato distribuito anche in Germania con il titolo \"Flesh Wounds - Blutige Wunden\"."}
{"id": "4191559", "revid": "486946", "url": "https://it.wikipedia.org/wiki?curid=4191559", "title": "Stichting Rabo Women Cycling Team", "text": ""}
{"id": "4191566", "revid": "200679", "url": "https://it.wikipedia.org/wiki?curid=4191566", "title": "16 nm", "text": ""}
{"id": "4191568", "revid": "729019", "url": "https://it.wikipedia.org/wiki?curid=4191568", "title": "Sbarco di Fao", "text": "Lo sbarco di Fao \u00e8 stato un episodio della Campagna di Mesopotamia della Prima guerra mondiale durante il quale, il 6 novembre 1914, le forze britanniche conquistarono la fortezza ottomana di Fao.\nContesto.\nQuando l'Impero Ottomano entr\u00f2 in guerra, una delle principali preoccupazioni della Gran Bretagna fu di mettere in sicurezza i propri giacimenti petroliferi nel Golfo Persico. La fortezza di Fao era la principale roccaforte ottomana nell'area e per questo motivo la 6. divisione Poona del generale Arthur Barrett venne incaricato di conquistarla.\nLo sbarco.\nLe forze britanniche, guidate dal brigadiere generale Walter Sinclair Delamain sbarcarono nei pressi di Fao il 6 novembre 1914. Dopo essere state sottoposte da un duro bombardamento i britannici riuscirono a respingere un assalto nemico ma, privi ancora dell'artiglieria pesante, furono costretti a rimandare la presa della fortezza.\nL'8 novembre arrivarono i rinforzi e i britannici iniziarono il cannoneggiamento della fortezza. Dopo aver aperto una breccia nella mura, i soldati britannici penetrarono nella fortezza facendo prigioniera la guarnigione ottomana.\nIl giorno dopo i britannici occuparono anche il porto di Fao facilitando lo sbarco di altre truppe.\nConseguenze.\nPersa Fao, gli ottomani non erano pi\u00f9 in grado di controllare il Golfo Persico. Perci\u00f2 i britannici decisero di proseguire le operazioni fino ad arrivare a Baghdad."}
{"id": "4191570", "revid": "200679", "url": "https://it.wikipedia.org/wiki?curid=4191570", "title": "11 nm", "text": ""}
{"id": "4191571", "revid": "767487", "url": "https://it.wikipedia.org/wiki?curid=4191571", "title": "Impepata di nozze - Sposarsi al sud \u00e8 tutta un'altra storia...", "text": "Impepata di nozze - Sposarsi al sud \u00e8 tutta un'altra storia... \u00e8 un film italiano del 2012 scritto e diretto da Angelo Antonucci. Il film \u00e8 stato distribuito nelle sale italiane il 7 settembre 2012.\nTrama.\nMichele, professore precario, viene abbandonato dalla moglie il giorno del suo matrimonio e si ritrova anche senza lavoro quando il suo collega Lamberti ritorna ad insegnare dopo una lunga malattia.\nQuando sua sorella gli propone di aiutarla nel suo lavoro di wedding planner, Michele accetta e si trova immerso nel variegato mondo dei matrimoni napoletani."}
{"id": "4191574", "revid": "47767", "url": "https://it.wikipedia.org/wiki?curid=4191574", "title": "Garona", "text": ""}
{"id": "4191578", "revid": "124999217", "url": "https://it.wikipedia.org/wiki?curid=4191578", "title": "Isolotto della Scola", "text": "L'isolotto della Scola (o Scoletta), \u00e8 un'isola minore dell'Arcipelago Toscano, situata nelle acque del Mar Tirreno a breve distanza dalla costa sud-orientale dell'isola di Pianosa, nel territorio comunale di Campo nell'Elba, in provincia di Livorno.\nToponimo.\nLa denominazione dell'isola, comune ad altri isolotti minori, deriva dal latino tardo \"iscla\", termine che indicava una piccola isola. In alternativa, con riferimento al sinonimo \"Scoletta\" (quello pi\u00f9 usato dalla popolazione locale), si pu\u00f2 ritenere che la scialuppa portata al traino dei vecchi velieri - denominata appunto \"scoletta\" - ricordasse l'isolotto osservato dal mare aperto.\nDescrizione.\nAmpia un paio di ettari ed alta oltre 30 metri (pi\u00f9 di Pianosa), dista dall'isola madre circa 200 metri ed \u00e8 costituita da un torrione di nude rocce calcaree con alcuni tratti meno scoscesi occupati da macchie di lentisco, vegetazione erbacea, olivastri e fichi della tipica cultivar \"nerucciolo dell'Elba\". Abitata dall'uomo gi\u00e0 nel Neolitico ed interessata da scavi archeologici in anni recenti, \u00e8 stata per molti anni meta di gite domenicali della popolazione civile pianosina, negli anni di vigore della locale colonia agricola penale. In alto sono presenti resti di fortificazioni napoleoniche.\nAttualmente \u00e8 nota soprattutto a seguito di un accurato e risolutorio intervento di derattizzazione eseguito con successo nel 2001, a tutela del locale popolamento di uccelli marini e in particolare di una colonia di berta maggiore, divenuta negli anni seguenti la pi\u00f9 importante dell'Arcipelago Toscano. L'isolotto ospita poche altre specie di uccelli nidificanti: marangone dal ciuffo, falco pellegrino, gabbiano reale, piccione selvatico, pigliamosche e forse fanello.\nSono presenti due specie di rettili, tra cui una sottospecie endemica di lucertola."}
{"id": "4191579", "revid": "124808", "url": "https://it.wikipedia.org/wiki?curid=4191579", "title": "Impepata di nozze", "text": ""}
{"id": "4191582", "revid": "339392", "url": "https://it.wikipedia.org/wiki?curid=4191582", "title": "R.I.S.", "text": ""}
{"id": "4191583", "revid": "767487", "url": "https://it.wikipedia.org/wiki?curid=4191583", "title": "Tea &amp; Sympathy", "text": "Tea &amp; Sympathy \u00e8 il terzo album in studio di Billie Myers, pubblicato nel 2009.\nTracce.\n\"You Send Me Flying\" era gi\u00e0 comparsa nell'album d'esordio della Myers Growing, Pains.\n\"Wonderful\" \u00e8 stata remixata da Barry Harris e diffusa su internet."}
{"id": "4191584", "revid": "729019", "url": "https://it.wikipedia.org/wiki?curid=4191584", "title": "Castello di Carzago", "text": "Il castello di Carzago era una struttura militare edificata nel comune di Calvagese della Riviera, frazione Carzago Riviera, in provincia di Brescia.\nDell'antico castello, edificato a pianta quadrata probabilmente nel XIII secolo, sono rimaste parte delle mura con quattro torri circolari a difesa ed il mastio di ingresso, trasformato nel XVI secolo in campanile con orologio."}
{"id": "4191589", "revid": "547034", "url": "https://it.wikipedia.org/wiki?curid=4191589", "title": "Tigran L. Petrosyan", "text": "Il suo nome fu deliberatamente scelto da suo padre per onorare l'ex campione del mondo Tigran Vartanovi\u010d Petrosian. Quando Tigran Vartanovi\u010d vinse il campionato del mondo, suo padre decise che se avesse avuto un figlio lo avrebbe chiamato Tigran.\nOttenne il titolo di Grande maestro nel 2002, all'et\u00e0 di 18 anni.\nIn quell'anno ottenne la prima norma di GM al campionato del mondo under-18, la seconda nell'open di Batumi e la terza nell'open Aeroflot di Mosca.\nGioca nell'Internet Chess Club (ICC) con il nickname \"Tigrano\".\nHa vinto per due volte (2012 e 2013) il Campionato armeno di scacchi.\nHa ottenuto il proprio record Elo nella classifica FIDE di marzo 2015 con 2.671 punti, 71\u00ba al mondo e terzo tra i giocatori armeni.\nControversia su cheating online.\nTigran L. Petrosian ha preso parte e ha vinto i Campionati della Chess.com Pro Chess League nell'ottobre 2020 per il team Armenia Eagles. A fine manifestazione, la vittoria della sua squadra \u00e8 stata ribaltata ed \u00e8 stato bandito a vita sia da Chess.com che dalla Pro Chess League per \"regole del fair play non ancora specificate\". Petrosian ha minacciato pesanti azioni legali.\nGli Eagles si erano qualificati per ripescaggio contro i St.Louis Archbishops, che sono guidati dal campione americano e sfidante del Campionato del Mondo di Scacchi Fabiano Caruana, cos\u00ec come dal suo collega gran maestro americano Wesley So. Petrosian ha realizzato 3,5 su 4, con vittorie sia su Caruana che su So. I tre giocatori che ha battuto sono classificati al sesto, undicesimo e ventunesimo posto al mondo negli scacchi rapid, mentre Petrosian ha appena raggiunto la top 100, a 97."}
{"id": "4191590", "revid": "287204", "url": "https://it.wikipedia.org/wiki?curid=4191590", "title": "Kevin O'Neill (fumettista)", "text": " \u00c8 principalmente conosciuto per aver lavorato su fumetti come \"La Lega degli Straordinari Gentlemen\" (con Alan Moore), \"Marshal Law\" e \"Nemesis the Warlock\" (con Pat Mills).\nNel 2003, il secondo volume di \"La Lega degli Straordinari Gentlemen\" ha fatto guadagnare a O'Neill il premio Eisner Award come \"migliore miniserie\" dell'anno."}
{"id": "4191593", "revid": "247222", "url": "https://it.wikipedia.org/wiki?curid=4191593", "title": "Dedo Cogliati", "text": ""}
{"id": "4191594", "revid": "99067", "url": "https://it.wikipedia.org/wiki?curid=4191594", "title": "Call of Duty 4", "text": ""}
{"id": "4191599", "revid": "298229", "url": "https://it.wikipedia.org/wiki?curid=4191599", "title": "Frank Verner", "text": ""}
{"id": "4191600", "revid": "486946", "url": "https://it.wikipedia.org/wiki?curid=4191600", "title": "Tigran Vartanovi\u010d Petrosian", "text": ""}
{"id": "4191605", "revid": "729019", "url": "https://it.wikipedia.org/wiki?curid=4191605", "title": "Battaglia di Hanna", "text": "La battaglia di Hanna (in turco \"Felahiye Muharebesi\") \u00e8 stato un episodio della Campagna di Mesopotamia della Prima guerra mondiale.\nContesto.\nDopo l'ingresso in guerra dell'Impero Ottomano una delle principali preoccupazioni britanniche era di mettere in sicurezza i propri giacimenti petroliferi in Persia e per questo motivo il governo di Londra invi\u00f2 un corpo di spedizione, proveniente principalmente dall'India britannica, per conquistare la fortezza di Al-Faw ed il porto di Bassora.\nDopo aver ottenuto una serie di vittorie a Qurna ed Es Sinn, le forze britanniche subirono la controffensiva ottomana e, a seguito della battaglia di Ctesifonte, furono costrette a ritirarsi verso sud, fino a Kut. Qui il general-maggiore Charles Vere Ferrers Townshend venne assediato dalle truppe ottomane guidate dal feldmaresciallo Colmar von der Goltz .\nTownshend chiese rinforzi e il generale Sir John Nixon affid\u00f2 l'incarico a Fenton Aylmer. Il compito di Aymler si rivel\u00f2 sin dal principio particolarmente difficile poich\u00e9 le forze ottomane erano notevolmente superiori per numero. Un primo scontro nei pressi del fiume Wadi nei primi giorni del gennaio 1916 si risolse infatti con una sconfitta per i britannici.\nLa battaglia.\nIl 20 gennaio Aymler tent\u00f2 una nuova sortita e, alla testa dei 10.000 che gli erano rimasti, risal\u00ec lungo il corso del Tigri fino a scontrarsi con un contingente di circa 30.000 ottomani. Dopo un breve bombardamento, i britannici tentarono un assalto ma le forze ottomane erano ben schierate e respinsero l'attacco.\nI britannici dovettero ritirarsi verso la base di Ali Al-Gharbi.\nConseguenze.\nAymler aveva sub\u00ecto forti perdite e non era pi\u00f9 in grado di tentare un nuovo attacco per cercare di liberare dall'assedio la fortezza di Kut. \nDopo ulteriori tre mesi di resistenza Townshend dovette arrendersi e Kut venne conquistata dagli ottomani."}
{"id": "4191606", "revid": "124808", "url": "https://it.wikipedia.org/wiki?curid=4191606", "title": "Great Balls of Fire!", "text": ""}
{"id": "4191608", "revid": "729019", "url": "https://it.wikipedia.org/wiki?curid=4191608", "title": "Horch-Wagen", "text": "La Horch-Wagen (oppure Horch N\u00b01) \u00e8 stata la prima autovettura prodotta dalla Casa automobilistica tedesca Horch, una vettura di tipo sperimentale ultimata nel 1900 e prodotta fino ai primi mesi del 1901.\nStoria e profilo.\nQuando August Horch fond\u00f2 nel 1899 quello che fu il primo nucleo dell'omonima azienda, la maggior parte della sua attivit\u00e0 fu costituita dalle autoriparazioni, ma il suo spirito di innovatore non manc\u00f2 di apportare modifiche e migliorie alle vetture che passavano per la sua officina. Non solo, ma gi\u00e0 nella sua mente si deline\u00f2 la possibilit\u00e0 di intraprendere l'attivit\u00e0 di costruttore. I tre anni di esperienza alla Benz come direttore del reparto produzione portarono anche molte idee, tra cui la costruzione di un motore bicilindrico a cilindri paralleli dotato di un pistone supplementare all'interno di uno dei due cilindri che scorreva assieme al pistone normale per attutire le vibrazioni del motore stesso. Tale motore, denominato \"Sto\u00dffreiem Motor\" (cio\u00e8 \"motore esente da vibrazioni\" in tedesco), era inoltre caratterizzato dall'avere una camera di scoppio in comune tra i due cilindri, una sola valvola di aspirazione ed una sola valvola di scarico. L'accensione del motore era a magnete, secondo un principio ideato in precedenza dallo stesso Horch. La potenza massima era di 5 CV.&lt;br&gt;\nTale motore, montato in posizione anteriore su di un telaio a longheroni e traverse, diede vita alla \"Horch-Wagen\", prima autovettura della Casa tedesca (situata all'epoca ancora nella citt\u00e0 di Colonia) voluta da August Horch pi\u00f9 che altro per vagliare la possibilit\u00e0 di convertire l'attivit\u00e0 della sua azienda dal settore della autoriparazioni a quello della costruzione di autovetture.&lt;br&gt;\nL'avviamento del motore avveniva tramite manovella: questo fu tra i primi casi di applicazione della manovella ad un'autovettura, mentre la trasmissione della coppia motrice fu realizzata mediante una cinghia che portava il moto al retrotreno. Il cambio era a 3 marce e si interfacciava con il motore mediante una frizione a cono in pelle. Sia avantreno che retrotreno erano ad assale rigido con una molla a balestra per ogni ruota.&lt;br&gt;\nLa \"Horch-Wagen\" raggiungeva una velocit\u00e0 massima di 30\u00a0km/h: il primo esemplare fu ultimato nel novembre del 1900, dopodich\u00e9 ne vennero approntati altri nove esemplari, che a partire dalla primavera del 1901 furono venduti a clienti residenti nei dintorni di Colonia. Nei primi mesi del 1901 la \"Horch-Wagen\" diede riscontri positivi sulla possibilit\u00e0 della Horch di avviare l'attivit\u00e0 di costruttore. Perci\u00f2 il progetto fu abbandonato per dedicarsi alla prima Horch di regolare produzione, la 4/5PS."}
{"id": "4191616", "revid": "298229", "url": "https://it.wikipedia.org/wiki?curid=4191616", "title": "Thomas Kiely", "text": ""}
{"id": "4191621", "revid": "481666", "url": "https://it.wikipedia.org/wiki?curid=4191621", "title": "The Way of All Flesh (film 1927)", "text": ""}
{"id": "4191623", "revid": "47767", "url": "https://it.wikipedia.org/wiki?curid=4191623", "title": "Mano Argentata", "text": ""}
{"id": "4191625", "revid": "47767", "url": "https://it.wikipedia.org/wiki?curid=4191625", "title": "Mano Argentea", "text": ""}
{"id": "4191628", "revid": "729019", "url": "https://it.wikipedia.org/wiki?curid=4191628", "title": "UFC 105", "text": "UFC 105: Couture vs. Vera \u00e8 stato un evento di arti marziali miste tenuto dalla Ultimate Fighting Championship il 14 novembre 2009 presso il Evening News Arena di Manchester, Regno Unito.\nBackground.\nL'evento doveva inizialmente ospitare l'incontro valevole per la cintura dei pesi leggeri tra B.J. Penn e Diego Sanchez, ma tale match venne spostato all'evento UFC 107.\nDovevano lottare in questo evento anche Ant\u00f4nio Rog\u00e9rio Nogueira e Luiz Can\u00e9, ma l'incontro venne posticipato di data.\nDan Hardy avrebbe dovuto affrontare Kim Dong-Hyun, ma quest'ultimo si infortun\u00f2 e venne sostituito da Mike Swick per un match che vide in palio un posto come sfidante al campione dei pesi welter Georges St-Pierre.\nSalt\u00f2 anche l'incontro tra Peter Sobotta e DaMarques Johnson per impegni militari del primo.\nPremi.\nAi vincitori sono stati assegnati 40.000$ per i seguenti premi:"}
{"id": "4191629", "revid": "287204", "url": "https://it.wikipedia.org/wiki?curid=4191629", "title": "Tempio della Vittoria (Milano)", "text": "Il Tempio della Vittoria, o anche \"Sacrario dei Caduti Milanesi\" o \"Monumento ai caduti\", \u00e8 un complesso monumentale situato in largo Agostino Gemelli fra la zona absidale della basilica di Sant'Ambrogio e la sede dell'Universit\u00e0 Cattolica del Sacro Cuore nel centro di Milano.\nStoria.\nIl monumento, dedicato dalle Associazioni Combattentistiche alla memoria dei milanesi caduti durante la Grande Guerra, fu costruito su progetto dell'architetto Giovanni Muzio con la collaborazione di Alberto Alpago Novello, Tomaso Buzzi, Ottavio Cabiati e Gio Ponti fra il 1927 e il 1930 e venne inaugurato il 4 novembre 1928 con una grande cerimonia in cui il Duca d'Aosta, comandante della 3\u00aa Armata del Regio Esercito durante la prima guerra mondiale, lesse alla enorme folla presente, composta soprattutto da reduci, il testo del Bollettino della Vittoria del 1918. Sul sagrato del Tempio era collocato il gruppo scultoreo in gesso di Libero Andreotti dal titolo \"Ritorno dopo la vittoria\", poi non fuso in bronzo.\nGravemente danneggiato durante i pesanti bombardamenti su Milano del 1943, fu ricostruito dopo la guerra e ampliato nel 1973 con il grande Sacrario che si sviluppa su tre piani sotterranei su progetto di Mario Baccini e che contiene diecimila nomi di caduti scolpiti in bronzo e dove, in un ossario, sono tumulati i resti dei caduti milanesi.\nL'architettura e i simboli.\nIl tempio fu inaugurato il 4 novembre 1928 in occasione del primo decennale della fine della Prima guerra mondiale e della Vittoria contro gli Austriaci -evento da cui deriva il nome del monumento- ottenuta il 4 novembre 1918.\nIl complesso sorge su impianto ottagonale delimitato da un recinto di pietra nera che ripropone le medesime misure e il medesimo orientamento dell'atrio della Basilica di Sant'Ambrogio ed \u00e8 concepito in un percorso simbolico e allegorico preciso e onnipresente. \u00c8 edificato in marmo bianco di Musso, continuazione di una tradizione espressa nelle colonne di San Lorenzo e del Duomo; anche nella scelta del luogo ove il tempio sorge si riconosce la simbologia che accompagna tutta la struttura: il luogo \u00e8 infatti quello dove anticamente, nei pressi della Basilica di Sant'Ambrogio, si trovava il \"c\u0153meterium ad martyres\" - il cimitero dei martiri - dell'epoca paleocristiana a cui si ricollegano idealmente i soldati martiri della Grande Guerra. Una grande statua in bronzo e dorature alta quattro metri e mezzo in cui viene raffigurato il Santo che calpesta i sette vizi capitali, opera del 1928 di Adolfo Wildt, \u00e8 posta all'ingresso del mausoleo.\nGli otto lati della costruzione sono orientati in direzione delle otto porte di Milano a ricordare le vie attraverso le quali i soldati lasciarono la citt\u00e0 per unirsi alle truppe italiane; i quattro lati principali, occupati da quattro grandi archi a tutto sesto, recano simboli in forma di rilievo e di gruppi scultorei dedicati a ciascuno dei quattro anni di durata della guerra, con i nomi delle grandi battaglie sostenute dalle Forze Armate e la cui terra dei campi di battaglia \u00e8 conservata in urne di pietra nera poste fra una nicchie e l'altra; i quattro lati secondari, invece, simboleggiano i quattro elementi naturali - terra, acqua, fuoco, aria - e sono occupati da nicchie ad arco pi\u00f9 piccole sormontate da timpani triangolari di impostazione classica.\nBibliografia.\nPer una bibliografia completa sul monumento si veda:"}
{"id": "4191630", "revid": "279320", "url": "https://it.wikipedia.org/wiki?curid=4191630", "title": "UFC on Fox 4", "text": ""}
{"id": "4191631", "revid": "52452703", "url": "https://it.wikipedia.org/wiki?curid=4191631", "title": "Autostrada Bologna-Taranto", "text": ""}
{"id": "4191635", "revid": "52452742", "url": "https://it.wikipedia.org/wiki?curid=4191635", "title": "Autostrada Milano-Napoli", "text": ""}
{"id": "4191640", "revid": "579331", "url": "https://it.wikipedia.org/wiki?curid=4191640", "title": "Etichetta discografica major", "text": ""}
{"id": "4191643", "revid": "1543377", "url": "https://it.wikipedia.org/wiki?curid=4191643", "title": "Atletica leggera ai Giochi della III Olimpiade - Triathlon", "text": "La gara del triathlon dei Giochi della III Olimpiade si tenne dal 1\u00ba al 2 luglio 1904 a Saint Louis."}
{"id": "4191657", "revid": "228587", "url": "https://it.wikipedia.org/wiki?curid=4191657", "title": "Miss Mondo 2012", "text": "Miss Mondo 2012 \u00e8 stata la sessantaduesima edizione del concorso di bellezza Miss Mondo, e si \u00e8 svolto il 18 agosto 2012 presso il Dongsheng Fitness Center Stadium, ad Ordos City, nella Mongolia Interna, Cina. Centosedici concorrenti provenienti da tutto il mondo hanno gareggiato per la corona, che alla fine \u00e8 passata dalle mani della detentrice del titolo uscente, Ivian Sarcos del Venezuela a Yu Wenxia della Cina.\nFast Tracks.\nEventi speciali.\n\"Beach Fashion\".\nLe concorrenti qualificate per il titolo di Beach Fashion 2012 sono state annunciate il 2 agosto dopo una presentazione tenuta presso il Seven Star Lake Resort. La vincitrice \u00e8 stata annunciata durante la finale del 18 agosto.\n\"Performing Talent\".\nLe concorrenti qualificate per il titolo di Miss World Talent 2012 sono state annunciate il 21 luglio. Il 4 agosto sono state scelte le 16 semifinaliste e durante la finale dell'8 agosto sono state selezionale le 5 finaliste. La vincitrice \u00e8 stata annunciata durante la finale del 18 agosto.\n\"Sports &amp; Fitness\".\nLe concorrenti qualificate per il titolo di Miss World Sports &amp; Fitness 2012 sono state annunciate il 9 agosto, dopo dei provini tenuti il 7 agosto. Sono state scelte le 24 semifinaliste divise in quattro gruppi da sei che hanno gareggiato fra loro presso l'Ordos Stadium il 9 e 10 agosto in sei discipline sportive: corsa a navetta, salto in lungo, calci di rigore, corsa di 100 metri, staffetta e nuoto.\n\"Top Model\".\nLe concorrenti qualificate per il titolo di Miss World Top Model 2012 sono state annunciate il 23 luglio. Sono state selezionate quarantasette semifinaliste che avrebbero partecipato alla finale dell'evento il 12 agosto. La finale tenuta presso l'Erdos 1436 Fashion House ha visto le modelle sfilare con gli abiti della collezione \"Erdos 1436\". Le dieci finaliste sono state annunciate il 18 agosto.\n\"Beauty With A Purpose\".\nLa vincitrice del titolo di \"Miss World Beauty With A Purpose\" \u00e8 stata annunciata durante la serata finale del 18 agosto.\nTrasmissioni internazionali.\nInformazioni tratte da:\n Bonaire: Direct TV\n Cura\u00e7ao : TDS\nIsole del Pacifico: Star World\n Isole Vergini americane: Direct TV\n Nuova Caledonia: Star World\n Saba: Direct TV\n Sint Eustatius: Direct TV\n Sint Maarten - Ifelola Badejo: Direct TV\n Turks e Caicos: Direct TV"}
{"id": "4191658", "revid": "223320", "url": "https://it.wikipedia.org/wiki?curid=4191658", "title": "E! Entertainment", "text": ""}
{"id": "4191659", "revid": "1543377", "url": "https://it.wikipedia.org/wiki?curid=4191659", "title": "Atletica leggera ai Giochi della III Olimpiade - All around", "text": "La gara dell'all around dei Giochi della III Olimpiade si tenne il 4 luglio 1904 a Saint Louis.\nL'ufficializzazione da parte del CIO.\nLe gare di atletica leggera ai Giochi olimpici si tennero dal 20 agosto al 4 settembre 1904. La prova multipla fu organizzata invece il 4 luglio. Il motivo \u00e8 semplice: non apparteneva originariamente al programma olimpico. Ogni anno negli Stati Uniti il 4 luglio (Festa nazionale) si tenevano i campionati di atletica leggera. Siccome nel 1904 c'era la manifestazione olimpica, in quell'anno i campionati nazionali si tennero a Saint Louis. \nNei giorni del 4 e 5 luglio, quindi si disputarono le gare che assegnarono i titoli nazionali. Come tutti gli anni, fu prevista la prova multipla, che fu vinta dall'irlandese Thomas Kiely. I giornali di Saint Louis del 4 e del 5 luglio la descrissero come campionato nazionale. Lo stesso vincitore, nelle sue memorie, rifer\u00ec di aver partecipato al campionato americano.\nAi Giochi invece la prova multipla non fece parte del programma. Solamente nel 1954 il Comitato Olimpico Internazionale sanc\u00ec il carattere olimpico dell'\"All around\" del 4 luglio che, da quell'anno, entr\u00f2 a far parte del medagliere ufficiale."}
{"id": "4191660", "revid": "1305772", "url": "https://it.wikipedia.org/wiki?curid=4191660", "title": "Mobile Suit Gundam Arcade Game", "text": "Mobile Suit Gundam \u00e8 un gioco arcade sviluppato da Banpresto nel 1993. Il game \u00e8 un tipico picchiaduro alla Street Fighter basato sul franchise della serie Anime giapponese Gundam.\nStoria.\nAnno 0079 dello Universal Century;\u00e8 da pi\u00f9 di mezzo secolo che parte della popolazione terrestre si \u00e8 trasferita nello spazio vivendo in gigantesche colonie. Il gruppo di colonie pi\u00f9 lontano dalla terra, side 3, si autoproclama principato di Zeon e dichiara guerra alla federazione terrestre. Inizia cos\u00ec la guerra di un anno.\nModalit\u00e0 di gioco.\nNel videogioco bisogna sconfiggere nove sfidanti per arrivare alla fine e battere il Mobile Suit pi\u00f9 potente del principato di Zeon,lo Ziong. La modalit\u00e0 giocatore contro giocatore \u00e8 supportata. Per vincere lo scontro bisogna battere l'avversario due volte su tre con un tempo massimo di novantanove secondi a incontro. Gli scontri sono ambientati nelle varie locazioni dell'anime tipo: la colonia Texas, Belfast e Jaburo e sono stati usati molti \"Jingle\", effetti sonori e musiche di sottofondo originali della serie.\nMosse speciali.\nOgni Mobile Suit dispone di mosse speciali ottenibili premendo varie combinazioni fra tasti e joystick."}
{"id": "4191661", "revid": "228587", "url": "https://it.wikipedia.org/wiki?curid=4191661", "title": "Nicola Della Casa", "text": "Biografia.\nFiglio di Tommaso Della Casa, cattolico e liberale chiamato a rappresentare la famiglia Bernasconi alla direzione della cava Principessa Clotilde di Baveno, Nicola Della Casa nacque a Meride il 10 novembre 1843. Dopo un periodo di formazione a Firenze divenne un pioniere dell'industria del granito a Baveno.\nSi spos\u00f2 con Martina Fossati e dall'unione nacquero cinque figli. \nLa Premiata Ditta.\nLa Premiata Ditta Della Casa prese avvio dall'azienda Bernasconi-Camuzzi proseguendo nell'affitto della cava comunale Principessa Clotilde di Baveno, altro nome con cui era conosciuta la cava Montegrassi. L'escavazione della cava comunale da parte del Della Casa inizi\u00f2 nel 1874 e con il 1879 l'attivit\u00e0 pot\u00e9 fregiarsi del titolo di \u201cpremiata ditta\u201d con la possibilit\u00e0 di utilizzare lo stemma reale.\nLa ditta era direttamente gestita dal proprietario a cui si affiancavano validi collaboratori. Per lavori non usuali si ricorreva a ditte esterne. Solo dopo il 1890 si fece strada l'idea di una societ\u00e0 allargata a capitali stranieri con ditte scozzesi e svedesi.\nLa disputa per la concessione della cava e l'elezione ad assessore.\nLa Montegrassi, cava difficile ma tra le pi\u00f9 ricche di materiale pregiato, fu al centro di una contesa. L'anno precedente il 1888, anno di scadenza della concessione, un rivale in commerci, Valentino Adami, si fece avanti proponendo 4000 lire per la concessione. Le ostilit\u00e0 furono aperte con un virulento attacco giornalistico nel quale si inveiva contro \u00ab...il solito parassita di uno straniero che crede di dominare il paese...\u00bb.\nNe segu\u00ec una crisi comunale e le nuove elezioni videro una affermazione personale di Nicola Della Casa che divenne assessore al comune di Domo - Baveno. La disputa processuale si concluse con voto unanime del Consiglio Comunale che rinnov\u00f2 la concessione per altri venticinque anni.\nLe grandi Esposizioni Universali.\nNel periodo di massimo sviluppo industriale dalla seconda met\u00e0 dell'Ottocento all'inizio del Novecento la ditta Della Casa concorse a molte importanti esposizioni. Nel 1878 all'Esposizione Mondiale di Parigi e nel 1881 all'Esposizione di Milano dove ottenne la medaglia d'argento. A Genova ottenne il \u201cgran diploma d'onore\u201d per essere stato \u00abil primo in Italia ad applicare la lavorazione meccanica ai graniti\u00bb e a Torino nel 1884 la medaglia d'oro al valore industriale.\nLe innovazioni tecnologiche.\nIl Della Casa fu tra i primi sperimentatori di mine in caverna. La mina del 1886 che fece cadere 15.000 m\u00b3 di massi di granito con 200 quintali di polvere dalle cave di Baveno fu tra le pi\u00f9 potenti in Europa. Anche la lavorazione della pietra vide importanti innovazioni meccaniche con l'utilizzo di caldaie a vapore per dare forza motrice ai torni da lucidatura. Nella meccanizzazione della lavorazione della pietra Nicola Della Casa fu il primo in Italia ad applicare la lavorazione meccanica ai graniti.\nL'impegno sociale e politico.\nFece parte del consiglio direttivo dell'asilo voluto Charles e Clara Henfrey, appoggio la societ\u00e0 operaia e altri enti quali la Cooperativa di Consumo. Assillato da problemi di bilancio, diede ai suoi dipendenti medagliette spendibili a suo nome presso la Cooperativa. Fond\u00f2 la scuola di disegno. Fu per due anni presidente della Musica Cittadina. Caldeggi\u00f2 i progetti mai realizzati di una ferrovia dalle cave di Baveno alla riva del lago, e quello di una ferrovia da Baveno al Mottarone poi attuata a Stresa. All'attivit\u00e0 imprenditoriale affianc\u00f2 un'intensa partecipazione politica e una particolare attenzione ai vicini moti liberali tra Svizzera e Italia. Numerosi i legami e le amicizie in ambito liberale. Ebbe la stima di Felice Cavallotti, Cesare Correnti e Quintino Sella con cui condivise la passione per la mineralogia e per la montagna. Nella tradizione dell'impegno politico del padre Tommaso, nel 1890, venne eletto deputato nel Consiglio di Stato ticinese. fu eletto anche assessore al comune di Domo-Baveno.\nLa morte.\nNella sua villa, costruita dall'architetto ticinese Augusto Guidini, mor\u00ec improvvisamente nel 1894, a 51 anni. Dopo la sua prematura scomparsa, la ditta pass\u00f2 alla compagnia scozzese che egli aveva cercato di associare.\nAlla sua morte furono numerosi gli attestati di cordoglio del mondo intellettuale e politico dell'epoca. In terra confederata \u201cLa Gazzetta Ticinese\u201d, \u201cIl dovere\u201d, \u201cIl Bollettino Storico\u201d\nospitarono lunghi necrologi che, secondo le diverse tendenze politiche, facevano risaltare ora le doti imprenditoriali ora gli \u201cschietti principi liberali\u201d del Della Casa.\nIl commercio in Italia e all'estero: le forniture di granito rosa.\nNel mondo.\nInoltre Nicola Della Casa ha fornito granito di Baveno ad Anversa (piramide); Calcutta (monumento); ferrovia del Gottardo (paracarri); Marsiglia (monumento); Neuch\u00e2tel (monumento); inoltre risultano esportazioni in Turchia e Romania."}
{"id": "4191666", "revid": "106990", "url": "https://it.wikipedia.org/wiki?curid=4191666", "title": "Passacaglia e tema fugato in Do minore", "text": ""}
{"id": "4191667", "revid": "767487", "url": "https://it.wikipedia.org/wiki?curid=4191667", "title": "A Loss for Words", "text": "Gli A Loss for Words sono un gruppo musicale pop punk statunitense formatosi a Boston nel 2005. Dopo aver pubblicato qualche cover e due EP, la band ha debuttato ufficialmente nel 2009 con il suo primo album in studio \"The Kids Can't Lose\", seguito nel 2011 da \"No Sanctuary\"."}
{"id": "4191668", "revid": "767487", "url": "https://it.wikipedia.org/wiki?curid=4191668", "title": "The Reckoning Day", "text": "The Reckoning Day \u00e8 un film muto del 1918 diretto da Roy Clements che aveva come interpreti Belle Bennett, Jack Richardson, J. Barney Sherry, Tom Buckingham, Elinor Fair, Louise Lester, Lee Phelps, Lucille Desmond, Sidney De Gray, Joseph Bennett. Prodotto e distribuito dalla Triangle, \u00e8 considerato un film perduto.\nTrama.\nDurante la prima guerra mondiale, a Jane Whiting, giovane e brillante avvocato fidanzata con il senatore Wheeler, viene assegnato il compito di indagare su una banda di spie che stanno raccogliendo dei fondi destinati alla Germania attraverso una falsa organizzazione caritatevole.\nIl figlio di Wheeler, Frank, \u00e8 innamorato di Lola Schram la cui madre, simpatizzante per i tedeschi, ha spinto la figlia a lavorare per Frederick Kube, capo di una cellula spionistica. Quando Kube scopre la storia d'amore di Lola con Frank, ordina alla signora Schram di far rompere i due giovani. Lola confessa le sue attivit\u00e0 al fidanzato ma Kube la uccide, incolpando del delitto Frank.\nNel frattempo, Jane - con l'aiuto di Jimmy e Tilly Ware - scopre il quartier generale delle spie, riuscendo a far catturare la banda. Viene cos\u00ec riconosciuta anche l'innocenza di Frank, mentre Kube e i suoi vengono assicurati alla giustizia.\nProduzione.\nIl film fu prodotto dalla Triangle Film Corporation.\nDistribuzione.\nDistribuito dalla Triangle Distributing, usc\u00ec nelle sale cinematografiche statunitensi il 20 ottobre 1918. Non si conoscono copie ancora esistenti della pellicola che viene considerata presumibilmente perduta."}
{"id": "4191672", "revid": "599013", "url": "https://it.wikipedia.org/wiki?curid=4191672", "title": "Jan Kok", "text": "Nel 1908 prese parte alle Olimpiadi di Londra, dove i Paesi Bassi si classificarono al terzo posto."}
{"id": "4191673", "revid": "767487", "url": "https://it.wikipedia.org/wiki?curid=4191673", "title": "Pieter Cornelis Verhoek", "text": "Biografia.\nSecondo alcuni autori, tra cui il Pilkington e il Bryan, l'anno di nascita del Verhoek sarebbe 1642, anzich\u00e9 1633.\nFratello di Gijsbert Verhoek, studi\u00f2 dapprima la pittura su vetro con Jacob van der Ulft di Gorinchem e in seguito si form\u00f2 alla scuola di Abraham Hondius, dedicandosi soprattutto alla pittura di animali. Successivamente viaggi\u00f2 in Italia, dove ebbe modo di vedere e studiare attentamente le opere del Borgognone. Inizi\u00f2 cos\u00ec a dedicarsi con successo alla pittura di battaglie, producendo quadri sia di piccole che di grandi dimensioni.\nSi dedic\u00f2 altres\u00ec alla pittura di soggetti equestri e di paesaggi, in cui introduceva piccole figure secondo lo stile di Callot.\nFu, per un certo periodo, membro della confraternita \"Nil Volentibus Arduum\". Mattheus Brouerius van Nidek si occupava della pubblicazione delle sue poesie, la pi\u00f9 famosa delle quali era \"Carlo il Temerario\"."}
{"id": "4191683", "revid": "305330", "url": "https://it.wikipedia.org/wiki?curid=4191683", "title": "Syracuse University", "text": ""}
{"id": "4191685", "revid": "1494169", "url": "https://it.wikipedia.org/wiki?curid=4191685", "title": "Dio ci ha creato gratis", "text": ""}
{"id": "4191688", "revid": "6923", "url": "https://it.wikipedia.org/wiki?curid=4191688", "title": "Salame d'la doja", "text": "Il salame d'la doja (nome ufficiale) o salam dla doja (nome piemontese corretto secondo la grafia codificata), salame della duia (in italiano), a volte riportato con la grafia \"salam d'la duja\" o \"salam dla duja\", \u00e8 un insaccato tipico di Novara, Biella e Vercelli. Prende il nome dal contenitore dove viene lasciato a maturare, la \"doja\" (in latino \"dolium\"), che \u00e8 un boccale di terracotta.\nCaratteristiche tecniche.\nLe carni suine di prima scelta (spalla e pancetta, triti di banco,) sono macinate a grana media e condite con sale, pepe, aglio e vino rosso.\nIl salame, insaccato in budello di manzo, viene fatto maturare nella \"doja\", immerso nello strutto fuso, che gli consente di restare morbido a lungo. Alla maturazione segue la stagionatura della durata di circa un anno.\nDenominazione.\nIl \"Salam dla doja\" \u00e8 un prodotto agroalimentare tradizionale del Piemonte, inserito nell'elenco con deliberazione della Giunta regionale come \"Salame d'la doja\", mischiando italiano e piemontese con grafia errata in entrambe le lingue."}
{"id": "4191693", "revid": "793215", "url": "https://it.wikipedia.org/wiki?curid=4191693", "title": "Bernard C\u00e9sar Augustin Barsi", "text": "Biografia.\nMonsignor Bernard C\u00e9sar Augustin Barsi \u00e8 nato a Nizza il 4 agosto 1942.\nFormazione e ministero sacerdotale.\nDopo un breve periodo sotto le armi, \u00e8 stato impiegato del \"Tr\u00e9sor Public\" a Nizza dal 1960 al 1963. Nel 1963 si \u00e8 orientato verso il sacerdozio ed \u00e8 entrato nel seminario maggiore di Nizza dove ha studiato filosofia dal 1964 al 1966. Ha poi studiato teologia nel seminario di Marsiglia.\nIl 28 agosto 1968 \u00e8 stato ordinato presbitero per la diocesi di Nizza. In seguito \u00e8 stato vicario parrocchiale a Saint-Etienne-de Tin\u00e9e dal 1969 al 1972, educatore nel \"Foyer Saint Paul\" e membro dell'\u00e9quipe del Centro diocesano per le vocazioni dal 1972 al 1982, parroco della chiesa della Trinit\u00e0 e delle due parrocchie vicine di Cantaron e di Drap dal 1982 al 1985, decano di Paillon-Pays de Nice dal 1985 al 1991, vicario generale, con speciali responsabilit\u00e0 anche per quattro decanati della citt\u00e0 di Nizza ed il decanato di Mentone, responsabile della cooperazione missionaria, del diaconato, dell'insegnamento religioso, del catecumenato, della famiglia, della pastorale liturgica e della vita consacrata dal 1991 al 1997. Nel 1997 \u00e8 stato nominato moderatore della Curia diocesana e membro del consiglio diocesano per gli affari economici.\nIn seguito al trasferimento di monsignor Fran\u00e7ois de Sales Marie Adrien Saint-Macary dall'ufficio di vescovo di Nizza a quello di arcivescovo coadiutore di Rennes \u00e8 stato amministratore diocesano dal 1997 al 1998. Nel 1998 \u00e8 stato confermato dal nuovo vescovo Jean Bonfils nell'ufficio di vicario generale.\nMinistero episcopale.\nIl 16 maggio 2000 papa Giovanni Paolo II lo ha nominato arcivescovo di Monaco. Ha ricevuto l'ordinazione episcopale l'8 ottobre successivo dal vescovo di Nizza Jean Marie Louis Bonfils, coconsacranti l'arcivescovo metropolita di Rennes Fran\u00e7ois de Sales Marie Adrien Saint-Macary e l'arcivescovo emerito di Monaco Joseph-Marie Sardou.\nHa presieduto le esequie del principe Ranieri III il 15 aprile 2005, il matrimonio del principe Alberto II e Charl\u00e8ne Wittstock il 1\u00ba luglio 2011 e il battesimo dei principi Gabriella e Giacomo il 10 maggio 2015.\nNel novembre del 2012 ha effettuato la visita \"ad limina\".\nIl 21 gennaio 2020 papa Francesco ha accolto la sua rinuncia, presentata per raggiunti limiti di et\u00e0; gli \u00e8 succeduto Dominique-Marie David, del clero della diocesi di Nantes.\nPrese di posizione.\nProtezione dei cristiani in Oriente.\nMonsignor Barsi ha pi\u00f9 volte espresso il suo sostegno per i cristiani orientali e ha richiamato l'attenzione affermando: \"Per la situazione dei cristiani in alcuni paesi dell'Europa orientale e Gaza, in Siria e in Iraq. A Mosul contro di loro viene messa in atto una purificazione religiosa la massa viene messa contro di loro\".\nAlla riunione annuale del Consiglio delle conferenze dei vescovi d'Europa avvenuta nel Principato di Monaco il 9 ottobre 2016 monsignor Barsi e la Conferenza hanno adottato una chiara e forte presa di posizione per condannare la persecuzione dei cristiani nel mondo e le diverse forme di intolleranza o di discriminazione vissute dai cristiani in Europa.\nDenuncia della massoneria.\nMonsignor Barsi ha reagito con forza alla costituzione formale della Grand National Regular Lodge del Principato di Monaco avvenuta il 19 febbraio 2011, la prima dello Stato dove il cattolicesimo \u00e8 la religione di stato. \"I cattolici che fanno parte della massoneria sono in peccato grave e non possono avvicinarsi Santa Comunione\", ha dichiarato ricordando la condanna della massoneria dalla Chiesa cattolica.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4191694", "revid": "151734", "url": "https://it.wikipedia.org/wiki?curid=4191694", "title": "Apparato uditivo", "text": ""}
{"id": "4191696", "revid": "6923", "url": "https://it.wikipedia.org/wiki?curid=4191696", "title": "Chevrolet Cavalier", "text": "La Cavalier \u00e8 un'autovettura compact prodotta dalla Chevrolet dal 1982 al 2005.\nIl contesto.\nLa Cavalier sostitu\u00ec la Monza, che era un modello disponibile in versione coup\u00e9 due porte, hatchback tre porte e familiare tre porte, e che fu in produzione dal 1974 al 1980. Un'altra vettura dell'epoca, era l'economica Chevette, che fu invece mantenuta in listino anche se le vendite stavano calando, e venne sostituita da modelli pi\u00f9 compatti derivati da modelli di altri marchi, importati negli Stati Uniti dalla General Motors e commercializzati con marchio Chevrolet. La Monza e la Chevette erano a trazione posteriore, ma la tendenza del periodo a cavallo degli anni settanta e gli anni ottanta era indirizzata verso il lancio di modelli a trazione anteriore, come furono il Dodge Omni e la Honda Civic. La Ford e la Chrysler introdussero anch'esse dei nuovi modelli a trazione anteriore, e ci\u00f2 spinse la General Motors a fare altrettanto. Il compito, ampiamente coronato da successo, di assicurare alla General Motors una buona quota di mercato interno nel settore delle vetture compatte a trazione anteriore fu affidato proprio alla Cavalier. Essa fu disponibile in versione coup\u00e9 due porte, berlina quattro porte, familiare quattro porte, hatchback tre porte (che ebbe vita relativamente breve, e che sostitu\u00ec la Monza 2+2 hatchback) e la cabriolet due porte. La piccola Cavalier fu di aiuto anche per compensare le vendite a rilento della compatta Citation, che sostitu\u00ec la Nova.\nLa Cavalier era basata sul pianale J della General Motors, lo stesso impiegato in Europa dalla Opel Ascona C. Possedeva il motore montato anteriormente.\nLa prima serie: 1982-1987.\nLa Cavalier fu introdotta nel 1982. La scelta era tra due motori \"General Motors 122\" a quattro cilindri in linea e valvole in testa con alimentazione a carburatore. Le cilindrate disponibili erano 1,8 L e 2 L. Le carrozzerie offerte inizialmente furono berlina due e quattro porte, hatchback due porte e familiare quattro porte. La versione cabriolet due porte venne aggiunta nel 1983.\nNel 1983, sui motori della Cavalier, era possibile avere un sistema ad iniezione a corpo farfallato. Nel 1984 il modello fu oggetto di un lieve restyling, nell'occasione del quale vennero installati dei fanali anteriori rettangolari. Nel 1985 venne aggiunto all'offerta anche un motore V6 a 60\u00b0 da 2,8 L.\nLa Cavalier era quasi identica alla Pontiac Sunbird. Prima che il marchio Pontiac venne introdotto in Messico nel 1992, le Cavalier vennero vendute nel paese nordamericano con i pannelli della Sunbird.\nI cambi offerti sulla Cavalier furono manuali a quattro o cinque rapporti, oppure automatici a tre velocit\u00e0.\nQuesta serie di Cavalier venne assemblata a Lordstown, Lansing, Janesville, Ramos Arizpe, South Gate (solo nel 1982) e Kansas City.\nLa seconda serie: 1988-1994.\nLa Cavalier fu rivista nel 1988. La versione hatchback due porte fu tolta dall'offerta, mentre la coup\u00e9, la berlina, la cabriolet e la familiare vennero conservate. La berlina e la familiare rimasero immutate nella parte posteriore, mentre l'esterno della coup\u00e9 fu ridisegnato. In questo modo la coup\u00e9 e la berlina vennero dotate di una parte posteriore differente. Nel 1988 furono disponibili tre livelli di allestimento, \"VL\", \"RS\", e \"Z24\". La cabriolet fu offerta solo con l'allestimento \"Z24\". L'allestimento \"VL\" e \"RS\" avevano installato di serie un motore \"General Motors 122\" a quattro cilindri in linea da 2 L di cilindrata che erogava 90 CV di potenza, mentre il propulsore V6 a 60\u00b0 da 2,8 L sviluppante 125 CV era offerto come \"optional\" sull'allestimento \"RS\", ed era montato di serie sull'allestimento \"RS\". Con tutti gli allestimenti, il cambio montato di serie era manuale a cinque rapporti, mentre il cambio automatico a tre velocit\u00e0 era offerto come \"optional\". Sulle \"RS\" e sulle \"Z24\" era disponibile il cruscotto elettronico.\nNel 1989, il piantone dello sterzo fu riprogettato e venne reso regolabile. Per i passeggeri posteriori, ora le cinture di sicurezza erano fissate in tre punti. Il motore V6 fu potenziato a 130 CV.\nNel 1990 la cilindrata del motore base portata da 2 L a 2,2 L, e la potenza crebbe a 95 CV. Anche il motore V6 fu ingrandito; la cilindrata ora era di 3,1 L e la potenza erogata 140 CV. La versione cabriolet fu tolta dal mercato per prevenire la concorrenza alla pianificata Beretta cabriolet. Comunque, quest'ultima fu accantonata quando ormai era troppo tardi, cio\u00e8 prima che la Cavalier cabriolet del 1990 potesse essere preparata.\nLa Cavalier fu oggetto di un importante restyling nel 1991, che coinvolse il cofano, i paraurti, i fanali anteriori, i copricerchioni e gli interni. Il sistema di raffreddamento fu riprogettato, ed ora immetteva aria dal paraurti, e ci\u00f2 diede alla calandra ed al paraurti una forma che faceva assomigliare il muso della vettura a quello della prima serie della Ford Taurus. I nuovi paraurti non erano verniciati, anche se la tintura fosse disponibile come \"optional\" in grigio, nero o bianco. La verniciatura in tinta fu offerta pi\u00f9 tardi. La \"Z24\" non ebbe queste opzioni grazie ad un kit di carrozzeria in tinta. Sulle \"Z24\" era possibile avere, tra gli \"optional\", il sedile anteriore regolabile in altezza ed il lettore CD. Il pianale e gli allestimenti furono confermati, mentre la cabriolet fu proposta a met\u00e0 dello stesso anno solo in allestimento \"RS\" e con il motore V6.\nNel 1992 al motore da 2,2 L fu installato un sistema d'iniezione elettronica multipoint che increment\u00f2 la potenza erogata a 110 CV. La versione cabriolet era ora disponibile con gli allestimenti \"RS\" e \"Z24\", e con il motore V6 che era opzionale sulla prima versione ed offerto di serie sulla seconda. Tra l'equipaggiamento disponibile di serie c'era l'ABS, che era stato progettato dall'ACDelco, e la chiusura centralizzata, che possedeva una funzione che chiudeva automaticamente le porte quando la vettura usciva da un parcheggio oppure se procedeva ad una velocit\u00e0 superiore a 8 miglia orarie (quest'ultimo caso era contemplato solo se gli esemplari in questione erano dotati di cambio manuale).\nNel 1993 la Cavalier fu oggetto di cambiamenti minimi. Le cabriolet ebbero in dotazione un lunotto in vetro. Tra gli \"optional\" era presente lo sbrinatore. Inoltre, la General Motors dot\u00f2 la Cavalier di una nuova calandra.\nLe Cavalier del 1994 ebbero pochissimi aggiornamenti poich\u00e9 una nuova generazione del modello era in fase di sviluppo. L'allestimento \"VL\" fu tolto per la versione familiare, mentre l'alimentazione di carburante per il motore da 2,2 L fu migliorata con l'installazione di un sistema di iniezione elettronica sequenziale, che port\u00f2 la potenza massima a raggiungere i 120 CV. Altri cambiamenti furono la riprogettazione dell'interfaccia del climatizzatore e del sistema di chiusura delle portiere; queste ultime erano chiuse automaticamente quando il guidatore innestava la prima marcia del cambio, ma venivano aperte quando la vettura veniva spenta.\nQuesta serie di Cavalier venne assemblata a Lordstown, Lansing e Ramos Arizpe.\nLa terza serie: 1995-2005.\nLa Cavalier fu oggetto del primo restyling completo nel 1995. Il modello fu ingrandito ed ora possedeva una linea pi\u00f9 moderna. Alcune caratteristiche della serie precedente furono conservate, come la bassa linea di cintura delle coup\u00e9. Le carrozzerie offerte furono coup\u00e9, berlina e cabriolet, mentre la familiare venne tolta dal listino. I motori offerti furono solamente a quattro cilindri in linea. Il motore opzionale V6, offerto sulla serie precedente, fu tolto dal mercato.\nNel 1996, la Cavalier \"Z24\" ricevette un nuovo motore da 2,4 L di cilindrata. Questo propulsore erogava 150 CV di potenza e 210 N\u2022m di coppia, e fu offerto fino al 2002. Nel 1999 la Cavalier perse la dicitura \"CHEVROLET\" applicata sul bagagliaio. Questo motore era accoppiato con un cambio manuale Getrag F23 a cinque rapporti. La \"Z24\" fu commercializzata solo come coup\u00e9 a due porte fino al 2000, e presentava delle sospensioni sportive, pneumatici da 16 pollici, cerchioni in lega e degli accessori elettronici aggiuntivi. Modifiche estetiche furono un kit di grembialature per la carrozzeria ed un piccolo spoiler posteriore. Nel 2000 debutt\u00f2 la \"Z24\" quattro porte berlina, che aveva la stessa meccanica di quella precedente, ma era dotata di corpo vettura meno sportivo. L'allestimento \"Z24\" ricevette alcuni aggiornamenti, tra cui una barra antirollio anteriore e delle sospensioni FE2 sportive (che migliorarono la guidabilit\u00e0), oltre all'ABS. Nel 2003 la Cavalier \"Z24\" fu tolta dal listino e venne rimpiazzata dalla \"LS\", che aveva installato un motore da 2,2 L. Esso erogava 150 CV di potenza e 200 N\u2022m di coppia. Questo motore aveva dei consumi di carburante relativamente bassi, perlomeno rispetto ai propulsori precedenti. Questo motore continu\u00f2 ad essere offerto fino al 2005, quando la Cavalier venne sostituita dalla Chevrolet Cobalt.\nPer l'allestimento \"Z24\" era anche offerto un pacchetto formato da un motore sovralimentato ed altri accessori, che erano per\u00f2 installati esclusivamente dai concessionari del gruppo General Motors. Questo pacchetto faceva aumentare la potenza del motore a 190 CV e la coppia a 264 N\u2022m.\nI cambi offerti furono manuali a cinque rapporti ed automatici a tre e quattro velocit\u00e0.\nLa terza ed ultima serie di Cavalier fu oggetto di due restyling, uno nel 2000 ed un altro nel 2003. Questa serie di Cavalier venne assemblata a Lordstown, Lansing e Ramos Arizpe.\nLa produzione termin\u00f2 il 6 ottobre 2004, ma i modelli furono in vendita anche l'anno successivo.\nLa Toyota Cavalier.\nCome parte di un pi\u00f9 vasto sforzo per evitare ulteriori restrizioni alle importazioni verso gli Stati Uniti, la terza serie di Cavalier fu venduta in Giappone dalla Toyota, grazie ad una joint-venture stipulata gi\u00e0 nel 1984 per la rimarchiatura delle vetture dei 2 gruppi, a cominciare dalla Toyota Corolla E80. La Toyota Cavalier era ottenuta tramite badge engineering dal modello Chevrolet, e fu realizzato come contropartita per la Geo/Chevrolet Prizm.\nLa Toyota Cavalier fu prodotta dalla General Motors negli Stati Uniti e venduta in Giappone dal 1995 al 2000."}
{"id": "4191698", "revid": "1568601", "url": "https://it.wikipedia.org/wiki?curid=4191698", "title": "Catena Mangart-Jalovec", "text": "La Catena Mangart-Jalovec (in sloveno \"Greben Mangart-Jalovec\") \u00e8 un massiccio montuoso delle Alpi Giulie, posto in Italia (Friuli-Venezia Giulia) ed in Slovenia, prendendo il nome dalle due montagne pi\u00f9 significative: il Mangart e il Monte Gialuz (\"Jalovec\").\nCollocazione.\nSecondo le definizioni della SOIUSA la Catena Mangart-Jalovec ha i seguenti limiti geografici: Passo del Predil, Val del Rio del Lago, torrente Rio Bianco, Passo di Rate\u010de, Passo della Moistrocca, Val Trenta, torrente Coritenza, Passo del Predil.\nEssa raccoglie la parte centro-nord delle Alpi Giulie.\nClassificazione.\nLa SOIUSA definisce la Catena Mangart-Jalovec come un supergruppo alpino e vi attribuisce la seguente classificazione:\nSuddivisione.\nLa Catena Mangart-Jalovec viene suddivisa in due gruppi e otto sottogruppi:\nMontagne.\nLe montagne principali appartenenti alla Catena Mangart-Jalovec sono:"}
{"id": "4191701", "revid": "1543377", "url": "https://it.wikipedia.org/wiki?curid=4191701", "title": "Chiesa di San Francesco di Paola (Milano)", "text": "La chiesa di San Francesco di Paola \u00e8 un luogo di culto cattolico situato nel centro storico di Milano, in via Manzoni; su di esso insiste l'omonima parrocchia di rito ambrosiano, appartenente all'arcidiocesi di Milano.\nStoria.\nI frati dell'Ordine dei Minimi ottennero, nel 1675, la chiesa di Sant'Anastasia e l'annesso convento, ove avevano gi\u00e0 risieduto tra il 1599 e gli anni 1620; il complesso era situato lungo il corso di Porta Nuova, all'angolo con la contrada del Monte.\nNel 1727 iniziarono i lavori per l'ampliamento del convento, che non vennero mai portati a termine (fu, infatti, completata solo un'ala); contestualmente a ci\u00f2, l'architetto Marco Bianchi ebbe l'incarico di progettare una nuova e pi\u00f9 grande chiesa, intitolata al fondatore dell'Ordine dei Minimi, san Francesco di Paola. La costruzione inizi\u00f2 nel 1728 e il tempio venne consacrato il 22 settembre 1735, terminato nella parte strutturale ma non nell'apparato decorativo. La facciata rimase infatti incompiuta nell'ordine superiore, composto della sola struttura in mattoni rossi fino al 1891.\nPer tutto il XVIII secolo e il secolo successivo l'edificio venne progressivamente abbellito nell'interno: tra il 1749 e il 1753, ad opera di Giuseppe Buzzi, venne realizzato l'altare maggiore; la decorazione del presbiterio nel 1868; la facciata, rimasta incompiuta nella parte superiore, fu completata su progetto di Emilio Alemagna nel 1891.\nIl convento venne soppresso nel 1804 e da allora la chiesa, elevata a parrocchia nel 1787, venne affidata al clero diocesano.\nDescrizione.\nEsterno.\nLa facciata d\u00e0 su via Manzoni ed \u00e8 preceduta da un sagrato rialzato di alcuni gradini rispetto al piano della strada, portato a termine nel 1739. Il prospetto, incompiuto nel 1735 (anno di consacrazione e apertura al culto della chiesa), venne completato nel 1891 in stile barocco su progetto di Emilio Alemagna, dopo che nel 1839 era stata bocciata una proposta dell'architetto Carlo Amati. Il lavori della nuova fronte cominciarono nell'agosto del 1889 grazie a una sottoscrizione dei parrocchiani raccolta dal parroco don Stefano Sormani; l'architetto Alemagna, che prest\u00f2 gratuitamente la propria opera, fu scelto per la sua esperienza come interprete nell'architettura dei due secoli precedenti. Verso la fine del 1891 i lavori erano terminati per una spesa complessiva di Lire.\nLa facciata dell'Alemagna ha una forma curva concava ed \u00e8 suddivisa in due ordini da un cornicione aggettante; il primo piano presenta tre portali sormontati da fastigi e da finestre dalle forme ellittiche; \u00e8 complessivamente scandito da otto lesene corinzie. L'ordine superiore \u00e8 centrato su un finestrone fastosamente decorato e sormontato da uno stemma recante il motto latino \"CHARITAS\" del santo titolare della chiesa, ai lati sono presenti due terrazzi con balaustre che sorreggono due statue della \"Fede\" e della \"Speranza\".\nAlle spalle della chiesa, sulla destra, si eleva la torre campanaria, che termina in alto con un cupolino; la cella si apre su ciascun lato con una monofora ad arco a tutto sesto, ed ospita un concerto di cinque campane in \"Mi\u266d\" fuse da Luigi e Giorgio Ottolina di Seregno nel 1949 ed azionate esclusivamente a corda.\nInterno.\nInternamente, la chiesa \u00e8 caratterizzata da una particolare pianta che richiama la sagoma di un contrabbasso: essa \u00e8 formata da un'unica navata a pianta rettangolare con gli angoli smussati, e da una profonda abside ove trovano luogo il presbiterio e il coro.\nLe pareti dell'aula, movimentate da concavit\u00e0, sono decorate da gruppi di grandi lesene corinzie dai capitelli dorati, alternate alle cappelle laterali, due per lato; la volta \u00e8 decorata con l'affresco \"Gloria di san Francesco di Paola\" di Carlo Maria Giudici mentre, al di sopra delle porte laterali, vi sono gli ovali scolpiti di Giuseppe Perego raffiguranti \"Miracoli di san Francesco di Paola\".\nNel presbiterio, delimitato da una balaustra marmorea, si trova l'altare maggiore in marmi policromi, realizzato tra il 1749 e il 1753 da Giuseppe Buzzi, con al centro dell'ancona una pala raffigurante il santo dedicatario della chiesa. Nell'abside, lungo le pareti, su due ordini, vi sono gli stalli lignei del coro.\nOrgani.\nNella chiesa si trovano due organi: il maggiore, in stato di abbandono da decenni, si articola in due corpi (uno sulla cantoria in controfacciata, entro la cassa del precedente strumento Serassi, uno entro una nicchia nell'abside, al di sopra del coro) fu costruito nel 1924 dalla ditta Balbiani-Vegezzi Bossi (Milano) ed inaugurato lo stesso anno da Marco Enrico Bossi.\nIn abside si trova poi un organo positivo a cinque registri, costruito alla fine del XX secolo da Gianfranco Torri (Cesano Boscone)."}
{"id": "4191703", "revid": "84184", "url": "https://it.wikipedia.org/wiki?curid=4191703", "title": "Operazione Noah", "text": "L'operazione Noah \u00e8 stata un'azione svolta dalle forze israeliane, nella notte tra il 25 e il 26 dicembre 1969, con cui la Marina israeliana \u00e8 riuscita a portare in patria cinque motocannoniere del tipo Sa'ar, all'ancora nel porto francese di Cherbourg, la cui consegna era stata bloccata dal presidente francese De Gaulle creando un caso diplomatico tra Francia e Israele.\nStoria.\nIn seguito alla guerra dei sei giorni De Gaulle decret\u00f2 l'embargo delle armi ad Israele, interrompendo per prima cosa la fornitura dei caccia Mirage, ma tale clausola al momento escludeva le motocannoniere il cui contratto era stato siglato precedentemente e che venivano consegnate prive di armamento.\nIsraele aveva ordinato ai cantieri francesi dodici motocannoniere del tipo Sa'ar costruite e assemblate nei cantieri navali CMN a Cherbourg e regolarmente pagate dal governo israeliano. Tuttavia in quegli anni le relazioni tra i due stati entrarono in crisi e proprio le vicende legate alla consegna delle motocannoniere sanc\u00ec di fatto la fine dell'alleanza tra la Francia e lo stato ebraico. L'alleanza venne stretta negli anni cinquanta, in concomitanza con la Guerra in Algeria e fu rafforzata dalla comune avversione nei confronti il governo di Nasser in Egitto e tale comunanza di interessi sfoci\u00f2 nell'impresa di Suez del 1956. La conclusione della vicenda algerina e il bisogno di De Gaulle di recuperare consensi nel mondo arabo, condusse Parigi, nella seconda met\u00e0 degli anni sessanta, a una politica di contrasto con Israele.\nLe cose per\u00f2 alla fine del 1968 presero una piega pi\u00f9 grave per gli israeliani. Il 26 dicembre due terroristi del Fronte Popolare per la Liberazione della Palestina avevano attaccato un aereo della compagnia di bandiera israeliana El Al all'aeroporto di Atene, uccidendo un meccanico israeliano, causando l'immediata rappresaglia delle Forze di difesa israeliane, che la notte del 29 dicembre attaccarono l'aeroporto libanese di Beirut, distruggendo al suolo 14 aerei appartenenti alla \"Lebanese International Airways\", alla Middle East Airlines e alla Trans Mediterranean Airways.\nDopo che le prime cinque motocannoniere erano gi\u00e0 state consegnate, in seguito al verificarsi di questo attacco De Gaulle dichiar\u00f2 che l'embargo sarebbe stato totale e questo significava anche per le navi in consegna a Cherbourg che erano gi\u00e0 state pagate dal governo israeliano. Il 14 gennaio 1969 intanto, una settimana dopo che era stato decretato l'embargo, altre due motocannoniere con i loro equipaggi a bordo, dopo avere issato la bandiera israeliana, lasciarono il porto francese per dirigersi verso Israele. Le autorit\u00e0 portuali di Cherbourg infatti ricevettero una lettera di istruzioni da Parigi solamente due giorni dopo che le navi avevano lasciato il porto della cittadina francese e mentre volavano accuse tra il governo di Parigi e le autorit\u00e0 portuali di Cherbourg, la costruzione delle ultimi cinque motovedette \u00e8 proseguita come se nulla fosse accaduto, con la supervisione del personale israeliano, e quando le navi erano ormai pronte, forze militari francesi ed autorit\u00e0 doganali, infastidite da accuse di negligenza e complicit\u00e0 tennero d'occhio le navi.\nGli israeliani non avevano alcuna intenzione di rinunciare alle loro imbarcazioni, e avrebbero cercato in tutti i modi di ottenerle, ma Israele non voleva peggiorare i rapporti diplomatici con la Francia gi\u00e0 molto complicati per la questione, ma in quel momento la guerra di logoramento era in pieno svolgimento, e gli egiziani non avevano difficolt\u00e0 di ottenere armamenti avanzati dai sovietici, mentre le cinque motovedette erano bloccate e gli ordini dei Mirage, gi\u00e0 pagati dagli israeliani, inevasi. Gli israeliani decisero cos\u00ec di prendersi le imbarcazioni in un modo da non insospettire i francesi.\nL'ammiraglio Mordechai Limon, ufficiale della riserva e responsabile del contratto di acquisto delle navi, organizz\u00f2 un blitz, mirato a portare in patria le cinque motocannoniere. Durante la notte tra il 25 e il 26 dicembre 1969 le cinque motocannoniere vennero fatte uscire segretamente da Cherbourg, manovrate da marinai israeliani in abiti civili, entrati in Francia sotto mentite spoglie, in quanto il Governo francese era stato precedentemente ingannato, facendo credere che le navi erano state comprate da una societ\u00e0 di trivellazione norvegese. A tale scopo gli israeliani avevano costituito a Panama una Front Company norvegese che si occupava di trivellazioni marine con la complicit\u00e0 dell'uomo d'affari norvegese Martin Siem, e quando la cosa fu scoperta era ormai troppo tardi e il 1\u00ba gennaio 1970, le cinque unit\u00e0 navali fecero il loro ingresso nel porto di Haifa. La beffa irrit\u00f2 enormemente la Francia che chiese inutilmente a Israele la restituzione delle navi, facendo cos\u00ec crollare le relazioni fra i due paesi al livello minimo. Israele, completata cosi la flotta di motocannoniere, cominci\u00f2 a studiare lo sviluppo di un moderno missile con cui equipaggiare queste unit\u00e0 navali convertendole in motomissilistiche e contrastare le omologhe egiziane armate del micidiale Styx con il quale gli egiziani avevano affondato il cacciatorpediniere israeliano Eilat. Il risultato di questa ricerca fu il missile Gabriel, che avrebbe dato ottima prova sul campo durante la guerra del Kippur nella battaglia di Latakia e nella battaglia di Damietta."}
{"id": "4191706", "revid": "838137", "url": "https://it.wikipedia.org/wiki?curid=4191706", "title": "Joseph-Marie Sardou", "text": "Biografia.\nMonsignor Joseph-Marie Sardou nacque a Marsiglia il 25 ottobre 1922.\nFormazione e ministero sacerdotale.\nIl 12 marzo 1949 fu ordinato presbitero per la Congregazione del Sacro Cuore di Ges\u00f9. Nel 1957 fu eletto procuratore generale del suo ordine. Nel 1962 fond\u00f2 la parrocchia romana di San Cirillo Alessandrino situata nella zona di Tor Sapienza, in viale Giorgio Morandi. Nel 1980 fu eletto superiore generale della Congregazione del Sacro Cuore di Ges\u00f9.\nMinistero episcopale.\nIl 31 maggio 1985 papa Giovanni Paolo II lo nomin\u00f2 arcivescovo di Monaco. Ricevette l'ordinazione episcopale il 30 settembre successivo nella cattedrale dell'Immacolata Concezione a Monaco dal cardinale Bernardin Gantin, prefetto della Congregazione per i vescovi, coconsacranti l'arcivescovo-vescovo di Strasburgo Charles-Amarin Brand e il vescovo ausiliare di Marsiglia Louis Jean Dufaux. Fu il primo e finora l'unico vescovo del suo ordine.\nConsacr\u00f2 la nuova parrocchia di San Nicola nel quartiere di Fontvieille.\nIl 16 maggio 2000 papa Giovanni Paolo II accett\u00f2 la sua rinuncia al governo pastorale dell'arcidiocesi per raggiunti limiti di et\u00e0. Si trasfer\u00ec quindi a Roma, presso la parrocchia di San Cirillo Alessandrino.\nMor\u00ec a Roma il 19 settembre 2009 dopo una lunga malattia all'et\u00e0 di 86 anni. Il suo corpo fu successivamente trasferito a Monaco dove venne esposto in una delle cappelle laterali della cattedrale dell'Immacolata Concezione. Le esequie si tennero il 30 settembre alle ore 10.30 e furono presiedute da monsignor Bernard Barsi. La celebrazione vide la partecipazione, tra gli altri, del principe Alberto II di Monaco. Al termine del rito fu sepolto nella cripta dei vescovi sotto la cappella del Santissimo Sacramento.\nGenealogia episcopale.\nLa genealogia episcopale \u00e8:"}
{"id": "4191707", "revid": "144796", "url": "https://it.wikipedia.org/wiki?curid=4191707", "title": "Bernard Barsi", "text": ""}
{"id": "4191708", "revid": "144796", "url": "https://it.wikipedia.org/wiki?curid=4191708", "title": "Joseph Sardou", "text": ""}
{"id": "4191709", "revid": "1718925", "url": "https://it.wikipedia.org/wiki?curid=4191709", "title": "Benjamin Graham", "text": "Graham \u00e8 considerato il primo economista ad aver sviluppato la teoria del value investing, un approccio agli investimenti che ha iniziato a insegnare alla Columbia Business School nel 1928 e in seguito raffinata con David Dodd nelle varie edizioni del libro \"Security Analysis\". \nBiografia.\nNacque a Londra nel 1894 con il nome di Benjamin Grossbaum da genitori ebrei, Isaac M. Grossbaum e Dorothy Gerad, i quali emigrarono negli Stati Uniti quando lui aveva solo un anno, stabilendosi poi a New York, dove Isaac avvi\u00f2 un'attivit\u00e0 di import-export. Nel 1903 Isaac Grossbaum mor\u00ec e sua moglie Dorothy dovette crescere da sola i figli Benjamin e i pi\u00f9 giovani Leon e Victor; come se non bastasse, nel 1907 la Bank Panic la derub\u00f2 dei suoi risparmi, lasciando la famiglia in gravi difficolt\u00e0 economiche e costringendola a trasferirsi dal fratello di Dorothy, Maurice Gerad. \nCarriera.\nEssendo un brillante studente, Graham entr\u00f2 alla Columbia University con una borsa di studio e nel 1914, all'et\u00e0 di 20 anni, consegu\u00ec una laurea in Scienze. Aveva un'ottima conoscenza del greco e del latino, pur nutrendo un profondo interesse per la matematica e la filosofia. Alcune settimane prima della sua laurea, l'universit\u00e0 gli aveva offerto una cattedra in tre facolt\u00e0 diverse (filosofia greca e latina, inglese e matematica) e sebbene il lavoro gli avrebbe dato la sicurezza economica, egli declin\u00f2 l'offerta. Nonostante la sua formazione fosse lontana dal mondo degli affari, egli cominci\u00f2 a lavorare a Wall Street come messenger (\"commesso\") per la societ\u00e0 di brokeraggio Newburger, Henderson &amp; Loeb, affiggendo obbligazioni e quotazioni su una lavagna per 12 $ alla settimana; a quei tempi, quello di Graham era considerato un passo rivoluzionario, dal momento che all'epoca i laureati non consideravano la borsa valori come un'opzione di carriera. D'altra parte, grazie al suo acume, egli riusc\u00ec ben presto a conquistare la fiducia dei proprietari e fu promosso alla stesura dei rapporti. Nel 1919, all'et\u00e0 di 25 anni, Graham guadagnava gi\u00e0 600.000 $ l'anno, che equivalgono a circa 8 milioni di dollari del 2012. Scalando rapidamente la gerarchia aziendale, nel 1920 egli divenne infine socio dello studio e qualche tempo dopo decise di cambiare il suo cognome da Grossbaum a Graham per adattarsi all'ambiente di Wall Street. \nLa Graham-Newman Partnership.\nNel 1926, all'et\u00e0 di 32 anni, Graham fond\u00f2 insieme a Jerome Newman la Graham-Newman Partnership, la societ\u00e0 d'investimento che circa 30 anni pi\u00f9 tardi avrebbe assunto Warren Buffett. Grazie all'adozione di strategie radicali (i due soci erano soliti scommettere sul rialzo del prezzo di un titolo e contemporaneamente sul ribasso del prezzo di un altro titolo, in modo da sfruttare a pieno le risorse disponibili, senza tenere riserve di denaro contante), la societ\u00e0 non solo salvaguard\u00f2 il capitale dei clienti, ma consent\u00ec loro di avere un ritorno del 670% nei successivi 10 anni, registrando una performance superiore del 40% rispetto ai principali fondi comuni d'investimento dell'epoca. Nel 1928 entr\u00f2 a far parte della Columbia Business School come membro della facolt\u00e0, carica che mantenne fino al 1955. \nNel 1929, dopo il crollo della Borsa di Wall Street, la Graham-Newman Partnership perse la grande parte delle proprie azioni, ma riusc\u00ec a rimanere a galla negli anni della Grande Depressione e a recuperare i propri asset; da allora fino al 1956 la societ\u00e0 non sub\u00ec pi\u00f9 alcuna perdita, godendo anzi di un rendimento medio annuo del 17%. Naturalmente tale esperienza mise in difficolt\u00e0 Graham, ma con il senno di poi si rivel\u00f2 fondamentale, dal momento che gli avrebbe fornito l'ispirazione necessaria per scrivere il suo primo libro. Nel 1930, infatti, insieme a David Dodd, all'epoca anch'egli docente alla Columbia University, inizi\u00f2 a lavorare alla stesura di quello che sarebbe diventato il trattato esemplare sull'approccio prudente all'investimento, vale a dire \"Security Analysis\", uscito quattro anni dopo, nel 1934. Si trattava del primo libro in assoluto ad affrontare sistematicamente lo studio degli investimenti, tant'\u00e8 che sul New York Times Louis Rich defin\u00ec il saggio come \"il frutto pieno, maturo, scrupoloso e assolutamente meritorio di analisi scientifica e sagacia empirica\". \nNel 1948, la Graham-Newman Partnership acquis\u00ec la Government Employees Insurance Co., una compagnia assicurativa privata (nonostante il nome \"Government\"). Dal momento che non era possibile per un fondo di investimento possedere una compagnia assicurativa, essa fu trasformata in una public company, distribuendo azioni tra gli investitori. Nel 1949 Graham pubblic\u00f2 \"The Intelligent Investor\", da molti considerato il libro di riferimento per chi applica le teorie del value investing; Warren Buffett lo avrebbe in seguito definito \"il miglior libro sugli investimenti mai scritto\". Nel contempo egli continu\u00f2 a giocare un ruolo chiave nel mercato azionario, acquistando azioni che erano scambiate ad un prezzo inferiore al valore di liquidazione delle societ\u00e0 e minimizzando cos\u00ec il rischio di un ribasso. \nNel 1956 Graham sciolse la societ\u00e0 con Newman e si ritir\u00f2 dal mercato azionario, ma il suo interesse per quest'ultimo non svan\u00ec affatto, tant'\u00e8 che avrebbe trascorso gran parte della propria vita da pensionato elaborando formule semplificate che avrebbero aiutato gli investitori medi ad investire in azioni; inoltre, egli scrisse molto a proposito delle politiche monetarie. \nUltimi anni.\nIn seguito allo scioglimento della societ\u00e0, Graham si trasfer\u00ec in California, pur mantenendo la propria casa a New York, e insegn\u00f2 alla University of California, Los Angeles e anche alla Anderson School of Management (Nuovo Messico). Dopo la morte di suo figlio nel 1954, Graham ebbe una relazione con la fidanzata del suo defunto figlio Marie Louise \"Malou\" Amingues (la quale era 20 anni pi\u00f9 grande di suo figlio) ed era solito andare frequentemente in Francia per farle visita; in seguito egli si separ\u00f2 da sua moglie Estey e and\u00f2 a vivere insieme a Marie Louise in Francia, dove avrebbe trascorso i suoi ultimi anni di vita. Il 21 settembre 1976 Graham mor\u00ec a Aix-en-Provence all'et\u00e0 di 82 anni. \nFilosofia d'investimento.\nIl suo primo libro, \"Security Analysis\", scritto insieme a David Dodd, fu pubblicato nel 1934. Insieme a \"The Intelligent Investor\", pubblicato nel 1949, \u00e8 uno dei capolavori di Graham. Warren Buffett descrive The Intelligent Investor come \"il miglior libro sull'investimento mai scritto\". Graham esortava gli investitori del mercato azionario a fare una fondamentale distinzione tra investimento e speculazione. A tale scopo, in \"Security Analysis\", egli afferma che \"un'operazione di investimento \u00e8 quella che, attraverso un'analisi approfondita, promette la sicurezza del capitale e un rendimento adeguato. Tutte le operazioni che non soddisfano tali requisiti sono speculative\".\nGraham affermava che il proprietario di titoli azionari dovrebbe vedere tali titoli anzitutto come quota di propriet\u00e0 di una societ\u00e0. Tenendo in mente tale prospettiva, l'azionista non dovrebbe focalizzarsi troppo sulle fluttuazioni irregolari dei prezzi delle azioni, dal momento che nel breve termine il mercato azionario si comporta come una macchina per il voto, ma nel lungo termine esso agisce come una bilancia (cio\u00e8 nel lungo periodo il prezzo delle azioni rifletter\u00e0 il loro vero valore). Graham distingueva, inoltre, tra investitore passivo e investitore attivo. L'investitore passivo, detto anche investitore difensivo, investe con prudenza, cerca azioni di valore e compra con un'ottica di lungo termine. L'investitore attivo, detto anche investitore intraprendente, \u00e8 invece un investitore che ha pi\u00f9 tempo, pi\u00f9 interesse ed ha una conoscenza pi\u00f9 avanzata nel ricercare acquisti eccezionali nel mercato. In particolare, a questa seconda categoria di investitori, Graham consiglia di analizzare attentamente il bilancio delle societ\u00e0. Quando una societ\u00e0 \u00e8 disponibile sul mercato ad un prezzo inferiore al suo valore intrinseco, c'\u00e8 un \"margine di sicurezza\", il che rende la societ\u00e0 adatta per l'investimento.\nSecondo Graham l'investitore intelligente \u00e8 colui che si comporta come un uomo d'affari. In altre parole, l'investitore azionario non ha n\u00e9 ragione n\u00e9 torto perch\u00e9 gli altri concordano o sono in disaccordo con lui, bens\u00ec egli ha ragione perch\u00e9 sono i suoi fatti e le sue analisi a dargli ragione. L'allegoria preferita di Graham \u00e8 quella di Mr. Market, un socio che bussa ogni giorno alla porta dell'azionista, offrendogli di comprare o vendere le sue azioni ad un prezzo differente. Spesso \u00e8 euforico e quota prezzi molto alti; altre volte, invece, \u00e8 estremamente depresso e i prezzi che propone sono molto bassi. Di solito, il prezzo quotato da Mr. Market sembra plausibile, ma talvolta esso \u00e8 ridicolo. L'investitore \u00e8 libero di accettare il prezzo quotato e fare affari con lui, oppure ignorarlo completamente. A Mr. Market questo non importa e il giorno seguente torner\u00e0 a quotare le azioni con un altro prezzo. Il punto \u00e8 che l'investitore non dovrebbe vedere i capricci di Mr. Market come determinanti il valore delle azioni che egli detiene. Egli dovrebbe trarre profitto dalla follia del mercato piuttosto che prendervi parte. L'investitore ottiene risultati migliori concentrandosi sulle vere performance delle sue societ\u00e0 e sui dividendi ricevuti, piuttosto che sul comportamento spesso irrazionale di Mr. Market.\nGraham era critico nei confronti delle aziende dei suoi tempi per via dei loro bilanci confusi e irregolari, che impedivano agli investitori di comprendere il vero stato delle finanze aziendali. Egli era un sostenitore del pagamento dei dividendi agli azionisti piuttosto che al trattenimento di tutti i profitti aziendali. Inoltre, criticava chi sosteneva che alcune tipologie di azioni fossero buone a qualunque costo in ragione di una prospettiva di crescita sostenuta del loro prezzo, senza tuttavia una buona analisi dell'attuale condizione finanziaria della societ\u00e0. Queste osservazioni rimangono valide tutt'oggi.\nI suoi contributi abbracciano numerosi campi, tra cui quello del value investing, di cui Graham \u00e8 in un certo senso considerato il \"padre\".\nEredit\u00e0 intellettuale.\nGraham \u00e8 considerato il \"padre del value investing\", la cui filosofia di investimento \u00e8 delineata attraverso i suoi due libri, \"Security Analysis\" (1934) - scritto insieme a David Dodd - e \"The Intelligent Investor\" (1949). Le sue idee riguardo alla psicologia dell'investitore, debito minimo, buy-and-hold investing (investimento compra-e-tieni), analisi fondamentale, diversificazione concentrata, acquisto con il margine di sicurezza, activist investing (investimento attivo), e la sua mentalit\u00e0 bastian contrario furono riprese da alcuni suoi seguaci, tra cui i pi\u00f9 famosi sono senza dubbio Warren Buffett, Irving Kahn, Walter J. Schloss. In particolare, Buffett - che riconosce a Graham di avergli dato le basi per un modello di investimento razionale - lo descrive come la seconda persona pi\u00f9 influente della sua vita, dopo suo padre. \nAccanto al suo rivoluzionario lavoro nel campo degli investimenti finanziari, Graham diede anche significativi contributi alla teoria economica.\nRelazioni sentimentali.\nBenjamin Graham si spos\u00f2 tre volte, ma molto poco si sa delle sue mogli o dei suoi figli. La sua prima moglie, il cui nome resta ignoto, inizialmente era un insegnante di danza. Sebbene in seguito abbandon\u00f2 la sua carriera per occuparsi della sua famiglia, ella dovette riprendere ad insegnare dopo il crollo del mercato azionario del 1929. \nGraham divorzi\u00f2 dalla sua prima moglie nel 1937 e l'anno successivo spos\u00f2 una giovane attrice. Tuttavia il loro matrimonio ebbe vita breve ed egli subito divorzi\u00f2 per sposare la sua segretaria, Estelle Messing. Estelle, chiamata anche Estie, veniva descritta come \"una persona calorosa, generosa e che non giudica\". Da Estelle ebbe un figlio, Benjamin Graham Jr. Da suoi precedenti matrimoni si sa che ebbe almeno altri due figli: Newton, che mor\u00ec di meningite alla colonna vertebrale all'et\u00e0 di 8 anni; Newton II, che si arruol\u00f2 nell'esercito statunitense. \nNel 1954 Newton II, mentre era in servizio in Francia, si suicid\u00f2. Ricevuta la notizia, Graham vol\u00f2 in Francia per prendere accordi sui suoi ultimi riti. Qui, incontr\u00f2 Marie Louise Amigues, 20 anni pi\u00f9 grande di suo figlio, con la quale inizi\u00f2 una relazione. Graham inizi\u00f2 a viaggiare spesso per farle visita in Francia, consolidando la loro relazione, e nel 1965 disse ad Estelle che egli avrebbe trascorso 6 mesi in California con lei e altri 6 mesi insieme a Marie Louise in Francia, ma Estelle rifiut\u00f2 la proposta e i due si separarono. Graham and\u00f2 quindi a vivere insieme a Marie Louise in Francia, dove avrebbe trascorso i suoi ultimi anni di vita. "}
{"id": "4191710", "revid": "6923", "url": "https://it.wikipedia.org/wiki?curid=4191710", "title": "Dio ci ha creato gratis (libro)", "text": "Dio ci ha creato gratis - Il Vangelo secondo i bambini di Arzano \u00e8 un libro del 1992 curato dal maestro elementare Marcello D'Orta, che raccoglie temi di argomento religioso svolti da ragazzi delle scuole elementari.\nTrama.\nIl libro, suddiviso in 6 parti che spaziano dall'Antico e Nuovo Testamento sino a problemi teologici e morali, prosegue sulla strada gi\u00e0 tracciata dal best seller \"Io speriamo che me la cavo\".\nAdattamento televisivo.\nDal libro \u00e8 stata tratta una miniserie televisiva omonima con protagonista Leo Gullotta."}
{"id": "4191712", "revid": "486946", "url": "https://it.wikipedia.org/wiki?curid=4191712", "title": "PalaSpecchiasol", "text": ""}
{"id": "4191716", "revid": "1305772", "url": "https://it.wikipedia.org/wiki?curid=4191716", "title": "Charles Vernon", "text": "Biografia.\nFormazione.\nNativo di Asheville, Carolina del Nord, Charlie Vernon ha frequentato il Brevard College e la Georgia State University. I suoi insegnanti pi\u00f9 importanti sono stati Edward Kleinhammer ed Arnold Jacobs, entrambi ex componenti della Chicago Symphony Orchestra, rispettivamente come trombone basso e basso tuba.\nCarriera.\nVernon \u00e8 entrato a far parte della CSO nel 1986, arrivando dalla Philadelphia Orchestra, dove era entrato nel 1981. Tra i colleghi avuti nel periodo di Philadelphia sono da ricordare Glenn Dodson e Joseph Alessi. Precedentemente Vernon ha ricoperto la stessa posizione nella Baltimore Symphony Orchestra dal 1971 al 1980 e nella San Francisco Symphony dal 1980 al 1981.\nVernon \u00e8 stato docente alla The Catholic University of America, alla Temple University, alla New School of Philadelphia, al Philadelphia College of Performing Arts (adesso chiamata University of the Arts in Philadelphia, e al Curtis Institute of Music.\nAttualmente collabora come consulente con la Selmer Instrument Company ed \u00e8 frequentemente artista ospite per la International Trombone Association. Ha fatto numerose esibizioni da solista in tutto il mondo. Nell'aprile del 1991, con la CSO diretta da Daniel Barenboim, ha tenuto la prima esecuzione del Concerto per Trombone Basso di Ellen Taaffe Zwilich, che l'orchestra ha commissionato per i festeggiamenti del centenario. Nel 2006, Vernon e la CSO hanno tenuto la prima esecuzione di \"Chick 'a' Bone Checkout\" un concerto per trombone contralto, tenore e basso, scritto dal trombonista e compositore Christian Lindberg.\nNel 1983 ha pubblicato un fascicolo didattico intitolato 'Daily Routine for Trombone', che successivamente ha avuto diverse edizioni e integrazioni.\nNumerose le sue presenze per Masterclass e concerti in Italia: Fossano, Santa Fiora, Firenze, Ploaghe, Sinnai, e nel 2017 a Gerace.\nCome atleta dilettante, Vernon \u00e8 un assiduo nuotatore ed \u00e8 membro degli Evanston Masters Swim Team."}
{"id": "4191725", "revid": "52454232", "url": "https://it.wikipedia.org/wiki?curid=4191725", "title": "Autostrada Torino-Sistiana", "text": ""}
{"id": "4191727", "revid": "838137", "url": "https://it.wikipedia.org/wiki?curid=4191727", "title": "Charles-Amarin Brand", "text": "Biografia.\nMonsignor Charles-Amarin Brand nacque a Mulhouse il 27 giugno 1915.\nFormazione e ministero sacerdotale.\nInizi\u00f2 gli studi presso il seminario di Strasburgo, poi a causa della seconda guerra mondiale li dovette proseguire ad Aix-en-Provence e a Poitiers. Al termine del conflitto ritorn\u00f2 a Strasburgo, dove consegu\u00ec il dottorato in teologia. Consegu\u00ec anche un diploma di studi superiori in filosofia.\nL'11 luglio 1943 fu ordinato presbitero per la diocesi di Strasburgo a Clermont-Ferrand. Nel 1955 si incardin\u00f2 nella diocesi di Fr\u00e9jus-Toulon, essendosi reso disponibile gi\u00e0 nell'anno della sua ordinazione. Fu segretario del vescovo Auguste Joseph Gaudel e cappellano militare dei campi di Fr\u00e9jus-Saint-Rapha\u00ebl, direttore della cappellania dell'educazione pubblica e direttore del centro diocesano, vicario episcopale e vicario generale.\nMinistero episcopale.\nIl 28 dicembre 1971 papa Paolo VI lo nomin\u00f2 vescovo ausiliare di Fr\u00e9jus-Tolone e titolare di Utina. Ricevette l'ordinazione episcopale il 13 febbraio successivo nella basilica di San Pietro in Vaticano dallo stesso pontefice coconsacranti i cardinali Bernard Jan Alfrink, arcivescovo metropolita di Utrecht, e William John Conway, arcivescovo metropolita di Armagh.\nIl 18 novembre 1976 papa Paolo VI lo nomin\u00f2 vescovo ausiliare di Strasburgo.\nIl 30 luglio 1981 papa Giovanni Paolo II lo nomin\u00f2 arcivescovo di Monaco. L\u00ec attu\u00f2 la nuova convenzione tra la Santa Sede e il Principato. Il 18 settembre 1982 celebr\u00f2 le solenni esequie della principessa Grace Kelly.\nIl 16 luglio 1984 papa Giovanni Paolo II lo nomin\u00f2 arcivescovo-vescovo di Strasburgo. Prese possesso della diocesi il 20 ottobre successivo. Il 1\u00ba giugno 1988 lo stesso pontefice elev\u00f2 la diocesi ad arcidiocesi. Nell'ottobre dello stesso anno l'arcidiocesi ricevette la visita di papa Giovanni Paolo II. Il suo episcopato fu particolarmente segnato dalla preoccupazione per la formazione, dall'istituzione della commissione sulla vita e sul ministero dei sacerdoti e dalla riflessione sulla ristrutturazione pastorale.\nIl 23 ottobre 1997 papa Giovanni Paolo II accett\u00f2 la sua rinuncia al governo pastorale dell'arcidiocesi per raggiunti limiti di et\u00e0. Si ritir\u00f2 a vivere tra Colmar e Tolosa.\nIn seno alla Conferenza episcopale di Francia fu membro e presidente della commissione episcopale presso la Comunit\u00e0 Europea (COMECE). Dal 1986 al 1990 fu vicepresidente e dal 1990 al 1993 presidente della Commissione delle conferenze episcopali della Comunit\u00e0 Europea.\nMor\u00ec a Tolosa il 31 marzo 2013 all'et\u00e0 di 92 anni. Le esequie si tennero il 5 aprile alle ore 10 nella cattedrale di Strasburgo. Al termine del rito fu sepolto nella cripta dei vescovi dello stesso edificio.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4191728", "revid": "858648", "url": "https://it.wikipedia.org/wiki?curid=4191728", "title": "Democrazia liquida", "text": "La democrazia liquida \u00e8 un modo di esercizio della democrazia nella quale i cittadini possono decidere in che forma esercitare il proprio potere politico, scegliendo, nella massima libert\u00e0, se esercitarlo in prima persona, o se delegarlo a un suo rappresentante di fiducia (il delegato). La democrazia liquida integra sia i concetti di democrazia diretta, sia quelli di democrazia rappresentativa.\nLa chiave per interpretare questa tipologia di democrazia sta nella massima libert\u00e0 di scelta dell'esercizio del diritto politico: il cittadino sceglie come, quando, e su cosa farsi rappresentare.\nGradi di libert\u00e0 nell'esercizio del diritto politico.\nDi seguito sono elencati alcuni possibili gradi di libert\u00e0 dell'esercizio del diritto politico, tipico della democrazia liquida nella sua concezione pi\u00f9 estrema.\nAstensione.\nIl cittadino ha il diritto di non esercitare il suo potere politico, non partecipando alle iniziative, non votando e non delegando il proprio voto. \u00c8 importante notare che il potere politico in questo modo viene disperso: non pu\u00f2 essere incamerato/assimilato/ridistribuito al parco dei cittadini attivi o ai delegati.\nQuesta caratteristica per\u00f2 potrebbe influire sulla rappresentativit\u00e0 delle iniziative, che possono infrangersi sui quorum definiti per l'ammissibilit\u00e0 delle stesse. In questo caso, l'astensione non \u00e8 un atto politico neutro.\nEsercizio diretto o tramite delegato.\nIl cittadino decide se esercitare in prima persona il suo potere politico (proponendo iniziative, leggi e votando), oppure indicare il suo voto ad un rappresentante di fiducia (portavoce). In pratica il cittadino, dalla democrazia rappresentativa, dove delega ad altri il suo diritto di scelta e di proposta, evolve in quella diretta, dove, attraverso i portavoce eletti, gestisce le sue scelte e le sue proposte senza pi\u00f9 \"intermediari\". Vale pertanto il principio per cui il diritto del cittadino \u00e8 prioritario rispetto a quello del portavoce: il cittadino, volendo, pu\u00f2 scavalcare un suo portavoce, partecipando direttamente alla vita politica.\nDemocrazia diretta.\nUna premessa della democrazia liquida \u00e8 l'applicabilit\u00e0 della democrazia diretta per tutti gli aventi diritto. In un caso limite, i cittadini di una democrazia liquida potrebbero decidere tutti di applicare i propri diritti politici direttamente, senza l'intermediazione di altri.\nIl cittadino pu\u00f2 scegliere di avere un ruolo passivo, ovvero solo di votare le iniziative altrui, oppure un ruolo attivo, cio\u00e8 di essere proponente e promotore di proprie iniziative. Tuttavia \u00e8 da rilevare che in tutti i sistemi di democrazia rappresentativa sono previste forme di democrazia diretta e perfino di sostituzione del rappresentante, ad esempio in Italia esiste l'\"azione popolare\" diretta contro la P.A., o in materia di ineleggibilit\u00e0 e di operazioni elettorali, e pu\u00f2 essere svolta anche da una singola persona .\nScelta del delegato.\nIl cittadino pu\u00f2 scegliere chiunque come suo delegato, basta che sia qualcuno che abbia diritti politici e possa esprimere un voto. I delegati non possono essere imposti da nessuno, n\u00e9 possono essere imposte liste chiuse di persone delegabili.\nNei sistemi pi\u00f9 comuni, il delegato deve proporsi come terminale di deleghe, oppure pu\u00f2 volontariamente rifiutarle. Nei sistemi pi\u00f9 estremi, pu\u00f2 essere delegato anche chi non desidererebbe esserlo. In molti sistemi esistono limiti all'eleggibilit\u00e0 determinati da incompatibilit\u00e0 e conflitti di interesse.\nDelega e sua revoca.\nIl cittadino pu\u00f2 scegliere in qualunque momento il suo delegato, ovvero non vi \u00e8 un momento prestabilito per effettuare deleghe (le classiche elezioni).\nPer converso, il potere di rappresentanza del delegato permane finch\u00e9 e solo questa sia la volont\u00e0 del cittadino delegante. Questo vuol dire che la delega non ha una sua scadenza simultanea per tutti i rappresentanti, ma diversa per i delegati di ogni cittadino, vuol dire anche che \"il cittadino pu\u00f2 ritirare la delega in qualsiasi momento\".\nQuesta particolare propriet\u00e0 della democrazia liquida, muta profondamente il significato di rappresentante, rispetto alle classiche democrazie rappresentative. Oltre all'ovvia constatazione che scompaia la figura del rappresentante parlamentare (come quella del parlamento come luogo fisico), si verifica anche un ridimensionamento del \"peso politico\" del delegato, perch\u00e9 legato a delle deleghe che possono essere revocate in ogni momento. La conseguenza \u00e8 la progressiva estinzione del \"politico di professione\" e lo sviluppo di \"opinion leader\", promotori di iniziative (spesso di natura molto ristretta) su cui convergono le deleghe di chi ne approva l'azione.\nAmbito di delega.\nIl cittadino pu\u00f2 scegliere di delegare il proprio voto per tutti gli ambiti o solo su alcuni, ovvero pu\u00f2 scegliere se delegare il suo voto su tutti gli argomenti, solo in alcuni campi, o solo su uno specifico argomento (un'iniziativa o una legge).\nQuesta caratteristica d\u00e0 anche la possibilit\u00e0 di differenziare il delegato a seconda degli ambiti: il cittadino pu\u00f2 ritenere di essere meglio rappresentato da una persona per un certo ambito (es. per gli aspetti economici da Tizio), mentre potrebbe essere rappresentato per altri aspetti da altre persone (es. per gli aspetti ambientali-ecologici da Caio).\nDemocrazia delegativa.\nUno dei cardini della democrazia liquida \u00e8 quello di applicare i principi della democrazia delegata. Questa trasferisce il potere politico dal cittadino ai delegati, mantenendone la \"consistenza\".\nSi \u00e8 gi\u00e0 sottolineato che il delegato della democrazia liquida ha caratteristiche molto diverse da quelle del rappresentante delle classiche democrazie rappresentative (es. deputato o senatore).\nNel voto delegato la delega \u00e8 transitiva e il trasferimento \u00e8 ricorsivo. In parole povere, il voto pu\u00f2 essere ulteriormente delegato al delegato del delegato, e cos\u00ec via. La persona al termine di una catena di deleghe, rappresenta, oltre che se stesso, la somma di tutti i deleganti; in altre parole il suo voto vale n-voti, quanti sono i deleganti.\nUn prototipo di democrazia delegata \u00e8 stato riassunto da Bryan Ford nel suo articolo, \"La democrazia delegata\", enunciando i seguenti principi:\nVariazioni su questo modello generale certamente esistono, e questo schema \u00e8 solo menzionato qui per orientarsi all'interno di un modello generale.\nEsempi di democrazia liquida.\nIn ambiti ristretti, il concetto di democrazia liquida (anche se non noto con questo termine) ha trovato applicazione gi\u00e0 da tempo. Un semplice esempio di parziale applicazione della possibilit\u00e0 di delegare il voto alla base della democrazia liquida \u00e8 quello che vige nell'applicazione dei diritti condominiali:\nun condomino pu\u00f2 partecipare direttamente alle assemblee, promuovendo iniziative ed esercitando il proprio voto; ma volendo pu\u00f2 delegare ad un terzo l'esercizio dei suoi diritti, permettendo a quest'ultimo di votare a suo nome.\nCome evidenziato, la democrazia liquida premette la possibilit\u00e0 di applicare la democrazia diretta. \u00c8 evidente che la democrazia diretta \u00e8 facilmente realizzabile in ambiti ristretti, con gruppi di aventi diritto di qualche centinaio di persone (es. circoli).\nQuando per\u00f2 gli aventi diritto si fanno pi\u00f9 numerosi, emergono subito seri problemi pratici: per riunirsi, proporre iniziative, fare dibattito ed eseguire votazioni. Anche per questi problemi pratici, storicamente le democrazie statali (con milioni di aventi diritto) si sono evolute nella forma della democrazia rappresentativa.\nCiononostante, con lo sviluppo delle tecnologie informatiche e di internet, s\u00ec \u00e8 palesata la seria possibilit\u00e0 tecnica di gestire un sistema democratico diretto, con milioni di aventi diritto.\nUn esempio di applicazione di questo sistema \u00e8 quello messo in opera dal Partito Pirata Tedesco e dal Partito Pirata Italiano. Grazie alla partecipazione democratica di tutti gli iscritti, questi sistemi sono destinati a definire le iniziative che i loro rappresentanti portano negli organismi istituzionali dei rispettivi paesi. Per la gestione pratica della democrazia liquida interna, utilizzano una piattaforma internet realizzata attraverso il software open source LiquidFeedback, che implementa un sistema di voto delegato."}
{"id": "4191734", "revid": "838137", "url": "https://it.wikipedia.org/wiki?curid=4191734", "title": "Edmond Abel\u00e9", "text": "Biografia.\nMonsignor Edmond Abel\u00e9 nacque a Chalons sur Marne il 4 marzo 1925 in una famiglia profondamente cristiana.\nFormazione e ministero sacerdotale.\nStudi\u00f2 al collegio \"Saint Etienne\" di Chalons sur Marne e poi entr\u00f2 nel seminario maggiore della stessa citt\u00e0. Complet\u00f2 gli studi presso il seminario della missione di Francia a Lisieux.\nIl 21 ottobre 1951 fu ordinato presbitero per la missione di Francia a Lisieux. Continu\u00f2 gli studi presso la Facolt\u00e0 di teologia di Lione dove nel 1952 consegu\u00ec la licenza. L'anno successivo ottenne l'abilitazione al dottorato in questa stessa facolt\u00e0. Quindi prepar\u00f2 la tesi di dottorato in teologia all'Universit\u00e0 di Strasburgo.\nInizi\u00f2 il ministero pastorale nella Corr\u00e8ze, nella Aisne e a Lione dove si dove occup\u00f2 del centro del catecumenato degli adulti. Una malattia interruppe il suo apostolato e si trasfer\u00ec nella diocesi di Fr\u00e9jus-Tolone dove fu parroco e decano di La Seyne-sur-Mer, arciprete di Brignoles e infine parroco di Draguignan e vicario episcopale.\nMinistero episcopale.\nIl 27 giugno 1972 papa Paolo VI lo nomin\u00f2 vescovo di Monaco. Ricevette l'ordinazione episcopale il 15 ottobre successivo nella cattedrale dell'Immacolata Concezione a Monaco dal vescovo di Fr\u00e9jus-Tolone Gilles-Henri-Alexis Barthe, coconsacranti il vescovo di Ch\u00e2lons Ren\u00e9-Joseph Pi\u00e9rard e quello di Ventimiglia Angelo Raimondo Verardo. Nel presentarlo all'arcidiocesi monsignor Barthe disse: \"Il nuovo vescovo di Monaco, Edmond Abel\u00e9, si \u00e8 dimostrato un uomo di riconciliazione e di pace. Le sue qualit\u00e0 di pastore si sono rapidamente affermate e nonostante la sua giovinezza, gli assicurarono un'autorit\u00e0 sorridente\". Fu il primo vescovo di Monaco ad essere ordinato nella sua cattedrale.\nIl 1\u00ba dicembre 1980 papa Giovanni Paolo II lo nomin\u00f2 vescovo di Digne.\nNegli anni di episcopato fu in grado di utilizzare le sue diverse qualit\u00e0. Aveva una naturale distinzione e una vera gentilezza. Uomo di preghiera, era un pastore colto e spirituale, vicino alla gente, amava la Chiesa e i suoi sacerdoti. Era consapevole che l'evangelizzazione si attua attraverso la bellezza della liturgia e dell'educazione, motivo per cui prestava molta attenzione alle scuole cattoliche e alla catechesi. Fu uno dei promotori del metodo \"Jousse\". Nella diocesi di Digne a partecip\u00f2 alla fondazione della prima scuola di evangelizzazione \"Jeunesse Lumi\u00e8re\" di Senez con padre Daniel-Ange. La mancanza di sacerdoti lo perseguitava, ed \u00e8 per questo che cre\u00f2 il focolare del seminario di Digne-les-Bains. Uomo di cultura, incoraggi\u00f2 il Festival internazionale di arte cristiana di Digne-les-Bains, il primo dei quali venne presieduto dal cardinale Paul Poupard, che per l'occasione veniva da Roma.\nTra il 1986 e il 1987 si ebbe una ripresa dei suoi problemi di salute che lo costrinsero a presentare le sue dimissioni al papa che le accett\u00f2 il 2 giugno 1987. Si ritir\u00f2 presso la sua famiglia e si trasfer\u00ec nell'Aude, da un suo cugino.\nIn seno alla Conferenza episcopale di Francia fu membro del comitato per i movimenti indipendenti e del gruppo episcopale per la pastorale del turismo e delle attivit\u00e0 ricreative.\nMor\u00ec nella sua abitazione di Cournanel il 27 settembre 2017, nella festa di San Vincenzo de' Paoli, all\u2019eta di 92 anni. Le esequie si tennero il 3 ottobre alle ore 10.30 nella con-cattedrale di Notre-Dame-du-Bourguet a Forcalquier. Al termine del rito fu sepolto nella tomba dei vescovi nella cattedrale di Digne.\nGenealogia episcopale.\nLa genealogia episcopale \u00e8:"}
{"id": "4191740", "revid": "701324", "url": "https://it.wikipedia.org/wiki?curid=4191740", "title": "TMC2", "text": ""}
{"id": "4191743", "revid": "298229", "url": "https://it.wikipedia.org/wiki?curid=4191743", "title": "Albert Coray", "text": ""}
{"id": "4191748", "revid": "767487", "url": "https://it.wikipedia.org/wiki?curid=4191748", "title": "Marriage (film 1918)", "text": "Marriage \u00e8 un film muto del 1918 diretto da James Kirkwood e interpretato da Catherine Calvert.\nTrama.\nPreso dai suoi affari, Jack Spencer trascura la moglie Eileen, tanto che quest'ultima accetta le attenzioni di uno scrittore, Carter Ballantyne. La notte in cui ha deciso di fuggire con Carter, Eileen viene a sapere che il marito ha perso la vista e ha perso anche tutto il suo denaro. Respinge allora il corteggiatore, accingendosi a trovare in qualche modo il denaro occorrente all'operazione che dovr\u00e0 ridare la vista a Spencer. Con l'aiuto dell'amica Dolly Page, Eileen bara al gioco e ammassa una considerevole fortuna che le serve per il viaggio in Francia di Jack. Mentre il marito \u00e8 assente, riappare Carter che la ricatta, chiedendole di tornare con lui. Eileen, per prendere tempo e discutere con calma con lui, gli consegna la chiave del suo appartamento, dandogli un appuntamento. I due, per\u00f2, vengono sorpresi dal ritorno improvviso di Jack.\nAlla festa per il suo compleanno, Eileen - anticipando le dichiarazioni di Carter - confessa a tutti i convenuti il suo errore e la sua colpa, ottenendo il perdono dei presenti e anche quello del marito.\nProduzione.\nIl film fu prodotto dalla Frank A. Keeney Pictures Corporation, una casa di produzione la cui sede si trovava a New York, citt\u00e0 in cui vennero effettuate le riprese del film.\nDistribuzione.\nDistribuito dalla General Film Company, il film - presentato da Frank A. Keeney - usc\u00ec nelle sale cinematografiche statunitensi il 25 novembre 1918 dopo una prima tenuta a New York, al Broadway Theatre."}
{"id": "4191750", "revid": "125958514", "url": "https://it.wikipedia.org/wiki?curid=4191750", "title": "Giusy Buscemi", "text": "Biografia.\nNata a Mazara del Vallo (in provincia di Trapani), ma cresciuta a Menfi (in provincia di Agrigento), dopo aver frequentato il liceo scientifico di Menfi, si iscrive alla facolt\u00e0 di Letteratura, Musica e Spettacolo presso l'Universit\u00e0 La Sapienza di Roma.\nIl 10 settembre 2012 diventa Miss Italia e vince anche la fascia \"Gli occhi di Enzo\", dedicata allo storico patron Enzo Mirigliani scomparso il 26 settembre 2011. E nello stesso anno debutta sul grande schermo con il film \"Baci salati\", opera prima di Antonio Zeta, presentata al Taormina Film Fest, cui fanno seguito \"Nero infinito\", opera prima di Giorgio Bruno (2013), film come il precedente girato prima di partecipare al concorso di Miss Italia, e \"Fratelli unici\", diretto da Alessio Maria Federici, nelle sale nel 2014. \nInsieme alla terza classificata di Miss Italia 2012, Claudia Tosoni, e alla Miss Wella Professional Alessandra Monnoiene, viene selezionata dal regista Federico Rizzo per il film \"Il ragioniere della mafia\", presentato a settembre 2013, nel quale svolge una parte minore.\nSempre nel 2014 prende parte alla nona stagione della serie televisiva \"Don Matteo\", interpretando Assuntina Cecchini, e successivamente recita nella miniserie televisiva \"La bella e la bestia\". Nel 2015 appare nella terza stagione di \"Un passo dal cielo\", con Terence Hill, e nelle serie \"La dama velata\" e \"Il giovane Montalbano\". Successivamente interpreta il ruolo di Teresa Iorio, protagonista della serie \"Il paradiso delle signore\". Inoltre torna sul set per girare la serie anglo-italiana \"I Medici\".\nTra il 2015 e il 2016 gira la miniserie \"C'era una volta Studio Uno\".\nNel 2017 interpreta la giornalista freelance nei film \"Smetto quando voglio - Masterclass\" e \"Smetto quando voglio - Ad honorem\".\nVita privata.\nDopo tre anni di fidanzamento, il 13 maggio 2017 sposa a Roma il regista Jan Michelini, conosciuto sul set di Don Matteo.. L'11 febbraio 2018 \u00e8 nata la sua prima figlia, Caterina Maria.\nIl 5 ottobre 2019 \u00e8 nato il suo secondo figlio, Pietro Maria. Il 27 Febbraio 2022 \u00e8 ospite nel programma Verissimo condotto da Silvia Toffanin dove annuncia la sua terza maternit\u00e0."}
{"id": "4191751", "revid": "767487", "url": "https://it.wikipedia.org/wiki?curid=4191751", "title": "Abbronzata", "text": "Abbronzata \u00e8 il sesto album del cantante e attore siciliano Francesco Benigno in lingua napoletana, pubblicato nel 2005."}
{"id": "4191754", "revid": "408362", "url": "https://it.wikipedia.org/wiki?curid=4191754", "title": "Alberto Masi", "text": "Caratteristiche tecniche.\nDifensore centrale, dotato di forza fisica e senso della posizione, \u00e8 abile nel gioco aereo.\nCarriera.\nClub.\nNasce a Genova e inizia la sua carriera nelle giovanili della Sampdoria. Nel 2009-2010 passa alla Lavagnese giocando 20 partite in Serie D.\nNella stagione successiva, viene girato in compartecipazione alla Pro Vercelli, in Prima Divisione. Qui colleziona 24 presenze e un gol, ottenendo anche la promozione in Serie B in seguito ai play-off vinti battendo Taranto e Carpi.\nRiscattato dai piemontesi, il 5 luglio 2012 passa in compartecipazione alla Juventus. Il 22 agosto dopo aver svolto tutta la preparazione estiva con la prima squadra viene interamente riscattato dai bianconeri, per poi essere, il 31 agosto, ceduto in prestito con diritto di riscatto e contro opzione sempre ai vercellesi.\nIl 28 gennaio 2013 passa in prestito con diritto di riscatto e contro opzione alla .\nIl 9 luglio dello stesso anno, la Juventus comunica di aver ceduto a titolo definitivo alla Ternana i diritti delle prestazioni sportive del calciatore, gi\u00e0 rossoverde nella seconda parte della stagione 12-13, per un importo di 4 milioni di euro pagabili in 3 anni. Contestualmente \u00e8 stato stipulato un accordo di partecipazione da 2 milioni di euro per met\u00e0 cartellino da parte della societ\u00e0 torinese.\nNella stagione 2013-2014 si rivela uno dei protagonisti alla salvezza della squadra, dove realizza ben 4 reti contro Empoli, Latina, (questi primi tre, sempre su colpo di testa e che sono sempre valsi poi alla vittoria finale) e contro il Crotone. A fine anno, viene rinnovata la compropriet\u00e0 del calciatore.\nDopo un buon inizio di stagione, il 7 novembre 2014 ha un grave scontro in allenamento col compagno di squadra Simone Russini. Il giocatore riporter\u00e0 la rottura della tibia con operazione che si svolger\u00e0 a Roma il 10 novembre, con tempi di recupero previsti tra i 4-5 mesi. Nel gennaio 2015 la Juventus cede l'altra met\u00e0 del cartellino per 1,5 milioni alla Ternana nella trattativa che porta Alberto Brignoli in bianconero; il difensore diventa cos\u00ec un giocatore rossoverde a titolo definitivo. La Juventus inoltre conferma la clausola che prevede un'eventuale, futura riacquisizione di Masi versando 4 milioni di euro nelle casse della Ternana.\nTorna in campo dopo il grave infortunio solo il 14 agosto giocando da titolare Crotone-Ternana 1-0 di Coppa Italia. Nella prima parte del campionato colleziona 13 presenze su 24 gare. A gennaio la societ\u00e0 umbra rifiuta le offerte dello per assicurarsi le prestazioni di Masi per poi, il 3 febbraio 2016, escluderlo dalla lista A (lista dei 18 calciatori over21) per far posto al neo-rossoverde Fabiano Santacroce.\nDa svincolato l'11 luglio 2017 viene acquistato dal con contratto annuale, ma il 31 agosto seguente viene gi\u00e0 venduto allo in prestito con riscatto e contro riscatto in favore dei pugliesi.\nDopo una stagione passata al , nell\u2019estate del 2019 torna alla Pro Vercelli.\nNazionale.\nMasi \u00e8 stato convocato nella Nazionale Under-20 Lega Pro durante la sua permanenza nella Pro Vercelli.\nDall'agosto 2012 fa parte della Nazionale Under-21, debuttando in amichevole il 15 agosto nei Paesi Bassi (vittoria azzurra 4-0). Il 10 settembre seguente gioca la sua prima gara valevole per la qualificazioni al Campionato europeo di calcio Under-21, prendendo parte da titolare a Italia-Irlanda (2-4).\nStatistiche.\nPresenze e reti nei club.\n\"Statistiche aggiornate al 20 maggio 2021.\""}
{"id": "4191759", "revid": "466539", "url": "https://it.wikipedia.org/wiki?curid=4191759", "title": "Bruno Vilar", "text": "Biografia.\nNato a Gravellona Toce in tempo di guerra, inizi\u00f2 prestissimo sia l'attivit\u00e0 di poeta che la carriera di attore. Interprete sensibile e profondo, schivo e schietto, giunto a Milano lavor\u00f2 con diversi registi, tra cui Giorgio Strehler al Piccolo Teatro di Milano. Affid\u00f2 poi la propria voce alla radio, attraverso le prime \"Radio libere\", all'indomani della liberalizzazione dell'etere. Il 18 dicembre 1972 spos\u00f2 nel suo paese natio l'attrice Paola Borboni, di quarantadue anni pi\u00f9 anziana, la quale affettuosamente lo soprannomin\u00f2 il \"mio vedovo\". La loro unione termin\u00f2 il 23 giugno 1978, a causa dei postumi di un incidente stradale, in seguito al quale Vilar mor\u00ec e la Borboni fu costretta alle stampelle."}
{"id": "4191763", "revid": "33528", "url": "https://it.wikipedia.org/wiki?curid=4191763", "title": "Olografo", "text": ""}
{"id": "4191778", "revid": "984922", "url": "https://it.wikipedia.org/wiki?curid=4191778", "title": "Tore Bjonviken", "text": "Biografia.\nIn Coppa del Mondo ottenne il primo risultato di rilievo il 9 marzo 1996 a Falun (45\u00b0), il primo podio l'11 marzo 1997 a Sunne (2\u00b0) e la prima vittoria il 26 novembre 2000 a Beitost\u00f8len.\nIn carriera prese parte a un'edizione dei Campionati mondiali, Val di Fiemme 2003 (44\u00b0 nella 15\u00a0km)."}
{"id": "4191779", "revid": "124123", "url": "https://it.wikipedia.org/wiki?curid=4191779", "title": "Riikka Sirvi\u00f6", "text": "Biografia.\nIn Coppa del Mondo ottenne il primo risultato di rilievo il 28 gennaio 1995 a Lahti (41\u00aa) e il primo podio il 13 gennaio 2001 a Soldier Hollow (3\u00aa).\nIn carriera prese parte a quattro edizioni dei Campionati mondiali, vincendo una medaglia."}
{"id": "4191780", "revid": "287204", "url": "https://it.wikipedia.org/wiki?curid=4191780", "title": "Riikka Sirvio", "text": ""}
{"id": "4191781", "revid": "104458", "url": "https://it.wikipedia.org/wiki?curid=4191781", "title": "Riikka Sirvioe", "text": ""}
{"id": "4191791", "revid": "767487", "url": "https://it.wikipedia.org/wiki?curid=4191791", "title": "Michele Giardiello", "text": "Biografia.\nFu eletto per due legislature deputato della Repubblica Italiana nella XII, XIII legislatura nelle file del Partito Democratico della Sinistra nel 1994 e nel 1996\nPrima di approdare in parlamento, \u00e8 stato funzionario della societ\u00e0 di trasporti SITA s.p.a. nonch\u00e9 diverse volte consigliere comunale ad Acerra per il PCI di allora, in seguito DS. Attualmente \u00e8 direttore della Fondazione \"Filippo Caracciolo\" dell'ACI."}
{"id": "4191794", "revid": "767487", "url": "https://it.wikipedia.org/wiki?curid=4191794", "title": "Ginger &amp; Rosa", "text": "Ginger &amp; Rosa \u00e8 un film del 2012 diretto da Sally Potter.\nIl film, con protagonisti Christina Hendricks, Elle Fanning, Annette Bening, \u00e8 stato presentato all'edizione 2012 del Toronto International Film Festival.\nTrama.\nLondra, 1962. Ginger e Rosa, due adolescenti nate il giorno del lancio della bomba atomica a Hiroshima e cresciute con la paura del nucleare, vivono sulla loro pelle i primi effetti della rivoluzione sessuale in corso. Amiche inseparabili da sempre, marinano la scuola, discutono di politica e religione e, soprattutto, sognano di avere un destino meno frustrato delle loro madri casalinghe. Quando per\u00f2 Rosa si innamora di Roland, il padre di Ginger, la loro amicizia va in frantumi. Il mondo \u00e8 minacciato dalla Guerra fredda che raggiunge il culmine con la crisi dei missili cubani e Ginger, rimasta improvvisamente sola a combattere contro la deflagrazione della sua famiglia, diventa una fervente attivista del movimento pacifista \"Ban the Bomb\" mentre Rosa cade vittima delle sue stesse ossessioni sessuali e religiose.\nPromozione.\nIl 10 settembre 2012 \u00e8 stato diffuso online il primo trailer del film.\nDistribuzione.\nIl film \u00e8 stato distribuito nelle sale britanniche il 19 ottobre 2012."}
{"id": "4191796", "revid": "217591", "url": "https://it.wikipedia.org/wiki?curid=4191796", "title": "Martiri di Nagasaki", "text": ""}
{"id": "4191797", "revid": "217591", "url": "https://it.wikipedia.org/wiki?curid=4191797", "title": "San Pedro Bautista Bl\u00e1squez", "text": ""}
{"id": "4191798", "revid": "7077", "url": "https://it.wikipedia.org/wiki?curid=4191798", "title": "Bride of the Monster", "text": ""}
{"id": "4191799", "revid": "34392", "url": "https://it.wikipedia.org/wiki?curid=4191799", "title": "Criptonimo", "text": ""}
{"id": "4191801", "revid": "592483", "url": "https://it.wikipedia.org/wiki?curid=4191801", "title": "M\u00e9tro de Montr\u00e9al", "text": ""}
{"id": "4191803", "revid": "1543377", "url": "https://it.wikipedia.org/wiki?curid=4191803", "title": "Peter van Merksteijn Jr.", "text": "Carriera.\nPeter inizi\u00f2 la propria carriera nel 2006 all'et\u00e0 di 24 anni quando part\u00ec con una Renault M\u00e9gane che nel 2007 fu accantonata per una pi\u00f9 performante Mitsubishi Lancer Evolution che gli permise insieme al navigatore Eddy Chevallier di diventare campione di Gruppo N nazionale.\nSempre con la Mitsubishi Gruppo N prese parte a cinque apparizioni nel Campionato del mondo con il suo debutto in Germania.\nA met\u00e0 stagione 2008, vista la sua ascesa, Peter pass\u00f2 dalla Evo alla Ford Focus e fra il 2008 e il 2010 corse altri cinque rally sulla scena mondiale con il miglior piazzamento in 17\u00aa posizione nel Rally di Germania e in Svezia.\nNel 2011 Peter ha preso parte a dieci rally ufficiali con il proprio team ottenendo come miglior risultato un 9\u00ba posto assoluto in Germania che gli fece eguagliare il precedente record come miglior piazzamento di un pilota olandese.\nVan Merksteijn Motorsport.\nFondato dal padre e da Gerard Grouve, Peter \u00e8 uno dei principali artefici dello sviluppo del team che attualmente corre sia in WRC che nelle gare su pista (Gran Turismo, 24 Ore ecc...)."}
{"id": "4191807", "revid": "1568601", "url": "https://it.wikipedia.org/wiki?curid=4191807", "title": "Catena della \u0160krlatica", "text": "La Catena della \u0160krlatica (in sloveno \"Greben \u0160krlaticae\") \u00e8 un massiccio montuoso delle Alpi Giulie situato in Slovenia. Prende il nome dalla montagna pi\u00f9 significativa: la \u0160krlatica.\nCollocazione.\nSecondo le definizioni della SOIUSA la Catena della \u0160krlatica ha i seguenti limiti geografici: Passo della Moistrocca, alto corso della Sava, torrente Bistrica, Passo del Forame, alta Val Trenta, Passo della Moistrocca.\nEssa raccoglie un porzione delle Alpi Giulie collocata a nord-est.\nMontagne.\nLe montagne principali appartenenti alla Catena della \u0160krlatica sono:\nClassificazione.\nLa SOIUSA definisce la Catena della \u0160krlatica come un supergruppo alpino e vi attribuisce la seguente classificazione:\nSuddivisione.\nLa Catena della \u0160krlatica viene suddivisa in due gruppi e due sottogruppi:"}
{"id": "4191813", "revid": "153137", "url": "https://it.wikipedia.org/wiki?curid=4191813", "title": "Aviva Premiership 2012-2013", "text": ""}
{"id": "4191816", "revid": "767487", "url": "https://it.wikipedia.org/wiki?curid=4191816", "title": "Svend Didrichsen", "text": "Carriera.\nClub.\nDidrichsen debutt\u00f2 con la maglia del Rosenborg in data 9 giugno 1974, in occasione della sconfitta casalinga per 0-3 contro il Brann. Il 21 agosto successivo, arriv\u00f2 la prima rete: sigl\u00f2 un gol nella sconfitta per 2-1 sul campo del Molde. Rimase in forza al Rosenborg fino al 1981, totalizzando complessivamente 102 presenze in campionato (90 nella 1. divisjon e 12 nella 2. divisjon) con 14 reti (9 nella 1. divisjon e 5 nella 2. divisjon)."}
{"id": "4191818", "revid": "1798099", "url": "https://it.wikipedia.org/wiki?curid=4191818", "title": "Sovrascorrimento", "text": "Il sovrascorrimento, in geologia, \u00e8 la sovrapposizione di porzioni di crosta, singolarmente dette unit\u00e0 tettoniche, causata da spinte orizzontali di compressione che causano la formazione di una serie di pieghe coricate o di faglie inverse di bassa inclinazione.\nIl fenomeno si sviluppa su distanze relativamente grandi, dell'ordine di almeno una decina di kilometri. Dal punto di vista stratigrafico, una caratteristica dei sovrascorrimenti \u00e8 la sovrapposizione di strati pi\u00f9 antichi su strati pi\u00f9 recenti, documentata dalla presenza di fossili pi\u00f9 antichi in contrasto con il principio di sovrapposizione. Quando l'erosione porta alla luce la sovrapposizione di strati pi\u00f9 antichi su strati pi\u00f9 recenti si forma una finestra tettonica.\nQuando il sovrascorrimento si estende su grandi superfici, assumendo carattere regionale, come nei casi di collisione tra placche continentali all'origine di movimenti orogenetici, le unit\u00e0 tettoniche prendono il nome di falde di ricoprimento e il sovrascorrimento origina vere e proprie catene montuose. Esempi di sovrascorrimento di questo tipo si riscontrano in alcuni settori delle Alpi, originati dal sovrascorrimento di elementi della placca africana sul fondale oceanico che separava l'Europa dall'Africa.\nIl concetto di ricoprimento tettonico causato dallo scivolamento di masse rocciose plastiche fu introdotto in Italia del geologo Mario Anelli."}
{"id": "4191828", "revid": "579331", "url": "https://it.wikipedia.org/wiki?curid=4191828", "title": "Berryz", "text": ""}
{"id": "4191830", "revid": "599013", "url": "https://it.wikipedia.org/wiki?curid=4191830", "title": "Berryz K\u014db\u014d", "text": ""}
{"id": "4191831", "revid": "579331", "url": "https://it.wikipedia.org/wiki?curid=4191831", "title": "Berryz Koubou", "text": ""}
{"id": "4191832", "revid": "100032498", "url": "https://it.wikipedia.org/wiki?curid=4191832", "title": "Velocit\u00e0 critica dei rotabili ferroviari", "text": "La velocit\u00e0 critica dei rotabili ferroviari rappresenta la soglia oltre la quale un veicolo ferroviario passa dalla marcia regolare a una marcia in stato di instabilit\u00e0.\nDefinizione.\nUna limitazione importantissima all'innalzamento della velocit\u00e0 dei rotabili ferroviari \u00e8 rappresentata dai moti oscillatori non pi\u00f9 sufficientemente smorzati che si instaurano in alcuni organi meccanici al di sopra di una certa velocit\u00e0, creando situazioni dannose sia per il binario che per il veicolo stesso&lt;ref name=\"IF78-3/262\"&gt;.&lt;/ref&gt;.\nI fenomeni oscillatori che determinano la condizione di instabilit\u00e0 si manifestano generalmente con un moto di serpeggio accentuato, accompagnato da spostamenti laterali importanti del carrello che provocano urti del bordino della ruota contro la rotaia.\nSi dice che un veicolo marcia in condizioni di instabilit\u00e0 quando i suddetti fenomeni si manifestano in un modo molto netto; la velocit\u00e0 che rappresenta la soglia tra la marcia regolare e la marcia in condizioni di instabilit\u00e0 prende il nome di velocit\u00e0 critica."}
{"id": "4191834", "revid": "2017968", "url": "https://it.wikipedia.org/wiki?curid=4191834", "title": "Dio ci ha creato gratis (miniserie televisiva)", "text": "Dio ci ha creato gratis \u00e8 una miniserie televisiva italiana basata sul libro omonimo di Marcello D'Orta. La regia \u00e8 di Angelo Antonucci ed \u00e8 stato trasmesso per la prima volta nel 1998 su Canale 5.\nTrama.\nDon Salvatore, parroco di un paesino vicino a Napoli, scompare durante la celebrazione di un matrimonio dopo aver ricevuto una telefonata. Il cardinale Fonseca (Manfredi) decide di sostituirlo inviando in sostituzione Don Michele (Leo Gullotta), che scopre che la parrocchia \u00e8 in realt\u00e0 un rifugio per figli di vittime della camorra."}
{"id": "4191835", "revid": "125817824", "url": "https://it.wikipedia.org/wiki?curid=4191835", "title": "Karim Laribi", "text": "Biografia.\nLaribi \u00e8 nato a Milano da padre tunisino e madre italiana di Domus de Maria in Sardegna, e in virt\u00f9 di questo \u00e8 stato convocato per la \"Nazionale sarda\".\nCaratteristiche tecniche.\nTatticamente \u00e8 un calciatore polivalente, viene solitamente impiegato prevalentemente come esterno sinistro a centrocampo, con caratteristiche offensive, ambidestro di piede, possiede una buona tecnica di base e anche un buon dribbling; inoltre si dimostra molto efficace nel tiro dalla distanza.\nCarriera.\nClub.\nHa fatto parte delle giovanili dell' (come il fratello maggiore Omar) insieme a Balotelli, Destro, Santon, Obi e Krhin ma veniva considerato poco e cos\u00ec diceva ai dirigenti dell'Inter, per giustificare le sue assenze, che andava in gita scolastica ma in realt\u00e0 svolgeva i provini con il Fulham, che lo ha arruolato per 2 anni nelle giovanili. Il 19 agosto 2009 passa al .\nDopo una stagione nella Primavera rosanero, cominciata con la sconfitta nella Supercoppa italiana contro il , nel 2010 viene ceduto dai rosanero in prestito con diritto di riscatto al Foggia in Lega Pro Prima Divisione, dove disputa un'ottima stagione con 28 partite e 4 reti sotto la guida di Zden\u011bk Zeman.\nIl 1\u00ba luglio 2011 passa in prestito con diritto di riscatto sulla compartecipazione al , disputando 7 partite e segnando una rete in Serie B. Nell'estate 2012 viene quindi riscattato dai neroverdi emiliani.\nIl 18 maggio 2013, dopo 9 presenze, vince il campionato di Serie B e conquista la promozione in Serie A con la squadra emiliana guidata da Eusebio Di Francesco. Il 20 giugno, termine ultimo per le risoluzioni delle compartecipazioni, n\u00e9 Sassuolo n\u00e9 Palermo fanno un'offerta per il cartellino del giocatore, che resta quindi nell'ultima societ\u00e0 che lo ha tesserato. Nella stagione successiva esordisce in Serie A nella prima giornata di campionato in cui il Sassuolo perde per 2-0 in trasferta contro il , entrando in campo al 79' al posto di Francesco Magnanelli.\nL'8 gennaio 2014 passa in prestito con diritto di riscatto fino al termine della stagione al . Alla 41\u00aa giornata realizza i suoi primi gol stagionali, grazie a una doppietta in Cesena-Latina (1-3). Nella semifinale di ritorno dei play-off di Serie B segna il temporaneo 2-1 in casa contro il Bari: il 2-2 finale consegner\u00e0 la finale ai pontini.\nRitornato al Sassuolo per fine prestito, il 23 luglio 2014 passa al Bologna in prestito con diritto di opzione a favore del Bologna e di contro-opzione a favore del Sassuolo.\nSegna il suo primo gol in maglia rossobl\u00f9 contro il , il 27 settembre 2014. Successivamente segna un gol contro il Trapani Calcio e realizza la sua prima doppietta in maglia felsinea contro il . Alla vigilia di Natale segna contro la Pro Vercelli.\nCesena.\nIl 27 agosto 2016 passa in prestito con diritto di riscatto al . Il 27 settembre, dopo 277 giorni fuori dal rettangolo verde, fa il suo esordio con la maglia bianconera contro l', match che terminer\u00e0 a reti bianche. Nella partita seguente contro la sua ex squadra mette a segno il suo primo assist per Milan \u0110uri\u0107 nel temporaneo vantaggio bianconero, partita che poi terminer\u00e0 in pareggio. Torna a giocare una partita per tutti gli interi 90 minuti solamente il 19 novembre nella sconfitta ai danni dei romagnoli per 1 a 0 contro lo Spezia Calcio. Debutta in Coppa Italia nella partita vinta ai supplementari dai romagnoli per 2-1 contro l'Empoli in terra toscana, il 29 novembre 2016. Mette a segno la sua prima rete in bianconero, il 18 gennaio 2017 nella partita di Coppa Italia vinta dai romagnoli per 1-2 al Mapei Stadium contro la sua ex squadra. La sua rete risulter\u00e0 decisiva per permettere al Cesena di raggiungere i quarti di finale della competizione nazionale, dove mancava da ben 46 anni. In Avellino-Cesena del 22 aprile 2017 segna la sua prima rete in campionato nel match che terminer\u00e0 1-1.\nHellas Verona.\nIl 31 luglio 2018 viene ufficializzato il suo arrivo al Verona a parametro zero. Debutta il 5 agosto nella sfida di Coppa Italia contro la Juve Stabia (4-1), fornendo l'assist per il secondo gol dei veneti segnato da Antonio Caracciolo. Il 16 settembre segna il suo primo gol con gli scaligeri, nel 4-1 al Carpi.. A fine stagione conquista la promozione in serie A con l'Hellas dopo la vittoria per 3-0 sul Cittadella nella finale playoff : nella suddetta partita \u00e8 autore proprio della terza rete della definitiva sicurezza che annulla la sconfitta per 0-2 della gara d'andata.\nPrestiti a Empoli, Bari e Reggiana.\nL'8 luglio 2019 si trasferisce a titolo temporaneo all'Empoli.\nIl 21 gennaio 2020 passa in prestito al . Segna il suo primo gol il 16 febbraio 2020 su calcio di punizione nella partita con l' conclusa sul 3-0. Dopo 12 presenze e 2 gol il Bari non riscatta il giocatore e torna al Verona, dove (non rientrando nei piani tecnici) viene messo fuori lista; il 28 gennaio 2021 passa in prestito alla Reggiana in Serie B. Il 7 febbraio segna il primo gol con gli emiliani nella vittoria per 2-1 sulla Virtus Entella. \nReggina e prestito al Cittadella.\nIl 16 luglio seguente viene ceduto alla con cui firma un contratto biennale.\nA seguito di una prima parte di stagione al di sotto delle aspettative, il 31 gennaio 2022 Laribi viene ceduto in prestito con diritto di riscatto al .\nNazionale.\nDi origini tunisine, comincia ad essere preso in considerazione per i colori azzurri dell'Italia a partire dall'Under-19, giacch\u00e9 viene convocato per uno stage dal 6 al 9 settembre 2009.\nDopo aver giocato 4 partite con la Nazionale italiana Under-20, debutta con l'Under-21 nell'amichevole del 15 agosto 2012 in Olanda (vittoria azzurra 4-0). Il 10 settembre seguente gioca la sua prima gara valevole per la qualificazioni al Campionato europeo di calcio Under-21, prendendo parte a Italia-Eire (2-4).\nIl 24 marzo 2017 ha debuttato con la nazionale tunisina, in una partita amichevole contro il Camerun persa per 1 a 0. Viene inserito nei pre convocati per il mondiale di calcio 2018 in Russia, ma viene poi escluso dal ct Nabil Ma\u00e2loul nella lista definitiva dei 23 convocati.\nStatistiche.\nPresenze e reti nei club.\n\"Statistiche aggiornate al 22 gennaio 2022\""}
{"id": "4191836", "revid": "125090965", "url": "https://it.wikipedia.org/wiki?curid=4191836", "title": "Conrad Grebel", "text": "Biografia.\nConrad Grebel nacque in una famiglia patrizia zurighese, secondo dei sei figli di Jakob Grebel e di Dorothea Fries. Suo padre era un ricco commerciante in ferro che ricopr\u00ec pi\u00f9 volte incarichi pubblici. Conrad crebbe a Gr\u00fcningen, fece i primi studi a Zurigo e nel 1514 frequent\u00f2 per sei mesi l'Universit\u00e0 di Basilea, dove ebbe per insegnante Heinrich Loriti, trasferendosi poi a Vienna. Qui per tre anni studi\u00f2 sotto l'umanista svizzero Joachim von Watt, detto il Vadiano, di cui divenne amico e successivamente cognato. Nel 1518, partito il Vadiano da Vienna, Grebel prefer\u00ec trasferirsi a Parigi grazie a una borsa di studio ottenuta dal re di Francia. Apprese il latino, il greco, l'ebraico e la tradizione umanistica classica, ma non complet\u00f2 il suo corso di studi e nel 1520 fece ritorno a Zurigo.\nIl fallito conseguimento della laurea e la mancanza di un lavoro lo misero in conflitto con il padre, conflitto che si acu\u00ec nel 1522, quando Conrad spos\u00f2 contro la volont\u00e0 della famiglia una ragazza di modesta condizione sociale. In quell'anno si verific\u00f2 la svolta decisiva della sua vita, provocata dalla predicazione a Zurigo di Zwingli. Grebel fu al suo fianco e ne fu apprezzato, tanto che l'opuscolo di Zwingli pubblicato in agosto, l'\"Apologeticus Archeletes\", comprese una poesia religiosa di Grebel.\nIl 29 gennaio 1523 Zwingli tenne a Zurigo una pubblica disputa, nella quale espose le tesi fondamentali della sua riforma. Il celibato, il digiuno e le varie cerimonie cattoliche sono inutili invenzioni umane, la messa \u00e8 soltanto una commemorazione del sacrificio di Cristo. Il Consiglio della citt\u00e0 si dichiar\u00f2 d'accordo e, pur autorizzando i predicatori a uniformarsi alle tesi di Zwingli, rinvi\u00f2 l'attuazioni delle riforme.\nGrebel, che aveva formato con Felix Manz, Wilhelm Reublin, Hans Br\u00f6tli e Simon Stumpf un gruppo di entusiasti seguaci di Zwingli, non approv\u00f2 per\u00f2 che questi accettasse il fatto che la riforma religiosa venisse a dipendere dalle decisioni di un'autorit\u00e0 civile quale era il Consiglio della citt\u00e0. Anche alla richiesta dei contadini di non pagare pi\u00f9 le decime e gli interessi, Zwingli, pur ammettendo la legittimit\u00e0 scritturale della rivendicazione, aveva risposto che la questione era di competenza della magistratura, tentando cos\u00ec di conciliare \u00abgiustizia divina\u00bb e \u00abgiustizia umana\u00bb.\nDal 26 al 28 agosto del 1523 si tenne a Zurigo una nuova pubblica disputa, a cui parteciparono Zwingli, Ludwig Haetzer, Balthasar Hubmaier, Stumpf e Grebel. In discussione erano il culto delle immagini, il significato della messa e la dottrina del purgatorio. I partecipanti convennero nell'abolizione delle immagini e nel considerare la messa non una ripetizione del sacrificio di Cristo, come voleva la tradizione cattolica, ma una semplice commemorazione. Grebel e Stumpf avrebbero voluto la rapida applicazione di queste due riforme nella vita della chiesa zurighese da parte del Consiglio cittadino, che decise invece di rinviare ogni decisione. Zwingli appoggi\u00f2 l'iniziativa del Consiglio. In effetti, diversamente dal gruppo di Grebel, tutti giovani e impazienti radicali, Zwingli intendeva introdurre le riforme gradualmente, in modo da non sconcertare i fedeli, che dovevano ancora essere ben istruiti nella nuova fede, e voleva mantenersi in accordo con un Consiglio in maggioranza dalla sua parte ma che doveva anche agire con prudenza, essendo presente al suo interno anche una frangia di cattolici, ostili a ogni riforma.\nGrebel e Manz proposero a Zwingli la costituzione di un partito della riforma che si rivolgesse al popolo e andasse a nuove elezioni, certi di riuscire a far eleggere un Consiglio cittadino pi\u00f9 decisamente favorevole alla riforma religiosa. Zwingli respinse la proposta, non desiderando spaccature in citt\u00e0 e sicuro che le riforme si sarebbe imposte attraverso un paziente lavoro di convinzione. Il gruppo di Grebel cerc\u00f2 allora contatti e intese con i riformatori tedeschi. Nell'estate del 1524 Grebel scrisse ad Andreas Karlstadt, ma senza successo, e il 5 settembre a Thomas M\u00fcntzer.\nLa lettera a Thomas M\u00fcntzer.\nLa lettera indirizzata a M\u00fcntzer fu scritta da Grebel e firmata anche da Manz, Br\u00f6tli, Castelberger, Ockenfuss, Pur, Aberli e Hujuff. Quest'ultimo and\u00f2 fino ad Allstedt per consegnarla, ma non vi trov\u00f2 pi\u00f9 M\u00fcntzer, che probabilmente non sent\u00ec mai parlare di Grebel e del suo gruppo. Al di l\u00e0 dell'imprecisa conoscenza del pensiero del riformatore di Stolberg, la lettera \u00e8 importante perch\u00e9 permette di conoscere la posizione assunta in quel momento dal gruppo riguardo alla natura che una chiesa riformata deve avere.\nNon basta predicare contro il papismo, occorre separarsene definitivamente: \u00ab\u00c8 molto meglio che pochi siano rettamente istruiti mediante la parola di Dio [...] anzich\u00e9 molti che credano falsamente e ingannevolmente attraverso una dottrina adulterata\u00bb. Una chiesa piccola ma disciplinata, come istituita in Matteo 18:15-18 e nelle lettere paoline, dove chi non \u00e8 degno, va ammonito e poi espulso, \u00abnon ucciso, ma considerato come un pagano e un pubblicano, e lasciato solo\u00bb; dove nessuno sia armato, \u00abperch\u00e9 ogni uccisione \u00e8 cessata, a meno che non vogliamo appartenere alla vecchia legge\u00bb; dove non ci siano preti, canti, idoli e \u00abaggiunte\u00bb a quanto insegna il Nuovo Testamento: unica celebrazione, la \u00abCena della comunione\u00bb, amministrata da uno qualunque dei fedeli non in un tempio, dove si crea \u00abuna falsa riverenza\u00bb, ma nelle case dei credenti, con il pane, \u00abche non \u00e8 altro che pane\u00bb, a simbolo della fede e dell'unit\u00e0 fraterna nel corpo di Cristo.\nSulla questione del battesimo dei bambini, premesso sulla base di numerosi passi scritturali che essi, non essendo \u00abancora giunti al discernimento della conoscenza del bene e del male\u00bb sono sicuramente salvati in virt\u00f9 del sacrificio di Cristo, Grebel sostiene che esso non trova fondamento nelle Scritture. Il battesimo va impartito a chi gi\u00e0 crede e perci\u00f2 \u00abl'acqua non conferma o accresce la fede\u00bb; esso ha il significato di cancellare i peccati del credente e di farlo camminare \u00abin novit\u00e0 di vita e di spirito, e sar\u00e0 certamente salvato se, conformemente a questo significato, mediante il battesimo interiore egli vive la sua fede\u00bb.\nLa questione del battesimo.\nCoerentemente con le loro convinzioni, i due pastori del gruppo di Grebel, Wilhelm Reublin e Hans Br\u00f6tli, non battezzarono i neonati di due villaggi vicini a Zurigo, mentre Grebel non fece battezzare il suo primogenito. Fu probabilmente Felix Manz a presentare, intorno ai primi giorni del 1525, un appello al Consiglio di Zurigo perch\u00e9 si disputasse pubblicamente della questione del battesimo degli infanti.\nLa disputa si tenne dal 10 al 17 gennaio 1525 e vide a confronto, da una parte, Grebel, Manz, Reublin e Blaurock, e dall'altra Bullinger e Zwingli, che aveva appena pubblicato l'opuscolo \"Wer Ursache gebe zu Aufruhr\", nel quale indicava negli oppositori al battesimo dei bambini, insieme ai libertini e ai contadini che non volevano pi\u00f9 pagare le decime, i responsabili delle agitazioni presenti in citt\u00e0. Il Consiglio diede ragione a Zwingli e con decreto del 18 gennaio stabil\u00ec che tutti i bambini dovessero essere battezzati entro otto giorni dalla nascita. Il 21 gennaio Haetzer, Castelberger, Reublin e Br\u00f6tli, che non erano cittadini di Zurigo, venivano espulsi dalla citt\u00e0, e a Grebel e agli altri seguaci s'imponeva la sottomissione al Consiglio.\nI \u00abFratelli svizzeri\u00bb, prima comunit\u00e0 anabattista.\nQuella stessa notte del 21 gennaio il gruppo di Grebel, circa quindici persone, si riun\u00ec in casa di Manz: \u00abEssi cominciarono con l'inginocchiarsi [...] perch\u00e9 sapevano bene cosa avrebbero dovuto sopportare e soffrire. Dopo la preghiera, J\u00f6rg Cajacob si alz\u00f2 e chiese a Konrad Grebel di battezzarlo, per l'amor di Dio, con il vero battesimo cristiano [...] Konrad lo battezz\u00f2 [...] Dopo di ci\u00f2, anche gli altri pregarono J\u00f6rg di battezzarli, cosa che egli fece\u00bb.\nPoi consumarono la \u00abCena del Signore\u00bb: mentre uno di essi leggeva il passo evangelico, ciascuno mangi\u00f2 del pane e bevve del vino. Si fa comunemente risalire a quella notte la fondazione della prima comunit\u00e0 anabattista della storia. Il nuovo battesimo era per loro il primo e vero battesimo, e fu il laico Grebel a battezzare l'ex prete Cajacob, a significare l'inesistenza di ogni formalismo e sacerdotalismo nella comunit\u00e0 dei \u00abFratelli\u00bb.\nIl piccolo gruppo di anabattisti inizi\u00f2 subito a predicare. A Zollikon, un villaggio di contadini presso Zurigo dove viveva l'ex prete cattolico Hans Br\u00f6tli, gi\u00e0 convertito alla nuova fede, Grebel e gli altri celebrarono il 22 o il 23 gennaio la comunione in casa di Jakob Hottinger e alla fine di gennaio sarebbero gi\u00e0 stati battezzati 34 uomini e una donna. Poi Grebel prosegu\u00ec la sua attivit\u00e0 missionaria: si rec\u00f2 a San Gallo e vi battezz\u00f2 Gabriel Giger, mentre a Sciaffusa convert\u00ec Wolfgang Ulimann. Questi due nuovi adepti, a loro volta, si attivarono a diffondere la loro fede, come faceva ogni nuovo battezzato, e il movimento anabattista si espanse nell'Appenzello, nell'Argovia, a Basilea, a Berna, a Lucerna, intanto che Reublin passava in Germania e a Waldshut battezzava Hubmaier.\nGrebel pass\u00f2 alla fine di giugno a Gr\u00fcningen, predicando qui e nei villaggi vicini, accompagnato Marx Bosshard, un suo fedele seguace di Zollikon. A Bezhold fu raggiunto in ottobre da Manz: mentre predicavano entrambi, furono scorti da un gruppo di soldati che conducevano Blaurock in stato d'arresto. Questi arrestarono anche Grebel e altri anabattisti. Manz, fuggito in un primo tempo, fu catturato il 31 ottobre e imprigionato con gli altri a Gr\u00fcningen.\nIl Consiglio di Zurigo, dopo aver stabilito, il 1\u00ba febbraio 1525, che il battesimo dei bambini era obbligatorio per i suoi contemporanei effetti di registrazione anagrafica dei nuovi cittadini, il 1\u00ba marzo 1525 proib\u00ec espressamente il battesimo degli adulti. Tuttavia, la questione rimaneva aperta, come dimostrava l'estendersi della predicazione anabattista, cos\u00ec che il Consiglio indisse una nuova disputa da tenersi dal 6 all'8 novembre 1525. Il confronto tra Zwingli, Jud e Grossman da una parte, e Grebel, Manz e Blaurock dall'altra, si svolse nella cattedrale di Zurigo e, come al solito, il giudizio del Consiglio fu favorevole a Zwingli. Poich\u00e9 i tre rifiutarono di riconoscere la decisione, furono trattenuti in carcere, mentre altri anabattisti venivano arrestati o espulsi. In carcere, Grebel scrisse il saggio \"Del battesimo, del ribattesimo e del battesimo dei bambini\", che fu poi stampato in poche copie, cos\u00ec che nessun esemplare \u00e8 pervenuto. Se ne conosce il contenuto per le citazioni che Zwingli fa nel suo \"Elenchus\", scritto nel 1527 per confutarlo.\nIl 7 marzo 1526 fu emessa la sentenza, con la quale Grebel, Manz, Blaurock e altri quindici anabattisti (tra i quali sei donne) vennero condannati a rimanere in carcere a pane e acqua finch\u00e9 non avessero ritrattato le loro posizioni. Il 21 marzo, per\u00f2, fuggirono tutti, calandosi con una corda da una finestra della torre nella quale erano rinchiusi. Grebel trov\u00f2 rifugio a Maienfeld, presso una sorella, ma qui poco dopo fu colpito dalla peste e mor\u00ec nel luglio del 1526."}
{"id": "4191837", "revid": "282094", "url": "https://it.wikipedia.org/wiki?curid=4191837", "title": "Konrad Grebel", "text": ""}
{"id": "4191838", "revid": "52458339", "url": "https://it.wikipedia.org/wiki?curid=4191838", "title": "Berlin Marathon", "text": ""}
{"id": "4191839", "revid": "438678", "url": "https://it.wikipedia.org/wiki?curid=4191839", "title": "Lettere di una novizia (film)", "text": "Lettere di una novizia \u00e8 un film del 1960 diretto da Alberto Lattuada.\nIl soggetto \u00e8 tratto dal romanzo omonimo di Guido Piovene.\nTrama.\nMargherita Passi, detta Rita, \u00e8 una novizia che si appresta a prendere i voti ma l'arrivo di una lettera anonima induce il vescovo a inviare don Paolo per indagare se la ragazza ha veramente intenzione di diventare suora o se invece \u00e8 costretta a farlo.\nLa ragazza si vede costretta a rivelare la sua storia e in particolare il rapporto difficile con la madre rimasta vedova e con problemi economici che si trasforma in odio quanto questa inizia una relazione con Giuliano di cui anche Rita \u00e8 innamorata."}
{"id": "4191840", "revid": "52458371", "url": "https://it.wikipedia.org/wiki?curid=4191840", "title": "Chicago Marathon", "text": ""}
{"id": "4191841", "revid": "599013", "url": "https://it.wikipedia.org/wiki?curid=4191841", "title": "Sevin", "text": ""}
{"id": "4191842", "revid": "767487", "url": "https://it.wikipedia.org/wiki?curid=4191842", "title": "Audubon (Iowa)", "text": "Audubon \u00e8 una citt\u00e0 degli Stati Uniti, capoluogo della Contea di Audubon, nello Stato dell'Iowa.\nGeografia fisica.\nAudubon \u00e8 situata a (41.720723 -94.928422). La citt\u00e0 ha una superficie di 4,87 km\u00b2 interamente coperti da terra. Audubon \u00e8 situata a 398 m s.l.m.\nSociet\u00e0.\nEvoluzione demografica.\nAl censimento del 2010, Audubon contava 2.176 abitanti e 586 famiglie. La densit\u00e0 di popolazione era di 446,82 abitanti per chilometro quadrato. Le unit\u00e0 abitative erano 1.106 con una media di 227,10 per chilometro quadrato. La composizione razziale contava il 98,9% di bianchi, lo 0,3% di nativi americani, lo 0,2% di afroamericani, lo 0,2% di asiatici e lo 0,3% di altre razze."}
{"id": "4191844", "revid": "52458396", "url": "https://it.wikipedia.org/wiki?curid=4191844", "title": "Rotterdam Marathon", "text": ""}
{"id": "4191845", "revid": "767487", "url": "https://it.wikipedia.org/wiki?curid=4191845", "title": "Mi Delirio", "text": "Mi Delirio (\"Il mio Delirio\") \u00e8 il quarto album della cantante messicana Anah\u00ed, pubblicato dalla EMI nel 2009.\nPromozione e singoli.\nI singoli pubblicati dall'album sono stati:"}
{"id": "4191849", "revid": "1431409", "url": "https://it.wikipedia.org/wiki?curid=4191849", "title": "Arn\u00f3r Ingvi Traustason", "text": "Carriera.\nClub.\nTraustason vest\u00ec la maglia del Keflav\u00edk e vi rimase in forza dal 2010 al 2012. Il 15 agosto 2012, pass\u00f2 ai norvegesi del Sandnes Ulf con la formula del prestito. Esord\u00ec nell'Eliteserien in data 26 agosto, subentrando al connazionale Stein\u00fe\u00f3r Freyr \u00deorsteinsson nel successo per 3-1 sul Sogndal.\nIl 28 ottobre 2013 fu ufficialmente ingaggiato dall'IFK Norrk\u00f6ping, a cui si leg\u00f2 con un contratto valido a partire dal 1\u00ba gennaio 2014. Dopo aver sorprendentemente vinto lo scudetto svedese nella stagione 2015, durante l'estate successiva divent\u00f2 un giocatore del Rapid Vienna per una cifra di circa 2,3 milioni di euro.\nIl 4 luglio 2017 pass\u00f2 in prestito ai greci dell'AEK Atene. Tuttavia in Grecia Traustason gioc\u00f2 solo 3 partite e, in gennaio, dopo appena 6 mesi, venne ceduto a titolo definitivo dal in Svezia al Malm\u00f6 FF.\nIl 16 marzo 2021, Traustason \u00e8 stato tesserato dagli statunitensi del New England Revolution.\nNazionale.\nTraustason conta diverse presenze nelle selezioni giovanili islandesi. Il 10 settembre 2012, debutt\u00f2 nella formazione Under-21: fu infatti schierato titolare nella sconfitta per 5-0 contro il , sfida valida per le qualificazioni al campionato europeo di categoria del 2013.\nIl 13 novembre 2015 debutta con la Nazionale maggiore giocando tutta la partita amichevole persa per 4-2 contro la Polonia.\nViene convocato per gli Europei 2016 in Francia. \u00c8 proprio una sua rete in extremis ad assicurare all'Islanda la storica qualificazione agli ottavi di finale, con il definitivo 2-1 siglato al 94' minuto della sfida contro l'Austria nell'ultima partita della fase a gironi. Nella competizione i nordici eliminano sorprendentemente l'Inghilterra per 2-1 agli ottavi, per poi venire eliminati con un sonoro 5-2 dalla Francia, nazionale ospitante del torneo, ai quarti.\nViene convocato anche per i Mondiali 2018 in Russia."}
{"id": "4191850", "revid": "647919", "url": "https://it.wikipedia.org/wiki?curid=4191850", "title": "Hajduk", "text": ""}
{"id": "4191855", "revid": "599013", "url": "https://it.wikipedia.org/wiki?curid=4191855", "title": "Chiesa di San Pietro (Murialdo)", "text": "La chiesa di San Pietro \u00e8 un luogo di culto cattolico situato nella borgata di Piano nel comune di Murialdo, in provincia di Savona.\nStoria e descrizione.\nL'edificio di culto della borgata di Piano potrebbe essere risalente ad un periodo anteriore al 1440 e inizialmente fu sotto l'influenza dell'abbazia di San Pietro in Varatella, nel territorio di Toirano. Ceduti i beni alla comunit\u00e0 di Murialdo, sempre nel 1440, entr\u00f2 a far parte dei cosiddetti \"oratori pubblici\" murialdesi.\nIl vicino campanile fu costruito in un periodo tra il 1779 e il 1792 e restaurato nel 1863 e ancora nel 1953.\nLa struttura della chiesa \u00e8 a forma rettangolare, ad unica navata, spartita da lesene addossate alle pareti laterali e campate con volta a crociera. Unica nel suo genere nel territorio di Murialdo \u00e8 la rotonda abside con volta a catino ribassato di colore azzurro."}
{"id": "4191862", "revid": "52458859", "url": "https://it.wikipedia.org/wiki?curid=4191862", "title": "Amsterdam Marathon", "text": ""}
{"id": "4191864", "revid": "729019", "url": "https://it.wikipedia.org/wiki?curid=4191864", "title": "Presa di Baghdad (1917)", "text": "La presa di Baghdad \u00e8 stata un episodio della Campagna di Mesopotamia della Prima guerra mondiale, durante il quale, l'11 marzo 1917, l'esercito britannico riusc\u00ec a conquistare la citt\u00e0 strappandola all'Impero Ottomano.\nContesto.\nDopo l'ingresso in guerra dell'Impero Ottomano una delle principali preoccupazioni britanniche era di mettere in sicurezza i propri giacimenti petroliferi in Persia e per questo motivo il governo di Londra invi\u00f2 un corpo di spedizione, proveniente principalmente dall'India britannica, per conquistare la fortezza di Al-Faw ed il porto di Bassora.\nDopo aver ottenuto una serie di vittorie a Qurna ed Es Sinn, le forze britanniche subirono la controffensiva ottomana e, a seguito della battaglia di Ctesifonte, furono costrette a ritirarsi verso sud, fino a Kut. Qui il general-maggiore Charles Vere Ferrers Townshend venne assediato dalle truppe ottomane guidate dal feldmaresciallo Colmar von der Goltz . Townshend chiese rinforzi e il generale Sir John Nixon affid\u00f2 l'incarico a Fenton Aylmer. Il compito di Aymler si rivel\u00f2 sin dal principio particolarmente difficile poich\u00e9 le forze ottomane erano notevolmente superiori per numero. Tra il gennaio ed il marzo 1916 le truppe ottomane di von der Goltz sconfissero duramente i britannici a Wadi, Hanna e Dujaila.\nA seguito di questa umiliante serie di sconfitte, il comando dell'esercito britannico in Mesopotamia venne affidato a Sir. Stanley Maude che a partire dall'aprile 1916 si dedic\u00f2 al reclutamento e all'addestramento di nuove truppe, provenienti principalmente dall'India britannica. \nSolo nel dicembre 1916, dopo aver messo su un contingente di circa 50.000 uomini, il generale Maude fu in grado di riprendere le operazioni.\nLa conquista di Baghdad.\nMaude inizi\u00f2 a risalire il fiume Tigri e nel gennaio 1917 riusc\u00ec a conquistare una serie di fortificazioni ottomani in un'area chiamata Khadairi e lungo il canale Shatt al-Hayy. In febbraio l'avanzata britannica prosegu\u00ec senza soste e dopo aver preso Dahra, Maude riconquist\u00f2 Kut.\nL'8 marzo Maude raggiunse il fiume Diyala (circa 50\u00a0km a sud a Baghdad) dove ad attenderlo c'erano le forze ottomane guidate da Khalil Pasha. Dopo aver respinto un primo scontro, il 10 marzo gli ottomani \u2013 inferiori per numero\u00a0\u2013 furono costretti a ritirarsi verso Baghdad. La citt\u00e0 venne fatta evacuare ma l'indomani Maude la raggiunse rapidamente conquistandola senza difficolt\u00e0.\nConseguenze.\nDopo la caduta di Baghdad l'Impero Ottomano non era pi\u00f9 in grado di mettere a repentaglio la sicurezza dei pozzi petroliferi britannici in Persia. \nMaude divenne de facto governatore della Mesopotamia in attesa che venissero risolte le dispute tra il governo imperiale indiano e quello di Londra su chi dovesse amministrare le province di Baghdad, Bassora e Mosul."}
{"id": "4191867", "revid": "767487", "url": "https://it.wikipedia.org/wiki?curid=4191867", "title": "Roberta Piazzi", "text": "Biografia.\nNel 1967 vince, con Giuliano Tordi, il Festival degli sconosciuti ad Ariccia con i brani \"Nel sole\" e \"Piet\u00e0 per chi ti ama\". Nello stesso anno entra a far parte della casa discografica RCA Italiana, esordendo col brano \"Gli angeli non sono come noi\", colonna sonora del film \"Il sesso degli angeli\".\nNel 1974 partecipa alla terza edizione del \"Rally Canoro\" con il brano \"Ciao amore\", vincendo la tappa di Viterbo.\nIn seguito incide altri dischi, per poi ritirarsi alla fine del decennio."}
{"id": "4191873", "revid": "1543377", "url": "https://it.wikipedia.org/wiki?curid=4191873", "title": "John B. Sollenberger Trophy", "text": "Il John B. Sollenberger Trophy \u00e8 un premio annuale della American Hockey League che viene assegnato al giocatore che guida la lega per punti realizzati al termine della stagione regolare.\nIl trofeo prese il nome di John B. Sollenberger nel 1955. Sollenberger fu a lungo attivo nella lega sia come dirigente degli Hershey Bears sia come presidente del consiglio della AHL. Il trofeo in origine prese il nome da Wally Kilrea, detentore del record di punti in una singola stagione al momento dell'istituzione del trofeo nel campionato 1947-48; tuttavia dopo quell'anno il trofeo prese il nome del primo vincitore, Carl Liscombe, capace di superare il record di Kilrea."}
{"id": "4191874", "revid": "1632387", "url": "https://it.wikipedia.org/wiki?curid=4191874", "title": "Tangram Part I - IV", "text": "Tangram Part I - IV \u00e8 un singolo pubblicato nel 1980 in Germania dalla band tedesca di musica elettronica, i Tangerine Dream.\nA differenza dei singoli precedenti, questo \u00e8 stato pubblicato in versione \"EP\" a 33 giri.\nIl disco si compone di quattro estratti: i primi due (\"Part I\" e \"II\") provengono dalla prima parte di \"Tangram\", gli altri (\"Part III\" e \"Part IV\") dalla seconda."}
{"id": "4191876", "revid": "1543377", "url": "https://it.wikipedia.org/wiki?curid=4191876", "title": "Radiazione epsilon", "text": "La radiazione epsilon \u00e8 una radiazione terziaria causata da una radiazione secondaria (ad es., i raggi delta). I raggi epsilon sono una forma di radiazione corpuscolare (o particellare) e sono composti da elettroni. Il termine fu coniato da Joseph John Thomson, ma \u00e8 usato molto raramente oggi."}
{"id": "4191877", "revid": "132266", "url": "https://it.wikipedia.org/wiki?curid=4191877", "title": "Aiducco", "text": ""}
{"id": "4191878", "revid": "268129", "url": "https://it.wikipedia.org/wiki?curid=4191878", "title": "Associazione Calcio Treviso 1943-1944", "text": "Questa voce raccoglie le informazioni riguardanti l'Associazione Calcio Treviso nelle competizioni ufficiali della stagione 1944.\nStagione.\nNella stagione 1944 l'Italia \u00e8 sempre pi\u00f9 coinvolta nella Seconda guerra mondiale, con Treviso che risente il bombardamento del 7 aprile 1944 che causa oltre 1.450 morti. Sportivamente parlando, il bombardamento distrugge interamente l'archivio storico del Treviso, e causa un cratere nel campo di gioco e la distruzione della copertura della tribuna centrale.\nIl Treviso disputa comunque il campionato regionale di Alta Italia, chiudendo al secondo posto il suo girone alle spalle del e rinunciando (assieme al Vicenza) alle finali, che furono disputate solo dal e Verona. Luigi Del Grosso realizza 11 gol in 11 partite."}
{"id": "4191883", "revid": "77662918", "url": "https://it.wikipedia.org/wiki?curid=4191883", "title": "Entropia congiunta", "text": "L'entropia congiunta \u00e8 una misura dell'incertezza associata ad un insieme di variabili casuali.\nDefinizione.\nL'entropia congiunta di due variabili formula_1 e formula_2 \u00e8 definita come:\ndove formula_4 e formula_5 sono valori di formula_1 and formula_2, rispettivamente, formula_8 \u00e8 la probabilit\u00e0 che questi due valori valori vengano assunti contemporaneamente dalle variabili e vale:\nPer un numero di variabili maggiore di due formula_10 la formula si estende a:\nin cui formula_12 sono valori di formula_13, respectively, formula_14 \u00e8 la probabilit\u00e0 che questi valori vengano assunti contemporaneamente dalle variabili e vale:\nPropriet\u00e0.\nMaggiore o uguale delle entropie individuali.\nL'entropia congiunta di un insieme di variabili \u00e8 maggiore o uguale rispetto a tutte le entropie individuali delle variabili nell'insieme\nMinore o uguale alla somma delle entropie individuali.\nL'entropia congiunta di un insieme di variabili \u00e8 minore o uguale alla somma delle entropie individuali delle variabili nell'insieme. Questo \u00e8 un esempio di subadditivit\u00e0. Questa disuguaglianza diventa un'uguaglianza se e solo se formula_1 e formula_2 sono statisticamente indipendenti.\nRelazioni con altre misure di entropia.\nL'entropia congiunta \u00e8 utilizzata nella definizione dell'entropia condizionale\ne della mutua informazione\nNell'informatica quantistica, l'entropia congiunta \u00e8 generalizzata nell'entropia quantistica congiunta."}
{"id": "4191886", "revid": "1543377", "url": "https://it.wikipedia.org/wiki?curid=4191886", "title": "Hello My Name Is...", "text": "Hello My Name Is... \u00e8 l'album di debutto della cantautrice americana Bridgit Mendler, pubblicato il 22 ottobre 2012 dall'Hollywood Records.\nL'album \u00e8 stato anticipato dal primo singolo \"Ready or Not\", pubblicato il 7 agosto 2012. L'anteprima del singolo fu il 3 agosto 2012 e fu pubblicato come download digitale il 7 agosto. La canzone fu scritta dalla stessa Mendler, Emanuel \"Eman\" Kiriakou e Evan \"Kidd\" Bogart. La canzone debutt\u00f2 al 98\u00ba posto e arrivo fino al 78\u00ba posto della Billboard Hot 100. Fu certificato singolo d'oro in Canada e Nuova Zelanda.\nPer promuovere l'album ha pubblicato su YouTube tre singoli promozionali: \"Hurricane\" (anche se divenuto poi secondo singolo estratto), \"Forgot to Laugh\" e \"Top of the World\". L'album ha ricevuto delle critiche positive soprattutto per la sua prestazione vocale e la sua abilit\u00e0 di scrittrice e debutt\u00f2 al 30\u00ba posto della Billboard 200 degli Stati Uniti e al 20\u00ba posto della classifica degli album digitali. Il disco \u00e8 stato pubblicato in Italia il giorno 9 aprile 2013.\nAntefatti, pubblicazione e composizione.\nBridgit Mendler originalmente annunci\u00f2 che il suo album sarebbe stato pubblicato nel mese di settembre ma per ragioni varie la data venne spostata al 22 ottobre. Grazie a questo la lista e la copertina dell'album furono annunciate il 20 agosto 2012.\nFu anche annunciato in un'intervista che il singolo di lancio, \"Ready or Not\", sarebbe stato pubblicato alla radio dei bambini il 3 agosto 2012, essa entr\u00f2 nella top 40 radiofonica il 20 agosto. La canzone arriva nelle radio principali americane il 21 agosto.\nL'album \u00e8 un'unione tra \"acoustico, soulful jazzy funky\".\nCritiche.\nL'album ha ricevuto recensioni positive dai critici musicali. Tim Sendra di AllMusic fu positivo con le sue critiche elogiando la sua \u2018'bella voce'\u2019 e la sua \u2018'capacit\u00e0 di comporre'\u2019. Comment\u00f2 alcune delle canzoni: Ready or Not \u00e8 la migliore traccia con un ritornello davvero orecchiabile, Hurricane il testo ha brillanti frasi collegate alle fiabe e uno stile canoro con, ogni tanto, qualche sessione di rap, \u2018'Blonde'\u2019 \u00e8 un po' un clich\u00e9, ma finisce per essere un argomento convincente: il colore dei capelli non \u00e8 un indicatore del cervello, e \u2018'Rocks at My Windows'\u2019 \u00e8 una canzone d'amore divertente con un \u2018big beat\u2019. Oltre al molto lunatico e vocalmente potente \u2018'5:15'\u2019, le ballate non sono particolarmente memorabili, l'album \u00e8 \u201cimpantanato\u201d ha un analogo arrangiamento sonoro che non favorisce la voce della Mendler. Ha concluso scrivendo: \"Eppure, \u00e8 un debutto impressionante da un cantante che mostra vero talento e ha tutte le possibilit\u00e0 di uscire dallo stampo Disney e fare qualcosa di tutto suo lungo la strada.\""}
{"id": "4191892", "revid": "93556", "url": "https://it.wikipedia.org/wiki?curid=4191892", "title": "Panina", "text": "Panina \u00e8 una sottotrib\u00f9 di ominidi alla quale appartengono lo scimpanz\u00e9 comune e il bonobo.\nFino agli anni '20 del XX secolo l'unico panino classificato era lo scimpanz\u00e9 comune, in cui confluivano tutti i rappresentanti del genere, classificato nella terza edizione del sistema tassonomico di Linneo come \"Homo lar\" e poi, nelle edizioni successive, tolto dal genere Homo forse per motivi di opportunit\u00e0 legate al senso comune dell'epoca. Nel 1929 il bonobo venne riconosciuto come specie differente, attualmente considerata divergente dallo scimpanz\u00e9 a partire da circa un milione di anni fa.\nTassonomia.\nLa sottotrib\u00f9 comprende il solo genere Pan e due specie viventi con alcune sottospecie: \nI reperti fossili di altre specie, come per tutte le scimmie antropomorfe, sono rari o assenti.\nHomo o Pan.\nAlcuni biologi, tra cui Jared Diamond (vedi ad esempio Il terzo scimpanz\u00e9. Ascesa e caduta del primate \"Homo sapiens\") hanno avanzato l'idea che la distinzione tra i generi \"Homo\" e \"Pan\" sia del tutto arbitraria e artificiosa, proponendo la riclassificazione dello scimpanz\u00e9 comune come \"Homo troglodytes\" e del bonobo come \"Homo paniscus\", di conseguenza eliminando le corrispondenti sottotrib\u00f9 (e riclassificando tutti i generi afferenti ad esse). \"Homo troglodytes\" Linnaeus, 1758 era peraltro la primigenia classificazione linneiana dello scimpanz\u00e9, ascritta a diverso genere solo nelle edizioni successive a tale anno del \"Systema Naturae\"."}
{"id": "4191894", "revid": "62004", "url": "https://it.wikipedia.org/wiki?curid=4191894", "title": "Campionati del mondo di ciclismo urbano - Cross country eliminator maschile", "text": "Il cross country eliminator maschile \u00e8 una delle prove inserite nel programma dei campionati del mondo di mountain bike eliminator.\nInizialmente incluso nei campionati del mondo di mountain bike, si svolse all'interno di questa rassegna dall'edizione 2012 all'edizione 2016. Dal 2017 al 2018 \u00e8 stato incluso nel programma dei campionati del mondo di ciclismo urbano, mentre dal 2019 \u00e8 incluso in una specifica rassegna mondiale.\nAlbo d'oro.\n\"Aggiornato all'edizione 2021.\""}
{"id": "4191895", "revid": "1869172", "url": "https://it.wikipedia.org/wiki?curid=4191895", "title": "Ordine amministrativo", "text": ""}
{"id": "4191897", "revid": "62004", "url": "https://it.wikipedia.org/wiki?curid=4191897", "title": "Campionati del mondo di ciclismo urbano - Cross country eliminator femminile", "text": "Il cross country eliminator femminile \u00e8 una delle prove inserite nel programma dei campionati del mondo di mountain bike eliminator.\nInizialmente incluso nei campionati del mondo di mountain bike, si svolse all'interno di questa rassegna dall'edizione 2012 all'edizione 2016. Dal 2017 al 2018 \u00e8 stato incluso nel programma dei campionati del mondo di ciclismo urbano, mentre dal 2019 \u00e8 incluso in una specifica rassegna mondiale.\nAlbo d'oro.\n\"Aggiornato all'edizione 2021.\""}
{"id": "4191898", "revid": "298229", "url": "https://it.wikipedia.org/wiki?curid=4191898", "title": "Tuffi ai I Giochi olimpici giovanili estivi", "text": "Le gare di tuffi della prima olimpiade giovanile sono state disputate dal 21 al 24 agosto 2010 presso il Toa Payoh Swimming Complex di Singapore.\nSono stati assegnati i titoli olimpici giovanili in due specialit\u00e0 per sesso. I tuffatori cinesi si sono aggiudicati tutte le gare in programma.\nCalendario.\nPer ogni gara \u00e8 stato disputato un turno preliminare (alle ore 10:00 locali) seguito dalla finale (alle ore 20:30 dello stesso giorno).\nNazioni partecipanti.\nIl totale degli iscritti \u00e8 stato di 37, in rappresentanza di 20 nazioni, ognuna delle quali ha potuto schierare un solo atleta per specialit\u00e0. "}
{"id": "4191900", "revid": "706090", "url": "https://it.wikipedia.org/wiki?curid=4191900", "title": "Episodi di Downton Abbey (terza stagione)", "text": "La terza stagione della serie televisiva Downton Abbey \u00e8 stata trasmessa sul canale britannico ITV1 dal 16 settembre al 4 novembre 2012. \u00c8 formata da otto episodi e uno speciale di novanta minuti andato in onda a Natale 2012.\nIn Italia, la stagione \u00e8 stata trasmessa in prima visione su Rete 4 dal 19 dicembre 2013 al 9 gennaio 2014.\nLa stagione copre il periodo di tempo da marzo 1920 a gennaio 1921, mentre lo speciale natalizio \u00e8 ambientato a settembre 1921.\nIl cast principale di questa stagione \u00e8 formato da Hugh Bonneville, Jessica Brown Findlay, Laura Carmichael, Jim Carter, Brendan Coyle, Michelle Dockery, Kevin Doyle, Siobhan Finneran, Joanne Froggatt, Rob James-Collier, Allen Leech, Phyllis Logan, Elizabeth McGovern, Sophie McShera, Matt Milne, Lesley Nicol, Amy Nuttall, Maggie Smith, Ed Speleers, Dan Stevens, Penelope Wilton.\n\"Episodio uno\".\nTrama.\nMarzo 1920. A Downton Abbey fervono i preparativi per il fastoso matrimonio di Mary e Matthew, al quale, per\u00f2, Sybil e Tom non dovrebbero essere presenti a causa delle ristrettezze economiche in cui vivono. Robert scopre di aver perso tutta la dote di Cora, investita durante la guerra in una compagnia ferroviaria che ora \u00e8 fallita; per far fronte ai debiti potrebbe essere costretto a vendere la tenuta, ma non sa come dare la notizia alla famiglia, anche in vista delle enormi spese per il matrimonio. Edith cerca di riallacciare il rapporto con sir Anthony Strallan, corteggiandolo poco velatamente, ma l'uomo \u00e8 preoccupato per la differenza d'et\u00e0. A sorpresa arrivano Sybil e Tom, accolti con gioia da tutta la famiglia, tranne Robert, che vede nel giovane una fonte d'imbarazzo. Nonostante anche Lady Violet non abbia simpatie per Tom, si scopre che \u00e8 stata lei a spedire i soldi necessari per il viaggio. Matthew apprende che il padre di Lavinia lo ha nominato nel proprio testamento come suo erede: poich\u00e9 il primo erede \u00e8 gi\u00e0 morto e il secondo risulta disperso in India, Matthew potrebbe ricevere l'intero patrimonio dell'uomo, ma non vuole accettare perch\u00e9 ritiene che sarebbe un tradimento nei confronti di Lavinia, morta dopo che lui le ha spezzato il cuore. Le opinioni divergenti tra lui e Mary li portano a litigare alla vigilia del matrimonio, ma Tom, scelto da Matthew come testimone, aiuta la coppia a riappacificarsi, ottenendo il favore di Robert. Alla cerimonia del giorno dopo partecipa anche Martha Levinson, la madre di Cora, arrivata da qualche giorno a Downton Abbey, con disappunto di Lady Violet che non sopporta la consuocera, cos\u00ec sfacciata e moderna. Tra i domestici invece la novit\u00e0 \u00e8 il nuovo cameriere Alfred, il giovane e bel nipote della O'Brien, che diventa il valletto temporaneo di Tom; la prospettiva di servire Matthew dopo il matrimonio, dato che quest'ultimo ha deciso che Molesley rester\u00e0 con Isobel, suscita la stizza di Thomas, che inizia a fargli la guerra. Alfred viene inoltre notato dalla spigliata cameriera di Martha, suscitando la gelosia di Daisy, che \u00e8 scontenta anche per altri motivi: nonostante l'aumento di stipendio, non \u00e8 stata assunta una nuova sguattera (come invece promessole dalla signora Patmore) e quindi non pu\u00f2 dedicarsi esclusivamente alla cucina. Anna trova il diario della defunta Vera e cerca di contattare le persone nominate, convinta che a qualcuno di loro abbia confessato gli intenti suicidi. La signora Hughes consulta il medico e potrebbe avere un tumore, ma vieta alla signora Patmore di rivelarlo a qualcuno.\n\"Episodio due\".\nTrama.\nAprile 1920. Dopo essere tornata dalla luna di miele, Mary collabora con Lady Violet per spingere Martha ad aiutare economicamente Downton e salvarla dalla bancarotta. Nonna e nipote puntano sulla prima cena ufficiale di Mary a Downton, credendo che mostrando la casa al suo massimo splendore Martha non vorr\u00e0 che la nipote si privi di tutto quello, ma il forno si rompe e Martha prende il controllo della situazione, trasformando la serata formale in un party all'americana con buffet freddo e intrattenimento musicale. Quando Mary le chiede aiuto, la donna confessa di non poter fare nulla per Downton perch\u00e9, dopo aver dato la dote a Cora, il resto degli averi \u00e8 stato vincolato alla tenuta di famiglia, come fece anche il marito di Violet; Martha parte poi per l'America. Robert convince sir Anthony ad allontanare Edith, ma la situazione si capovolge e Anthony, colpito dall'amore della ragazza per lui, le chiede di sposarlo. Parallelamente, Thomas continua a mettere Alfred in cattiva luce dopo che \u00e8 stato scelto come valletto di Matthew: la presunta incompetenza del ragazzo potrebbe, per\u00f2, aiutare indirettamente Molesley a riavere il posto.\n\"Episodio tre\".\nTrama.\nMaggio 1920. Matthew accetta l'eredit\u00e0 del padre di Lavinia dopo che una lettera ricevuta dall'uomo, dalla quale apprende che lo ha scelto come suo erede pur sapendo che aveva spezzato il cuore alla figlia, lo solleva dai sensi di colpa. Con i soldi pu\u00f2 finalmente salvare Downton, per\u00f2 Robert non vuole che gli regali il denaro e cos\u00ec gli propone di investirlo nella tenuta, diventando co-proprietario. Mentre il compagno di cella di Bates cerca di metterlo nei guai facendo trovare della droga nella sua branda e il nodulo della signora Hughes si rivela essere benigno, Thomas fa credere che la signorina O'Brien intenda licenziarsi: chiarito il malinteso, la donna medita vendetta. Edith viene lasciata all'altare da sir Anthony, che non vuole costringerla a passare la vita accanto a un infermo.\n\"Episodio quattro\".\nTrama.\nGiugno 1920. Branson viene coinvolto nel rogo di una casa nobiliare in Irlanda e, ricercato dalla polizia, si rifugia a Downton Abbey, ma senza Sybil. Questo fatto getta la famiglia nella preoccupazione, essendo la ragazza incinta, ma, quando Sybil alla fine arriva sana e salva, tutti tirano un sospiro di sollievo. Robert intercede per Branson presso il ministro e riesce a ottenere che il genero rimanga in Inghilterra, ma, se solo rimetter\u00e0 piede sul terreno irlandese, verr\u00e0 arrestato. Intanto, il carcere sospende le visite a Bates e non spedisce pi\u00f9 le sue lettere, gettando Anna e Bates nello sconforto, facendo credere ai due di essere stati lasciati: quando, per\u00f2, Bates incastra il compagno di cella ed entra nel favore delle guardie, la situazione torna alla normalit\u00e0. Contemporaneamente, alla tenuta vengono assunti Jimmy Kent, un cameriere che attira le attenzioni delle domestiche e di Thomas, e Ivy Stuart, una sguattera di cucina che distoglie l'attenzione di Alfred da Daisy. Ethel Parks, diventata una prostituta, chiede l'aiuto di Isobel e della signora Hughes per affidare il figlio Charlie ai nonni, in modo che possa avere una vita migliore. Matthew esamina i libri contabili della tenuta e scopre che \u00e8 male amministrata, ma non sa come fare per intervenire senza offendere nessuno.\n\"Episodio cinque\".\nTrama.\nLuglio 1920. Si avvicina il parto di Sybil e Robert, non fidandosi del dottor Clarkson, chiama un famoso ostetrico, Philip Tapsell. Quest'ultimo ritiene che tutto stia andando per il meglio, mentre il dottor Clarkson \u00e8 preoccupato e rileva i sintomi dell'eclampsia, suggerendo di far ricoverare Sybil in ospedale e praticarle un taglio cesareo, altrimenti c'\u00e8 il serio rischio che muoia, ma Robert si oppone. Sybil partorisce con successo una femmina, ma durante la notte viene colta delle convulsioni della malattia e muore davanti agli occhi sgomenti dei familiari. Intanto, Isobel assume Ethel, portando la signora Bird a licenziarsi, mentre Edith riceve la proposta di tenere una rubrica settimanale su un quotidiano, ma l'iniziativa non incontra il favore dei parenti. \n\"Episodio sei\".\nTrama.\nLuglio 1920. Dopo il funerale di Sybil, Cora incolpa Robert della morte della figlia perch\u00e9 non ha voluto ascoltare il dottor Clarkson. Intanto, il conte di Grantham rifiuta di ascoltare i suggerimenti di Matthew per gestire meglio la tenuta e si oppone al battesimo cattolico per la piccola Sybil voluto da Tom, nonostante Mary racconti che Sybil le aveva confidato che lei e Tom avevano gi\u00e0 deciso da tempo in tal senso. Le tensioni tra Robert e Cora sembrano insormontabili e hanno fine solo quando Violet convince il dottor Clarkson a riformulare le sue teorie, dicendo loro che Sybil sarebbe morta comunque anche con il cesareo. Intanto, nonostante il divieto del signor Carson di avere contatti con Ethel, la signora Patmore aiuta la ragazza ad affinare le proprie arti culinarie, mentre Jimmy confida alla signorina O'Brien di non sopportare le attenzioni di Thomas. La signora Bartlett ritratta la testimonianza che potrebbe sollevare il signor Bates dalle accuse, ma infine dice la verit\u00e0 e viene fissata una data per la scarcerazione dell'uomo.\n\"Episodio sette\".\nTrama.\nAgosto 1920. Bates viene scarcerato e torna a Downton Abbey come valletto di Robert, prendendo il posto di Thomas. Quest'ultimo, convinto dalla signorina O'Brien che Jimmy ricambi i suoi sentimenti, lo bacia, ma viene respinto: Alfred, sopraggiunto in camera pochi secondi dopo, viene spinto dalla zia a denunciare il fatto a Carson. Intanto, Robert si oppone ai cambiamenti che Matthew vuole apportare alla tenuta perch\u00e9 non gli piace il trattamento che verrebbe riservato ai fittavoli; lo stesso amministratore, Jarvis, si dimette per l'offesa. Alla tenuta arriva il fratello di Tom per il battesimo di Sybil e l'uomo propone a Tom di aprire un'officina meccanica e di portare la piccola con loro. Su suggerimento di Violet, Robert propone a Tom il posto di amministratore ed egli accetta, mentre Edith si reca a Londra e accetta di tenere una rubrica settimanale per lo \"Sketch\".\n\"Episodio otto\".\nTrama.\nSettembre 1920. Il signor Carson chiede a Thomas di rassegnare le dimissioni, con la scusa del ritorno di Bates, e di andarsene senza clamore, in tal modo avr\u00e0 le referenze per cercare un altro impiego. Istigato dalla signorina O'Brien, Jimmy ritiene che ci\u00f2 non sia sufficiente e minaccia Carson di andare alla polizia se Thomas avr\u00e0 referenze positive.\nBates, che intanto si \u00e8 insediato in un cottage con Anna, decide d'intervenire e spinge la signorina O'Brien a dissuadere Jimmy dal suo proposito grazie a una frase suggeritagli da Thomas. Sembra tutto risolto ma Alfred ha gi\u00e0 denunciato Thomas alla polizia, e due funzionari arrivano proprio durante l'annuale partita di cricket di Downton e solo l'influenza di Robert mette tutto a tacere, mentre Thomas viene riassunto come vice maggiordomo. Intanto, la diciottenne Rose MacClare, figlia di una nipote di Violet, arriva a Downton Abbey nell'ipotesi che vada a vivere con Lady Violet mentre i suoi genitori dovranno recarsi in India. Rose approfitta di un piccolo viaggio a Londra di Matthew ed Edith per unirsi a loro e rivedere il suo amante, un uomo sposato, ma viene scoperta e rimandata in Scozia dai genitori. Mary e Matthew scoprono di essere andati entrambi da un dottore a Londra per scoprire come mai non riescono ad avere figli: Mary rivela che il problema medico riguardava lei e di essersi sottoposta a un piccolo intervento. Ethel accetta un'offerta di lavoro dalla signora Watson, vicina di casa dei signori Bryant, per poter stare pi\u00f9 vicino a Charlie.\n\"Un viaggio nelle Highlands\".\nTrama.\nSettembre 1921. I Crawley, a esclusione di Isobel, della piccola Sybil e di Tom, partono per la Scozia per trascorrere dieci giorni a Duneagle Castle, dimora di Rose e dei suoi genitori, Hugh e Susan McClare. Bates, Anna, Molesley e la signorina O'Brien vanno con loro, e anche Mary, pur essendo prossima al parto, decide di unirsi al gruppo. La servit\u00f9 rimasta a Downton Abbey intraprende le grandi pulizie, mentre la signora Patmore attira l'attenzione del nuovo fornitore, che si rivela per\u00f2 un donnaiolo interessato solo alla sua cucina, e la nuova cameriera Edna corteggia sfacciatamente Tom, venendo infine licenziata quando si spinge troppo in l\u00e0. Durante la fiera di Thirsk, Thomas salva Jimmy, ubriaco, da un paio di ladri, rimanendo ferito: ci\u00f2 porta i due a stringere un legame di amicizia e a superare le vicende passate; intanto il dottor Clarkson cerca maldestramente di corteggiare Isobel. In Scozia la famiglia Crawley partecipa alla caccia al cervo e al tradizionale ballo in stile scozzese, dove Michael Gregson, il capo di Edith, riesce a farsi invitare per passare del tempo con la ragazza. L'uomo confida a Matthew i sentimenti che prova per Edith, non ricevendo, per\u00f2, l'appoggio sperato. La signorina O'Brien viene notata da Susan, donna gelida ed incontentabile, e ci\u00f2 suscita le gelosie della sua cameriera personale. Hugh confessa a Robert di dover vendere la propria tenuta perch\u00e9, non avendola modernizzata, ha finito i soldi ed \u00e8 stato costretto ad accettare l'impiego governativo in India; l'uomo chiede a malincuore a Robert di poter lasciare Rose da loro a Downton, sicuro che i dissidi tra la figlia e la moglie (che neanche lui sopporta), aumentati dal vivere in un ambiente cos\u00ec diverso e poco consono al loro rango, porterebbero la figlia all'esasperazione. Mary, affaticata per via della gravidanza, decide di tornare con Anna a casa per non rovinare la vacanza agli altri, ma entra in travaglio poco prima di arrivare alla tenuta e partorisce un maschio all'ospedale locale. Dopo averle fatto visita, Matthew muore in un incidente d'auto sulla strada per Downton Abbey."}
{"id": "4191902", "revid": "767487", "url": "https://it.wikipedia.org/wiki?curid=4191902", "title": "Associazione Calcio Treviso 1945-1946", "text": "Questa voce raccoglie le informazioni riguardanti l'Associazione Calcio Treviso nelle competizioni ufficiali della stagione 1945-1946.\nStagione.\nDopo una stagione di inattivit\u00e0, il Treviso riprende dalla stagione 1945-46 nel Campionato di Serie B-C Alta Italia, che chiude al sesto posto, esattamente a met\u00e0 classifica. Il portiere \u00e8 sempre Giuseppe Moro, che nel 1941 ha preso il posto di Gino De Biasi, come anche l'allenatore Bisigato, che per\u00f2 si \u00e8 ritirato dal calcio. Nasce la figura del direttore sportivo. Il Treviso viene, grazie al sesto posto finale, ammesso per la prima volta nella sua storia al campionato di Serie B.\nIl Treviso partecipa inoltre alla Coppa Alta Italia, un torneo calcistico di consolazione per le squadre del Nord Italia escluse dai gironi finali della Serie A e della Serie B nel 1946, classificandosi secondo nel girone A dietro al e perci\u00f2 non si \u00e8qualificato per i gironi di semifinale."}
{"id": "4191906", "revid": "1543377", "url": "https://it.wikipedia.org/wiki?curid=4191906", "title": "Louis A. R. Pieri Memorial Award", "text": "Il Louis A. R. Pieri Memorial Award \u00e8 un premio annuale della American Hockey League che viene assegnato al miglior allenatore al termine della stagione regolare, scelto dai media della AHL.\nIl trofeo fu intitolato alla memoria di Louis Pieri, per lungo periodo proprietario dei Providence Reds."}
{"id": "4191915", "revid": "123981437", "url": "https://it.wikipedia.org/wiki?curid=4191915", "title": "Protocollo di Damasco", "text": "Il protocollo di Damasco \u00e8 stato un documento con il quale, poco dopo lo scoppio della prima guerra mondiale, due societ\u00e0 segrete arabe (al-Fatat e al-'Ahd) comunicavano a Fay\u1e63al b. \u1e24usayn la loro intenzione di sostenere la rivolta araba contro l'Impero ottomano a patto che i britannici si fossero impegnati a garantire la creazione di uno Stato arabo indipendente. Fay\u1e63al inform\u00f2 suo padre al-Husayn ibn Ali, sceriffo della Mecca, il quale prese contatto con Sir Henry McMahon, alto commissario britannico al Cairo (vedi corrispondenza Husayn-MacMahon)\nIl testo.\nIl testo consegnato a Fay\u1e63al conteneva dunque una serie di condizioni:\n\u201cIl riconoscimento da parte della Gran Bretagna dell'indipendenza delle province arabe che si trovano all'interno delle seguenti frontiere: a nord, la linea Mersin-Adan fino al parallelo 37N e da l\u00ec lungo la linea Birejek-Urga-Mardin-Kidiat-Jazirat (Ibn 'Unear)-Amadia fino alla linea con la frontiera persiana; a est: la frontiera persiano fino al Golfo Persico; a sud: l'Oceano Indiano (tranne Aden, il cui status verr\u00e0 mantenuto); ad ovest: il Mar Rosso e il Mar Mediterraneo fino a Mersin. L'abolizione di tutti i privilegi eccezionali garantiti agli stranieri ai sensi delle capitolazioni. La conclusione di un'alleanza difensiva con la Gran Bretagna e la futura indipendenza dello Stato arabo. La garanzia di accordi economici preferenziali con la Gran Bretagna\u201d.\nI negoziati con Kitchener.\nIl 5 febbraio 1914 un altro figlio dello sceriffo della Mecca, \u02bfAbd All\u0101h, incontr\u00f2 al Cairo Lord Kitchener, governatore generale dell'Egitto e del Sudan, al quale chiese fino a che punto i britannici erano disposti a soddisfare le ambizioni della dinastia hashemita in cambio del loro aiuto contro gli ottomani.\nIn un primo momento Kitchener non si sbilanci\u00f2, ma due mesi dopo, a seguito dell'entrata in guerra dell'Impero ottomano al fianco delle potenze centrali, Sir Ronald Storrs fece sapere ad Abdullah che la Gran Bretagna avrebbe garantito lo status quo in Arabia contro \u201cqualunque aggressione turca\u201d.\nQualche tempo dopo Kitchener, che nel frattempo era stato nominato ministro della guerra, si spinse anche oltre inviando un messaggio ad \u02bfAbd All\u0101h, con il quale sosteneva che la Gran Bretagna avrebbe riconosciuto e sostenuto l'indipendenza di un futuro Stato arabo."}
{"id": "4191917", "revid": "767487", "url": "https://it.wikipedia.org/wiki?curid=4191917", "title": "Associazione Calcio Treviso 1946-1947", "text": "Questa voce raccoglie le informazioni riguardanti l'Associazione Calcio Treviso nelle competizioni ufficiali della stagione 1946-1947.\nStagione.\nLa prima stagione nella seconda serie nazionale \u00e8 ottima. Il Treviso conclude al quarto posto, miglior risultato della storia del Treviso dopo l'ultimo posto nella stagione 2005-2006 in Serie A, a 8 punti dalla , prima in classifica e promossa in Serie A.\nMoro disputa la sua ultima stagione, mentre il mattatore \u00e8 Nereo Burattini, che in 24 partite realizza 17 gol.\nSu 40 partite, il Treviso ne vince 19, grazie alla direzione tecnica di Luigi Miconi prima, e Bruno Bozzolo poi."}
{"id": "4191919", "revid": "1371684", "url": "https://it.wikipedia.org/wiki?curid=4191919", "title": "Campionati del mondo di mountain bike 2012 - Staffetta a squadre", "text": "La Staffetta a squadre dei Campionati del mondo di mountain bike 2012 si \u00e8 svolta il 6 settembre 2012 a Saalfelden, in Austria, su un percorso di 18,4 km. La gara \u00e8 stata vinta dall'Italia, che ha terminato la gara in 51'54\", alla media di 21,27 km/h."}
{"id": "4191921", "revid": "767487", "url": "https://it.wikipedia.org/wiki?curid=4191921", "title": "Allianz Stadium", "text": "Allianz Stadium \u00e8 il nome di diversi stadi nel mondo i cui diritti di naming appartengono alla compagnia di assicurazioni tedesca Allianz."}
{"id": "4191922", "revid": "751106", "url": "https://it.wikipedia.org/wiki?curid=4191922", "title": "Progressione del record mondiale della maratona maschile", "text": "I record mondiali nella maratona sono riconosciuti ufficialmente dalla World Athletics solo dal 1\u00ba gennaio 2004; in precedenza si parlava invece di \"miglior prestazione mondiale\".\nAffinch\u00e9 un record possa essere omologato il tracciato deve rispettare gli standard stabiliti dalla stessa World Athletics, lunghezza 42,195 km, dislivello non superiore allo 0,1%. La misurazione e l'omologazione del percorso avviene ad opera di misuratori ufficiali. Questi effettuano la misura rispettando \"The Measurement of Road Race Courses\" edito nel 2004 dalla federazione internazionale, utilizzando il calibrated bicycle method. In caso di record mondiale (e/o continentale, e/o nazionale) la misura viene ripetuta a conferma della distanza corsa che non deve essere inferiore a quella ufficiale.\nEsiste anche un'altra associazione, la Association of Road Racing Statisticians (ARRS), che compila statistiche relative a corse su strada, e che mantiene una diversa progressione dei record.\nProgressione.\nGeoffrey Mutai, il 18 aprile 2011 alla Maratona di Boston, ha fatto segnare il tempo di 2 h 03 min 02 sec. Tale tempo non \u00e8 per\u00f2 stato omologato, in quanto la suddetta maratona non rispetta i requisiti della IAAF: infatti il dislivello totale tra il punto di partenza e quello di arrivo \u00e8 di 136 m (ammessi al max 42). Inoltre quel giorno spirava un forte vento alle spalle degli atleti: per la IAAF, nel caso una maratona si svolga su un percorso che preveda un traguardo differente dal punto di partenza, bisogna tener conto del vento, come accade per le gare di velocit\u00e0."}
{"id": "4191924", "revid": "463686", "url": "https://it.wikipedia.org/wiki?curid=4191924", "title": "Album solista", "text": ""}
{"id": "4191928", "revid": "767487", "url": "https://it.wikipedia.org/wiki?curid=4191928", "title": "Associazione Calcio Treviso 1947-1948", "text": "Questa voce raccoglie le informazioni riguardanti l'Associazione Calcio Treviso nelle competizioni ufficiali della stagione 1947-1948.\nStagione.\nLa stagione 1947-48 \u00e8 una stagione amara per il Treviso, che non riesce a confermare la sua partecipazione alla Serie B.\nIn base alla riforma della FIGC, a fine campionato infatti, le 7 in testa alla classifica restano in Serie B. Il Treviso, tredicesimo, assieme alle ultime 11, retrocede in Serie C.\nL'allenatore in questa stagione \u00e8 Enrico Colombari, che resta in carica per 23 partite, prima di lasciare spazio a Bruno Bozzolo.\nIl Treviso torna dunque in Serie C, ma la reazione \u00e8 prontissima."}
{"id": "4191930", "revid": "729019", "url": "https://it.wikipedia.org/wiki?curid=4191930", "title": "Fabio Lovino", "text": "Biografia.\nFabio Lovino inizia a lavorare come fotografo professionista durante gli anni ottanta, realizzando fotografie per la pubblicit\u00e0 e ritratti di vari musicisti. In seguito, Lovino realizzer\u00e0 anche le copertine degli album di importanti artisti italiani e stranieri (Mark Knopfler, Elisa, Caparezza, Subsonica, Marina Rei, Alex Britti, Sergio Cammariere, Morrissey), i ritratti di attori come Robert De Niro, Al Pacino, Benicio del Toro, Charlotte Rampling, Terry Gilliam, Martin Scorsese, Francis Ford Coppola, David Cronenberg e David Lynch e le copertine di riviste come \"Max\", \"Elle\", \"Vogue\", \"Vanity Fair\" e \"Rolling Stone\". Dal 2002 lavora con l'agenzia Contrasto.\nNel 2007 per Fox Life realizza \"Photocall\", programma di 10 puntate in cui incontra 10 attrici italiane. Lo stesso anno la Mondadori ha realizzato una mostra intitolata \"A riveder le stelle\" con i ritratti da lui realizzati di quarantacinque fra attori e registi italiani. Nel 2011 realizza la mostra \"Una festa mobile: Ritratti di cinema, attori, amici\" per la Fondazione FORMA di Milano. La mostra \u00e8 stata esposta anche alla Casa del Cinema di Roma.\nNel 2012 fa parte della giuria tecnica di Miss Italia. Nel 2014 \u00e8 protagonista di una puntata della serie-documentario \"Fotografi\" di Sky Arte HD. Nel 2016 realizza con la ONG WeWorld il film documentario e la mostra fotografica \"Mothers. L\u2019Amore che cambia il Mondo\", presentati al Taormina Film Fest e alla Camera dei deputati."}
{"id": "4191933", "revid": "205197", "url": "https://it.wikipedia.org/wiki?curid=4191933", "title": "Prahova Ploiesti", "text": ""}
{"id": "4191938", "revid": "661526", "url": "https://it.wikipedia.org/wiki?curid=4191938", "title": "Tonalit\u00e0 di grigio", "text": ""}
{"id": "4191939", "revid": "767487", "url": "https://it.wikipedia.org/wiki?curid=4191939", "title": "Associazione Calcio Treviso 1948-1949", "text": "Questa voce raccoglie le informazioni riguardanti l'Associazione Calcio Treviso nelle competizioni ufficiali della stagione 1948-1949.\nStagione.\nI biancocelesti, allenati dal grande Umberto Visentin III, arriva terzo a soli 4 punti dall'Udinese, promosso in Serie B, che il Treviso riesce a battere sia all'andata (perentorio 3-0 a Udine) che al ritorno (1-0 al comunale).\nIl neo-acquisto Alvaro Zian, dalla Cremonese, \u00e8 autore di 21 gol in 35 partite, mentre a gennaio ritorna Eros Burattini, che realizza 19 gol in 22 partite."}
{"id": "4191942", "revid": "287204", "url": "https://it.wikipedia.org/wiki?curid=4191942", "title": "Plch", "text": "Plch \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4191943", "revid": "287204", "url": "https://it.wikipedia.org/wiki?curid=4191943", "title": "David Weir (atleta)", "text": "Ha vinto un totale di sei medaglie d'oro alle Paralimpiadi del 2008 e del 2012 e ha vinto la maratona di Londra in otto occasioni. \n\u00c8 nato con una resezione del midollo spinale che lo ha reso incapace di usare le gambe.\nBiografia.\nWeir \u00e8 nato a Wallington, parte del London Borough of Sutton.. Da bambino era un talentuoso atleta su sedia a rotelle, rappresentando Sutton nell'atletica in sedia a rotelle ai Giochi della giovent\u00f9 di Londra, e ha vinto l'evento junior alla maratona di Londra (la mini-corsa in sedia a rotelle) sette volte. A scuola Weir era frustrato dalla mancanza di attivit\u00e0 sportive per gli utenti di sedia a rotelle, ma dopo anni di perseveranza ha sviluppato un'abilit\u00e0 per le corse in sedia a rotelle che avrebbe definito la sua carriera e portato a molteplici successi paralimpici.\nWeir ha due figli, Mason, e Lenny, e una figlia, Tillia Grace London Weir. Ha anche una figlia, Ronie, da una precedente relazione. Dopo aver vinto gli 800 metri alle Paralimpiadi del 2012, Weir ha dichiarato: \"Questo \u00e8 per i miei figli stasera\".\nVita professionale.\nNel 2002 Jenny Archer \u00e8 diventata l'allenatore di Weir ed \u00e8 stata ringraziata da Weir dopo la sua prima vittoria alla maratona di Londra nel 2002. Hanno avuto una lunga e fruttuosa relazione sportiva, e Jenny \u00e8 stata nuovamente riconosciuta nel 2012 come \"di gran lunga la migliore al mondo\" da Weir.\nInsieme all'allenatore Jenny Archer, Weir gestisce la Weir Archer Academy (lanciata nell'aprile 2013). L'obiettivo dell'Academy \u00e8 aumentare la partecipazione allo sport per disabili e nutrire la prossima generazione di paralimpici.\nNel 2007 Weir \u00e8 entrato a far parte di Lucozade Sport come ambasciatrice per la sua linea di bevande energetiche.\nWeir ha spesso riconosciuto l'aiuto che i finanziamenti della National Lottery gli hanno dato per poter competere come atleta d'\u00e9lite. Ha detto al Daily Telegraph: \"Per me personalmente, il finanziamento della lotteria attraverso lo sport del Regno Unito per 10 anni ha cambiato la vita e mi ha aiutato a diventare il miglior corridore in sedia a rotelle del mondo\".\nWeir si allena al Kingsmeadow Athletics Stadium, a Kingston. sul Tamigi, Surrey.\nMaratone.\nMaratona di Londra\nWeir \u00e8 arrivato quinto nella Maratona di Londra del 2000 stabilendo un tempo di 1:47:11. Nella maratona di Londra del 2001, \u00e8 arrivato terzo in un tempo di 1:50:05.\nLa sua svolta nella competizione \u00e8 arrivata nel 2002 quando, come il pi\u00f9 giovane concorrente della sua categoria, ha vinto in un tempo di 1:39:44. Prima della gara, il record personale di Weir era fuori dai primi dodici concorrenti alla maratona di quell'anno, e non era considerato uno sfidante serio. Ma all'et\u00e0 di 21 anni, ha battuto il suo record personale di sette secondi per vincere la gara.[9] Il compagno di allenamento di Weir, Tushar Patel, entrambi membri del Velocity Sedia a rotelle Racing Club con sede a Kingsmeadow,[9] ha concluso con un minuto e mezzo di ritardo al secondo posto. Dopo la gara, Weir ha dichiarato: \"Vincere la maratona di Londra era un sogno d'infanzia e sono estremamente contento di come \u00e8 andata la gara. Ero sicuro che le persone mi avrebbero raggiunto quando sono scappato, ma non l'hanno fatto. \u00c8 stato fantastico tagliare il traguardo per primo e con un miglior tempo personale.\"\nWeir \u00e8 stato secondo nelle maratone di Londra del 2003 e del 2004. Il suo tempo del 2003 di 1:34:48 \u00e8 stato di 5 minuti pi\u00f9 veloce del suo record personale.\nNel 2004, condizioni di bagnato e problemi con gli spruzzi delle ruote hanno prodotto un tempo pi\u00f9 lento di 1:42:50.\nNel 2005 Weir \u00e8 arrivato terzo, con un tempo di 1:36:03, in una gara che ha visto i primi sette concorrenti tagliare il traguardo separati da 13 secondi.\nNel 2006 Weir ha vinto la sua seconda maratona di Londra, stabilendo un record di percorso in condizioni di bagnato con un tempo di 1:29:48. Con questo tempo, Weir \u00e8 diventato anche il primo corridore in sedia a rotelle a superare il traguardo dell'1:30. Weir ha detto dopo la sua vittoria: \"Non avrei nemmeno preso parte stamattina. Ho sofferto di un raffreddore ed era 50/50 che mi presentassi o meno\".\nNel 2007 Weir ha vinto la sua terza maratona di Londra. Ha battuto il campione paralimpico australiano Kurt Fearnley di 1 secondo nel tempo di 1:30:49, il secondo tempo pi\u00f9 veloce visto sul percorso di Londra. Fearnley, imbattuto dall'ottobre 2006 in otto maratone, ha reso omaggio al suo compagno di gara.\nIl 13 aprile 2008, Weir ha vinto la sua terza maratona di Londra di fila, e la sua quarta in totale. In un tempo di 1:33:56, ha concluso 4 secondi davanti all'australiano Kurt Fearnley con uno sprint sul Mall. La quarta vittoria di Weir gli ha fruttato \u00a3 7.600 in premi in denaro.\nNel 2009 Weir ha concluso al secondo posto, in un tempo di 1:28:57, dietro Kurt Fearnley. In un'altra volata sul Mall, Fearnley ha superato Weir per stabilire un nuovo record di percorso di 1:28:56.\nNonostante le forature alla ruota anteriore sinistra, Weir \u00e8 comunque riuscito a finire al terzo posto nella Maratona di Londra 2010 in un tempo di 1:37:01. A un certo punto, ha guidato la gara di 4 minuti.\nNel 2011 Weir ha vinto la sua quinta maratona di Londra in un tempo di 1:30:05. Questo \u00e8 stato il decimo anno consecutivo che Weir ha concluso con un podio.\nIn vista della maratona di Londra 2012, Weir ha rivelato \"Quello che direi ai ragazzi che verranno a Londra \u00e8 che il mio allenamento sta andando alla grande e non credo di essermi mai sentito cos\u00ec in forma a questo punto nell'anno. Faccio una media di circa 80 miglia a settimana sulla sedia.\"\nNel 2012 Weir ha vinto la sua sesta maratona di Londra in un tempo di 1:32:26. Ha commentato dopo la gara \"Grey-Thompson mi ha ispirato in questo sport. L'ho vista gareggiare a Sydney da giovane e ho vinto una medaglia nel 2008\". Weir ha suggerito che il concorso londinese del 2012 potrebbe essere il suo ultimo.\nCon la sesta vittoria di Weir alla London Marathon ha eguagliato il record della baronessa Tanni-Grey Thompson. Ha detto in seguito: \"Questa \u00e8 la mia vittoria preferita perch\u00e9 mai stata cos\u00ec combattuta. Ero piuttosto emozionato quando ho tagliato il traguardo perch\u00e9 potrebbe essere la mia ultima maratona di Londra per un po'\".\nWeir ha gareggiato nella maratona di Londra 2013, finendo al 5\u00ba posto in 1:31:31, 2 secondi dietro il vincitore della gara Kurt Fearnley. Nella Maratona di Londra 2014 \u00e8 arrivato secondo vicino\nWeir non \u00e8 sempre stato d'accordo con gli organizzatori della maratona di Londra. Nel 2006 li ha criticati per aver trattato gli atleti in sedia a rotelle come cittadini di seconda classe. Ha detto al Sutton Guardian: \"Se posso aiutare a mettere l'atletica per disabili sulla mappa lungo la strada, questo \u00e8 quello che voglio fare\".\nNel 2017 e nel 2018 Weir ha vinto la sua settima e ottava maratona di Londra. Nel 2019 \u00e8 arrivato quinto.\nGreat North Run\nWeir ha vinto sette titoli alla Great North Run, una mezza maratona a distanza in Inghilterra. Ha battuto il record del percorso nel 2005, 2009 e di nuovo nel 2018. Le vittorie di Weir sono arrivate nel 2003 in 45:41, 2005 in 42:33, 2009 in 41:34, 2010 in 44:49, 2013 in 43:06, 2015 e 41:19 2018.\nAltre maratone e mezze maratone\nNel 2007 Weir ha vinto la maratona di Oensingen in Svizzera con il tempo di 1:28.19, finendo un secondo davanti al corridore svizzero Marcel Hug.\nWeir ha vinto la maratona di New York nel 2010 con il tempo di 1:37.29, battendo il rivale giapponese Masazumi Soejima di 1,48 secondi.\nWeir ha vinto la Mezza Maratona di Lisbona il 25 marzo 2012. Ha stabilito un nuovo record mondiale T53/T54 con il tempo di 43:41.\nGrande corsa di Manchester.\nWeir ha vinto cinque titoli alla Great Manchester Run di 10.000 metri, una corsa di 10 chilometri per le strade di Manchester, in Inghilterra. Nel 2004 il suo tempo era di 22:30, nel 2006 in un tempo di 21:16, nel 2007 in un record di 21:11, nel 2010 in un tempo di 22: 00, e 2011 in un tempo di 22:23.\nParalimpiadi estive.\nParalimpiadi estivi 1996\nLa prima apparizione di Weir alle Paralimpiadi estive \u00e8 stata alle Paralimpiadi estive del 1996 ad Atlanta all'et\u00e0 di 17 anni. Quell'anno lo ha visto finire settimo nei 100 metri, nel tempo di 15.07. Ha raggiunto la semifinale nei 400 metri, uscendo dalla competizione con il tempo di 51,85. Si \u00e8 anche piazzato quarto nella staffetta 4X100m.\nLa prima esperienza di Weir alle Paralimpiadi non \u00e8 stata delle migliori, ha commentato in seguito: \"Ero stato ai Giochi di Atlanta nel 1996 da ragazzo di 17 anni, ma quando sono arrivato l\u00ec non era quello che mi aspettavo. Potevo contare circa cinque persone tra la folla a volte. Mi ha un po' scoraggiato perch\u00e9 mi erano mancati gli anni dell'adolescenza e di stare con i miei amici per gareggiare alle Paralimpiadi. Mi sono disamorato di questo sport e quando sono tornato ho semplicemente non volevo pi\u00f9 farlo.\"\nParalimpiadi estive 2004\nWeir ha vinto una medaglia d'argento e un bronzo alle Paralimpiadi estive del 2004 ad Atene. Weir \u00e8 diventato il primo britannico a vincere una medaglia di atletica leggera ai Giochi con il suo terzo posto nella finale dei 200 metri, in un tempo di 25,55 secondi. Weir non \u00e8 riuscito a raggiungere la finale dei 400 metri, ma ha continuato a raccogliere l'argento nei 100 metri dietro al finlandese Leo-Pekka T\u00e4hti, in un tempo di 14,31 secondi.\nWGiochi. Weir ha vinto l'oro negli 800m e 1500m, argento nei 400m in un tempo di 46.02 dietro la cinese Zhang Lixin e bronzo nei 5000m in un tempo di 10: 23.03. I due ori di Weir furono le uniche medaglie d'oro vinte ai giochi da un atleta britannico.\nIl primo oro paralimpico di Weir \u00e8 finalmente arrivato negli 800 metri, un titolo che stava aspettando da dodici anni. Dopo aver vinto la gara in un tempo di 1:36.61, ha detto: \"\u00c8 la sensazione pi\u00f9 incredibile. \u00c8 tutto ci\u00f2 per cui mi sono allenato per diventare un campione paralimpico. Non posso davvero esprimerlo a parole ora\".\nWeir ha dovuto aspettare per vedere se avesse vinto l'oro negli 800 metri dopo che la squadra australiana si era opposta alla posizione di partenza di Weir in gara. La gara doveva essere ripetuta quando il concorrente australiano Kurt Fearnley ha chiesto il ritiro della protesta la mattina successiva. Weir ha detto a proposito della protesta: \"Ero arrabbiato e devastato, perch\u00e9 sentivo che la protesta era sbagliata. Nelle gare di 800 metri, le prime tre corsie sono considerate le migliori; quindi, Kurt aveva effettivamente una corsia migliore. Ma era dietro la decisione di ritirarsi la protesta, che era una buona sportivit\u00e0.\"\nWeir ha vinto il suo secondo oro nella finale dei 1500 metri nel tempo di 3:10.34. Dopo la gara Weir ha dichiarato: \"Questo significa pi\u00f9 che vincere gli 800 metri. I 1.500 metri sono l'evento del nastro azzurro nelle corse in sedia a rotelle\".\nParalimpiadi estive 2012\nAlle Paralimpiadi estive di Londra 2012, Weir ha vinto quattro medaglie d'oro: tre allo Stadio Olimpico e una alla maratona. La vittoria sui 5.000 metri \u00e8 arrivata il 2 settembre 2012, i 1.500 metri il 4 settembre 2012, gli 800 metri il 6 settembre 2012 e la maratona il 9 settembre 2012.\nWeir, 33 anni, ha aperto la sua stagione paralimpica il 13 agosto 2012 con una comoda vittoria nella sua manche di qualificazione per la finale dei 5.000 metri, rallentando in dirittura d'arrivo per registrare il tempo di 11:27.87.\nLa seconda gara dei giochi di Weir gli ha portato il suo primo oro della competizione. Weir ha preso d'assalto la vittoria in un tempo di 11:07.65 nello stadio olimpico.\nIl giorno seguente Weir ha corso nella sua terza gara dei giochi, il turno di qualificazione per la finale dei 1.500 metri. Weir \u00e8 arrivato terzo in un tempo di 3:11.35 per qualificarsi in sicurezza per la finale.\nIl giorno dopo, Weir ha difeso il suo titolo paralimpico dei 1500 metri allo stadio Olimpico davanti a 80.000 spettatori. Ha terminato la sua quarta gara dei Giochi in un tempo di 3:12.09. Weir ha parlato di suo padre, che ora vive in Irlanda del Nord, che raramente lo vede correre ma che era presente a questi Giochi: \"Quando ero pi\u00f9 giovane mi portava ad allenarmi tutti i giorni. Era bello che potesse essere qui. \"\nIl giorno seguente, 5 settembre 2012, Weir ha corso nella sua quinta gara dei giochi, il turno di qualificazione per la finale degli 800 metri. Weir ha vinto la sua manche in un tempo di 1:37.09, che era pi\u00f9 di un secondo davanti al detentore del record mondiale di 800 metri Marcel Hug. Parlando dopo la gara, Hug ha detto: \"David Weir sta correndo molto bene. Sta solo volando. Ha tutta la fiducia in s\u00e9 stesso e ha la folla sulle spalle, quindi questo lo rende forte\".\nIl giorno successivo, 6 settembre 2012, Weir ha trionfato ancora una volta nella finale degli 800 metri, la sua terza medaglia d'oro dei giochi. Ancora una volta Weir stava difendendo un titolo che aveva vinto quattro anni prima a Pechino. Di fronte a una folla di 80.000 persone nello stadio olimpico, ha segnato un tempo di 1:37:63 per rivendicare il suo terzo oro in pista in cinque giorni. Weir ha dichiarato dopo la gara: \"Sono tutti speciali. Ho difeso il mio titolo in entrambe le distanze che ho vinto e ora ho un oro nei 5.000; ho ottenuto il bronzo solo a Pechino. Mi sento come se sono in cima al mondo in questo momento.\"\nL'ultima medaglia d'oro della Gran Bretagna ai Giochi Paralimpici \u00e8 stata vinta da Weir. Dopo nove giorni di estenuante competizione in pista, gareggiando e vincendo i titoli degli 800, 1.500 e 5.000 metri, Weir ha vinto la maratona nell'ultimo giorno dei giochi in un tempo di 1:30:20.\nNei giochi paralimpici estivi del 2012, Weir ha preso parte a sette gare in dieci giorni e ha completato 35,3 miglia alla ricerca di quattro medaglie d'oro per il team paralimpico GB.\nWeir ha portato la bandiera della Gran Bretagna alla cerimonia di chiusura delle Paralimpiadi estive del 2012, condividendo questo onore con la ciclista Sarah Storey.\nPer la sua esibizione ai Giochi, Weir ha vinto il premio come miglior uomo ai Paralympic Sport Awards. \nParalimpiadi estive 2016\nWeir non \u00e8 riuscito a vincere alcuna medaglia, essendo arrivato quinto nei 400m, quarto nei 1500m, sesto negli 800m T54, e non ha terminato la maratona a causa di una collisione all'inizio della gara. Si ritir\u00f2 dalle corse su pista poco dopo, con l'intenzione che la sua ultima gara fosse la Maratona di Londra dell'anno successivo.\nParalimpiadi estive 2020\nWeir era un'aggiunta tardiva alla squadra britannica per le Paralimpiadi estive 2020 posticipate a Tokyo il 21 luglio 2021. Le altre aggiunte erano Jonnie Peacock, Kadeena Cox e Libby Clegg.\nCampionati mondiali di atletica leggera IPC.\nCampionati mondiali di atletica leggera IPC 2006\nWeir ha vinto tre medaglie d'oro e un argento ai Campionati mondiali di atletica leggera IPC 2006 ad Assen, Paesi Bassi. Weir ha vinto l'oro nei 100 metri con un cronometraggio di 14,34 secondi, i 400 metri in un record dei Giochi di 48,06 secondi e i 1500 metri. Weir ha vinto l'argento nei 200 metri, perdendo contro il favorito locale Kenny van Weeghel.\nCampionati mondiali di atletica leggera IPC 2011\nWeir ha vinto tre medaglie d'oro ai Campionati mondiali di atletica leggera IPC 2011 a Christchurch, in Nuova Zelanda: negli 800 m, 1.500 m e 5.000 m.\nWeir ha vinto il titolo degli 800 metri, e il suo primo oro dei campionati, al fotofinish con il corridore svizzero Marcel Hug. Ha segnato un tempo record di campionato di 1:37.28, battendo oltre 1,5 secondi dal record precedente.\nWeir ha vinto il suo secondo titolo dei campionati a 1.500 m in un tempo di 3:10.93.\nWeir ha vinto il suo terzo oro nei 5.000 m nel tempo di 10: 48.43, completando il suo ultimo giro in 44.12. Marcel Hug lo ha seguito sul traguardo al secondo posto in un tempo di 10:48.70.\nWeir avrebbe dovuto partecipare alla maratona dei giochi, ma si \u00e8 ritirato per motivi di sicurezza perch\u00e9 il percorso era aperto al traffico. Weir ha dichiarato: \"Ho solo pensato che fosse ridicolo. Non volevo rischiare di farmi male o di essere investito.\" Weir ha anche detto al Telegraph \"La maratona \u00e8 stata una grande delusione, ma so di aver preso la decisione giusta di ritirarmi. \u00c8 necessario porre domande all'IPC e al comitato organizzatore di Christchurch. Spero solo che siano state apprese grandi lezioni poich\u00e9 gli atleti si sono trovati in una situazione molto difficile, mettendo a rischio la loro sicurezza\".\nDopo il campionato, Weir \u00e8 stato critico nei confronti degli organizzatori. Ha detto al Telegraph di essere \"felice di essere uscito dai Campionati del mondo con tre medaglie d'oro\" [negli 800 metri, 1.500 e 5.000 metri del T54]. In privato, tuttavia, la sua opinione era che l'organizzazione fosse scarsa e che i funzionari erano incoerenti. Era un punto di vista condiviso da altri atleti senior.\"\nRecord.\nWeir attualmente detiene il record britannico su tutte le distanze in pista fino a 5.000 m, nonch\u00e9 su strada a 10 km, mezza maratona e maratona.\nPremi e riconoscimenti.\nPremi di successo\nBBC London ha riconosciuto due volte Weir. Nel 2005 Weir \u00e8 stato nominato Atleta Disabile dell'Anno della BBC London. Nel dicembre 2008 Weir ha ricevuto il premio BBC London Disabled Athlete da una rosa di tre.\nUn premio britannico per gli sport in sedia a rotelle \u00e8 andato a Weir due volte. Ha ricevuto il premio Individual maschile nel 2005. Nel novembre 2006, Weir ha condiviso il premio per l'atleta maschile individuale con il tennista Peter Norfolk.\nIl 2006 \u00e8 stato un anno di ulteriori candidature per Weir, l'anno in cui ha vinto quattro medaglie ai Campionati mondiali di atletica leggera IPC e ha vinto la sua seconda maratona di Londra. L'Associazione dei giornalisti sportivi lo ha nominato personaggio sportivo disabile dell'anno. Nell'ottobre 2006 Weir ha ricevuto il Best Performance Award dalla British Athletic Writers Association per le sue esibizioni ad Assen ai Campionati del mondo IPC. Nel 2006 Weir \u00e8 stato anche nominato per BBC Sports Personality of the Year, solo il secondo atleta disabile ad essere nominato, ma \u00e8 stato polemicamente omesso dall'eventuale short-list per l'onore. Il presidente della British Paralympic Association Mike Brace ha dichiarato dopo l'omissione di Weir: \"Per nessuno dei nostri migliori atleti disabili essere riconosciuto nella rosa dei candidati \u00e8 deludente. Penso che questo dimostri fino a che punto lo sport per disabili deve spingersi per essere accettato dal pubblico in generale\".\nDa adulto, Weir continua la sua affiliazione con i Balfour Beatty London Youth Games. Nel 2010 \u00e8 stato inserito nella London Youth Games Hall of Fame. \u00c8 diventato uno dei patroni dell'evento del 2012 insieme alla sollevatrice di pesi Zoe Smith. Il duo ha preso parte a una competizione olimpica-paralimpica filmata per il sito web dei Giochi della Giovent\u00f9 di Londra, affrontandosi testa a testa in tiro con l'arco, basket, bocce e ping pong.\nWeir \u00e8 stato nominato per il Laureus World Sportsperson with a Disability of the Year Award 2012 per i suoi successi atletici nel 2011, anche se ha perso contro il corridore Oscar Pistorius.\nOrdine dell'Impero Britannico\nWeir \u00e8 stato nominato membro dell'Ordine dell'Impero Britannico (MBE) nel 2009 New Year Honours, ha ricevuto l'onore per i suoi servizi allo sport per disabili.\nWeir \u00e8 stato nominato Comandante dell'Ordine dell'Impero Britannico (CBE) nel 2013 New Year Honours per i servizi all'atletica. \nAltre onorificenze\nWeir \u00e8 stato nominato freeman onorario di Sutton nel 2009, la prima persona a ricevere l'onorificenza dopo 30 anni. Weir ha dichiarato: \"\u00c8 un grande onore ricevere la libert\u00e0 del Comune di Sutton e mi sento davvero un privilegiato. Il consiglio mi ha effettivamente aiutato a iniziare a praticare questo sport poich\u00e9 il sindaco mi ha concesso una sovvenzione di circa \u00a3 800 quando avevo otto anni. vecchio per comprare la mia prima sedia a rotelle da corsa.\"\nIl 20 novembre 2009, Weir ha aperto ufficialmente il nuovo edificio di ampliamento nella Devonshire Primary School, Sutton.\nAcclamazione pubblica\nWeir \u00e8 stato elogiato da varie fonti di notizie e commentatori. Alla vigilia delle Paralimpiadi estive del 2008, la Canadian Broadcasting Corporation lo ha definito \"uno dei migliori atleti in sedia a rotelle del mondo\" e la British Broadcasting Corporation lo ha salutato come \"il miglior corridore in sedia a rotelle della Gran Bretagna\".\nI Giochi Paralimpici del 2012 hanno portato ulteriori consensi da parte dei media. Il London Evening Standard ha riportato che \"la superstar delle Paralimpiadi David Weir oggi \u00e8 diventato il pi\u00f9 grande corridore in sedia a rotelle di tutti i tempi dopo aver vinto la maratona - e il suo quarto oro in una splendida Giochi\". Il Guardian ha scritto: \"David Weir \u00e8 semplicemente inarrestabile. Un prestazioni di sicurezza e controllo ferree gli hanno portato una straordinaria terza medaglia d'oro dei Giochi gioved\u00ec sera, consolidando la sua posizione di atleta di sedia a rotelle leader del mondo e lasciando i suoi rivali in frantumi.\"\nLa performance di Weir ai giochi di Londra del 2012 ha portato il plauso dei suoi colleghi. Il corridore paralimpico canadese in sedia a rotelle Chantal Petitclerc ha applaudito i suoi successi, con un avvertimento umoristico: \"Questo pone David chiaramente come il miglior atleta su sedia a rotelle di sempre. Ehm, maschio!\" Uno dei pi\u00f9 accaniti concorrenti di Weir, il corridore svizzero Marcel Hug, ha dichiarato: \"\u00c8 battibile. Ma \u00e8 il migliore.\" Un altro corridore svizzero su sedia a rotelle, Heinz Frei, ha detto: \"David, sei il grande eroe di Londra. Nessuno pu\u00f2 batterti. Mi tocchi il cappello.\"\nWeir \u00e8 stato anche nominato come modello da altri atleti professionisti. Il velocista Usain Bolt lo ha definito \"semplicemente stimolante\" \u00e8 stato l\u00ec per me. \u00c8 un ragazzo fantastico, un grande modello da imitare.\""}
{"id": "4191946", "revid": "183976", "url": "https://it.wikipedia.org/wiki?curid=4191946", "title": "Giochi olimpici giovanili estivi", "text": ""}
{"id": "4191948", "revid": "227767", "url": "https://it.wikipedia.org/wiki?curid=4191948", "title": "Ribellione dei Maritz", "text": ""}
{"id": "4191953", "revid": "110157", "url": "https://it.wikipedia.org/wiki?curid=4191953", "title": "Pob\u011b\u017eovice u Holic", "text": "Pob\u011b\u017eovice u Holic \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4191954", "revid": "287204", "url": "https://it.wikipedia.org/wiki?curid=4191954", "title": "Pobezovice u Holic", "text": ""}
{"id": "4191955", "revid": "767487", "url": "https://it.wikipedia.org/wiki?curid=4191955", "title": "Pob\u011b\u017eovice u P\u0159elou\u010de", "text": "Pob\u011b\u017eovice u P\u0159elou\u010de \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4191956", "revid": "287204", "url": "https://it.wikipedia.org/wiki?curid=4191956", "title": "Pobezovice u Prelouce", "text": ""}
{"id": "4191962", "revid": "1494169", "url": "https://it.wikipedia.org/wiki?curid=4191962", "title": "Taliscio", "text": ""}
{"id": "4191963", "revid": "834", "url": "https://it.wikipedia.org/wiki?curid=4191963", "title": "Talysh", "text": ""}
{"id": "4191966", "revid": "339392", "url": "https://it.wikipedia.org/wiki?curid=4191966", "title": "Cronistoria del Treviso Foot-Ball Club 1993", "text": ""}
{"id": "4191970", "revid": "110157", "url": "https://it.wikipedia.org/wiki?curid=4191970", "title": "Pod\u016fl\u0161any", "text": "Pod\u016fl\u0161any \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4191972", "revid": "287204", "url": "https://it.wikipedia.org/wiki?curid=4191972", "title": "Podulsany", "text": ""}
{"id": "4191976", "revid": "1603714", "url": "https://it.wikipedia.org/wiki?curid=4191976", "title": "Trinit\u00e0 (Giambattista Tiepolo)", "text": "La pala che raffigura la Trinit\u00e0 \u00e8 un dipinto di Giambattista Tiepolo, conservato nel Duomo di Udine, nella cappella omonima.\nStoria.\nL'opera fu commissionata dal cardinale Daniele Dolfin, patriarca di Aquileia nel 1736."}
{"id": "4191978", "revid": "745179", "url": "https://it.wikipedia.org/wiki?curid=4191978", "title": "Equazioni lineari del secondo ordine a coefficienti costanti", "text": ""}
{"id": "4191979", "revid": "767487", "url": "https://it.wikipedia.org/wiki?curid=4191979", "title": "Pravy", "text": "Pravy \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4191984", "revid": "15756", "url": "https://it.wikipedia.org/wiki?curid=4191984", "title": "Haganai - I Have Few Friends", "text": ", anche nota semplicemente come , \u00e8 una serie di light novel scritta da Yomi Hirasaka e illustrata da Buriki, pubblicata dalla Media Factory a partire dal 2009 e composta in totale da 11 volumi. In Italia i diritti sono stati acquistati da Edizioni BD per l'etichetta J-Pop.\nLa serie \u00e8 stata adattata in differenti serie manga: la prima versione, che mantiene lo stesso titolo delle light novel e la stessa trama, \u00e8 iniziata nel 2010, \u00e8 stata realizzata da Itachi e pubblicata sulla rivista \"Monthly Comic Alive\". I diritti del manga sono stati acquistati sempre da J-Pop che ne ha iniziato la pubblicazione nell'ottobre 2012. La seconda versione, che narra una storia leggermente diversa, \u00e8 scritta da Misaki Harukawa e illustrata da Sh\u014dichi Taguchi, \u00e8 intitolata \"Boku wa tomodachi ga sukunai +\" ed \u00e8 pubblicata sulla rivista \"Jump Square\".\nUn adattamento anime di dodici episodi, prodotto da AIC Build e diretto da Hisashi Sait\u014d, \u00e8 stato trasmesso in Giappone tra il 7 ottobre e il 23 dicembre 2011 sui canali TBS e MBS. Un episodio OAV \u00e8 stato pubblicato il 26 settembre 2012 e anticipa una seconda stagione anime, intitolata \"Boku wa tomodachi ga sukunai NEXT\", che \u00e8 andata in onda fra l'11 gennaio e il 29 marzo 2013.\nTrama.\nKodaka Hasegawa \u00e8 uno studente appena trasferitosi all'istituto St. Chronica's Academy, un istituto superiore cattolico. A causa dei suoi capelli biondi, eredit\u00e0 di una madre europea, Hasegawa non riesce a fare amicizia con i suoi compagni che, credendo che abbia i capelli tinti, lo reputano un delinquente.\nUn giorno, Kodaka si imbatte nella tagliente e solitaria Yozora Mikazuki, che sta chiacchierando con la sua amica immaginaria Tomo. Rendendosi conto che nessuno di loro ha una vita sociale, Kodaka e Yozora decidono che il miglior modo per risolvere la propria situazione \u00e8 fondare un club chiamato , creato appositamente per permettere agli studenti di fare nuove amicizie.\nAl club si uniscono altri cinque membri: la bella e arrogante idol della scuola Sena Kashiwazaki, che non ha amicizie femminili; Yukimura Kusunoki, un'effeminata matricola che idolatra Kodaka e spera che lo aiuti a diventare pi\u00f9 virile; Rika Shiguma, una geniale matricola con tendenze \"fujoshi\" che si unisce al club dopo essere stata salvata da Kodaka da un incidente di laboratorio; Kobato, la sorella minore di Kodaka, fan accanita degli anime goth; Maria Takayama, una bambina prodigio di dieci anni, insegnante e novizia dell'istituto, incaricata di supervisionare le attivit\u00e0 del club.\nMedia.\nLight novel.\nScritte da Yomi Hirasaka e illustrate da Buriki, le novel sono state pubblicate dall'editore Media Factory a partire dal 2009 per poi terminare nel 2015. In tutto sono stati pubblicati undici volumi.\nIn Italia sono pubblicate dal 28 febbraio 2013 da J-Pop.\nManga.\nLe novel sono state adattate in due serie manga\nIl primo adattamento, che mantiene lo stesso titolo delle light novel e la stessa trama, \u00e8 stato realizzato da Itachi e pubblicato sulla rivista \"Monthly Comic Alive\"; \u00e8 iniziato nel 2010 e si \u00e8 concluso nel 2021, per un totale di venti volumi \"tank\u014dbon\". In Italia \u00e8 pubblicato dal 2012 da J-Pop con il titolo \"Haganai - Come scegliersi gli amici\".\nLa seconda versione \u00e8 scritta da Misaki Harukawa e disegnata da Sh\u014dichi Taguchi ed \u00e8 intitolata \"Boku wa tomodachi ga sukunai +\"; \u00e8 stata pubblicata sulla rivista \"Jump Square\" dal 2010 al 2012 per un totale di due volumi. La storia \u00e8 grossomodo la stessa ma con la differenza che i ruoli di Yozora e Sena sono invertiti.\nEsistono poi altre due serie spin-off, intitolate \"Boku wa tomodachi ga sukunai hiyori\" e \"Boku wa tomodachi ga sukunai shobon!\", che consistono in due raccolte di one-shot sui membri del club.\nAnime.\nLa serie \u00e8 stata adattata in una serie televisiva, prodotta da AIC Build e diretta da Hisashi Sait\u014d, andata in onda dall'ottobre 2011 al dicembre 2011.\nLa sigla iniziale dell'anime \u00e8 cantata da Marina Inoue, Kanae It\u014d, Nozomi Yamamoto, Misato Fukuen, Kana Hanazawa e Yuka Iguchi, mentre la sigla finale \u00e8 cantata da Marina Inoue.\nIl 26 settembre 2011 \u00e8 uscito un OAV. La sigla finale \u00e8 , cantata Inoue, It\u014d, Yamamoto, Fukuen, Hanazawa, Iguchi e Ryohei Kimura.\nUna seconda serie \u00e8 stata mandata in onda nel gennaio 2013, sempre prodotta da AIC Build ma con la direzione di Toru Kitahata, mentre della sceneggiatura se n'\u00e8 occupata Hirasawa, l'autore delle novel.\nVideogioco.\nIl 23 febbraio 2012 \u00e8 stato reso disponibile anche un videogioco visual novel per PlayStation Portable ispirato alla serie e pubblicato dalla Namco Bandai. Il gioco ha venduto copie.\nAccoglienza.\nIl secondo volume dell'adattamento manga si \u00e8 classificato al settimo posto nella top 30 del Japanese Comic Ranking, nella settimana dal 23 al 29 maggio 2011.\nRebecca Silverman di Anime News Network ha trovato la prima graphic novel \"abbastanza divertente\" con le illustrazioni del disegnatore Itachi \"tra bellissime rappresentazioni delle ragazze e schizzi disordinati, che in realt\u00e0 funzionano bene per la serie\". Mentre la premessa \"ricostruisce un terreno familiare\", ha notato le reazioni delle ragazze nel capitolo della simulazione di appuntamenti come il momento clou del volume.\nTim Jones di THEM Anime Reviews ha assegnato alla serie anime tre su cinque stelle. Ha raggruppato lo spettacolo dei disadattati sociali come un \"gioco volgare pieno di un sacco di cheesecake e commedia prendere o lasciare\", con \"grandi protagonisti, personaggi secondari decenti\", e che non \"aveva bisogno di ricordare in ogni episodio quanto fosse enorme il seno di Sena\".\nCarl Kimlinger di Anime News Network ha trovato la serie anime interessante in quanto inizia con dei protagonisti disadattati che trovano amici e ha rimandato i tipici intrecci della commedia romantica, ma ha perso dei punti in quanto la serie stava \"assumendo il bagaglio dell'harem\" sempre pi\u00f9 stereotipato e questo lasciava a desiderare la storia. Ha trovato che gli episodi presentassero pochissime novit\u00e0: \"Le relazioni cambiano poco, i personaggi non si evolvono affatto e il messaggio - che questi emarginati hanno gi\u00e0 trovato i loro amici e si rifiutano di ammetterlo - rimane lo stesso. Potremmo anche guardare i primi due episodi che si ripetono all'infinito\". Bamboo Dong ha affermato che la forza della serie sta nello sviluppo dei personaggi, ma il suo svantaggio era che tali momenti sono pochi rispetto all'\"umorismo referenziale riciclato, come disegnare i personaggi all'interno di un videogioco, o disegnandoli all'interno di un sim di appuntamenti \", e la stessa\" pasta insipida di vecchie barzellette\". Dong preferiva il doppiaggio inglese poich\u00e9 i personaggi che si insultavano a vicenda erano meglio che il noioso insulto in giapponese.\nAndy Hanley di UK Anime Network ha dato alla serie anime un 6/10 e ha definito l'anime una serie di due met\u00e0, dove la prima conteneva \"episodi fantastici ed estremamente divertenti\" ma la seconda era \"sempre pi\u00f9 stanca e persino sgradevole\" dove i \"concetti comici infallibili come una visita al karaoke o in piscina non riescono a fare nulla di degno di nota con il loro soggetto\". Ha affermato che i personaggi principali hanno indebolito la serie in seguito con \"l'atteggiamento sarcastico e prepotente di Yozora che funziona cos\u00ec bene nei primi episodi ma che si trasforma in cattiveria e poi in vero e proprio bullismo\", mentre non grad\u00ec le ossessioni di Sena di farla \"diventare una specie di cavallo morto che la serie insiste nel fustigare\". In seguito ha dato alla prima graphic novel un 4/10. Hanley vide Yozora e Sena come delle \"stronze enormi\" rispetto all'anime, e ha scritto che \"un titolo migliore per la serie poteva essere \"Probabilmente per il meglio che non hai amici\"\". Ha trovato la traduzione di Seven Seas equilibrata e che la sua presentazione era senza lamentele."}
{"id": "4191986", "revid": "110157", "url": "https://it.wikipedia.org/wiki?curid=4191986", "title": "P\u0159elovice", "text": "P\u0159elovice \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4191988", "revid": "287204", "url": "https://it.wikipedia.org/wiki?curid=4191988", "title": "Prelovice", "text": ""}
{"id": "4191992", "revid": "54253", "url": "https://it.wikipedia.org/wiki?curid=4191992", "title": "Grigio cadetto", "text": "Grigio cadetto \u00e8 una sfumatura blu-grigiastra del colore grigio. Il primo uso della parola \"grigio cadetto\" come nome di un colore in inglese fu nel 1912. Prima del 1912, la parola \"grigio cadetto\" era usata come nome per un tipo di uniforme militare.\nSfumature.\nBlu cadetto.\nA destra \u00e8 mostrato il colore blu cadetto.\nIl primo uso della parola \"blu cadetto\" \"(cadet blue)\" come nome di un colore fu nel 1892.\nNel 1987, il blu cadetto \u00e8 stato formulato come uno dei colori X11, che nei primi anni 1990 divenne noto come uno dei \"colori web X11\".\nBlu comando stellare.\nA destra \u00e8 mostrato il colore blu comando stellare.\nQuesto colore sembra essere stato formulato come un'ipotesi del colore che gli ufficiali avrebbero indossato in una navicella spaziale.\nCadetto.\nA destra \u00e8 mostrato il colore cadetto, una sfumatura scura del \"grigio cadetto\".\nIl primo uso della parola \"cadetto\" come nome di un colore in inglese fu nel 1915.\nCadetto spaziale.\na destra \u00e8 mostrato il colore cadetto spaziale.\n\"Cadetto spaziale\" \u00e8 uno dei colori del Lista dei Colori di Resene, una lista di colori molto popolare in Australia e Nuova Zelanda. Il colore \"cadetto spaziale\" \u00e8 stato formulato nel 2007.\nQuesto colore sembra essere stato formulato come un'ipotesi del colore che i cadetti avrebbero indossato in una navicella spaziale.\nUso militare.\nIl nome \"grigio cadetto\" deriva dal suo uso nelle uniformi dei militari degli Stati Uniti, in particolare, nei cadetti della United States Military Academy.\nEntrambi gli eserciti nella Guerra civile americana inizialmente includevano uniformi di questo colore, ma \u00e8 stato identificato inizialmente con quelle degli Stati Confederati d'America. Nel 1863, tutte le truppe sono state invitate a rispettare il Regolamento per la Confederate States Army e hanno le divise grigio cadetto.\nIl grigio cadetto era stato precedentemente il colore scelto per l'esercito della Repubblica del Texas nel 1835 e 1840."}
{"id": "4191998", "revid": "205197", "url": "https://it.wikipedia.org/wiki?curid=4191998", "title": "Prahova Ploie\u0219ti", "text": ""}
{"id": "4192000", "revid": "661526", "url": "https://it.wikipedia.org/wiki?curid=4192000", "title": "Blu cadetto", "text": ""}
{"id": "4192001", "revid": "661526", "url": "https://it.wikipedia.org/wiki?curid=4192001", "title": "Blu comando stellare", "text": ""}
{"id": "4192002", "revid": "2233458", "url": "https://it.wikipedia.org/wiki?curid=4192002", "title": "Shinsekai yori", "text": ", altres\u00ec noto come \"From the New World\", \u00e8 un romanzo giapponese di Yusuke Kishi che \u00e8 stato pubblicato il 23 gennaio 2008 da K\u014ddansha. L'opera \u00e8 nota per aver vinto il 29\u00ba Premio Nihon SF Taisho. Un adattamento manga di T\u014dru Oikawa \u00e8 stato serializzato sulla rivista \"Bessatsu Sh\u014dnen Magazine\" di K\u014ddansha tra il 9 maggio 2012 e il 9 giugno 2014. Un adattamento anime di venticinque episodi, prodotto dalla A-1 Pictures, \u00e8 stato trasmesso in Giappone tra il 29 settembre 2012 e il 23 marzo 2013.\nTrama.\nPrima Parte.\nAmbientato in un Giappone futuro di mille anni, Shinsekai yori racconta le vicende di Saki, una ragazza del 66\u00ba distretto di Kamisu. In questa epoca tutti gli umani possiedono potenti abilit\u00e0 di telecinesi e vivono in modo idilliaco in villaggi agrari. Nonostante la paura dei genitori che non potesse svegliare il potere dentro di s\u00e9, Saki ottiene i suoi poteri all'et\u00e0 di dodici anni e si unisce ai suoi amici Satoru, Maria, Mamoru, Shun e Reiko all'accademia per sviluppare i poteri. Ma i ragazzi non sono consapevoli che il consiglio della citt\u00e0 monitora e influenza i ragazzi attraverso l'insegnamento. Secondo alcuni criteri di valutazione, alcuni studenti sono rimossi dalla societ\u00e0, come chi non riesce a padroneggiare i poteri, come Reiko, o chi viola le regole. Gli studenti rimossi vengono presto dimenticati da tutti gli altri ragazzi; Saki e i suoi amici non hanno alcun ricordo di Reiko. Pi\u00f9 avanti, durante un campeggio non supervisionato dai professori, Saki e i suoi amici si imbattono in un Falso Nudibianco, una leggendaria creatura che si scopre essere un antico dispositivo contenente una biblioteca. Il Falso Nudibianco svela ai ragazzi gli atroci crimini dei loro antenati e cosa si cela dietro i loro poteri.\nNel 2013 d.C. solo lo 0,1% della popolazione possedeva il potere della telecinesi, usandolo per alterare la societ\u00e0 in cui vivevano. Subito dopo che il potere comparve, i possessori lo usarono per commettere crimini e violenze. Ci\u00f2 port\u00f2 al collasso della societ\u00e0 moderna e a una guerra mondiale che devast\u00f2 l'umanit\u00e0. Dopo la caduta della societ\u00e0 moderna, imperi feudali e oppressivi nacquero in tutto il mondo. Anche questi regimi piombarono nel caos a causa della violenza del potere degli uomini. Infine, i possessori del potere instaurarono una stabile societ\u00e0 modificando il genoma umano e impartendo una rigida educazione sin dai primi anni di vita in modo tale da rendere l'uomo incapace di far del male ad un altro essere umano (inibizione d'attacco). Se l'umano riesce comunque ad uccidere un altro essere umano, la Ritorsione Mortale viene attivata dall'organismo, causando un collasso degli organi e la morte istantanea dell'omicida. I villaggi usano animali mutati geneticamente per vari scopi. I Mostro Ratti sono delle talpe che assomigliano agli umani, parlano la loro lingua e vivono in un sistema di eusocialit\u00e0 sotto il comando della loro regina. I Gatti Immondi sono felini usati per uccidere i ragazzi che presentano la possibilit\u00e0 di sviluppare uno di questi disordini: il , che non \u00e8 in grado di controllare i suoi poteri, e il , che non sono affetti dall'inibizione d'attacco e dalla Ritorsione Mortale, e possono usare i loro poteri per far del male ad altri esseri umani.\nMentre interrogano il Falso Nudibianco, Saki e i suoi amici vengono sorpresi dal monaco Rijin. Distrugge il Falso Nudibianco e sigilla apparentemente il potere dei bambini per aver parlato con un demone. Mentre si dirigono verso il villaggio per poter essere giudicati, Rijin viene ucciso da un Mostro Ratto straniero e Saki e Satoru si dividono dagli altri amici. Vengono catturati da un Mostro Ratto della colonia straniera. Usando degli oggetti trovati durante il campeggio, Saki e Satoru riescono a scappare dalla prigione. Durante la fuga si imbattono in un altro Mostro Ratto, Squealer, della colonia Mosca Predone che li mette in salvo. Saki e Satoru aiutano Squealer e la sua colonia a sconfiggere i Mostro Ratti invasori, pi\u00f9 tardi aiutati dal generale Kiroumaru e la sua colonia del Grande Calabrone, quella pi\u00f9 fedele agli umani. Riunendosi con gli altri amici grazie all'aiuto di Squealer e del generale Kiroumaru, Saki ripristina il potere degli amici, usando lo stesso metodo di ipnosi che il villaggio usa per controllare i bambini, per poi tornare finalmente al villaggio con l'idea che gli adulti non fossero a conoscenza delle vicende affrontate.\nSeconda Parte.\nDue anni dopo, mentre Saki e i suoi amici affrontano l'adolescenza e si impegnano in relazioni, Shun inizia a distaccarsi dal gruppo e poi sparisce. Saki trova Shun in una casa abbandonata e scopre che \u00e8 diventato un demone del peccato ed \u00e8 stato condannato a morire in isolamento. Dopo essersi trattenuto per tutta la durata dell'incontro con Saki, Shun le dice di scappare e l'avvisa che gli adulti sono a conoscenza delle loro trasgressioni compiute due anni prima. Alla fine usa il suo stesso potere per porre fine alla sua vita. Successivamente, a differenza di quanto \u00e8 avvenuto con Reiko, Saki e i suoi amici iniziano ad avvertire l'assenza di Shun, anche se non riescono a ricordarlo. \nIn seguito, Saki viene a sapere che la sopravvivenza sua e dei suoi amici \u00e8 stata orchestrata dal Consiglio d'Istruzione e dal capo del Comitato Etico Tomiko Asahina, che vede Saki come un potenziale successore. Pi\u00f9 tardi, Mamoru e Maria sono costretti a scappare in seguito a un tentativo del Consiglio d'Istruzione di epurare Mamoru. Squealer, ribattezzato dagli umani come Yakomaru come ricompensa per la sua utilit\u00e0, li aiuta inscenando la loro morte. Tuttavia, dopo aver trovato la regina della colonia di Mostroratti lobotomizzata e dopo aver scoperto che Yakomaru ha acquisito un falso Nudibianco, Saki inizia ad avere sogni di un bambino senza volto che le dice di non trovare Mamoru e Maria perch\u00e9 devono morire.\nTerza Parte.\nAnni dopo gli eventi delle prime due parti Saki, ora 26enne, lavora per il governo del villaggio nel \"Dipartimento di Gestione dei Mutanti\" che supervisiona i Mostroratti. La colonia di Yakomaru nel frattempo \u00e8 salita lentamente al potere conquistando altre colonie e spazzando via la colonia del Calabrone Gigante, attaccando infine Kamisu 66 con quello che si crede essere un demone che i Mostroratti chiamano \"Messia\". Questa persona si rivela poi essere prole di Mamoru e Maria, cresciuta da Yakomaru in seguito all'uccisione dei genitori. \nMedia.\nRomanzo.\nIl romanzo, scritto dall'autore giapponese Yusuke Kishi ed edito da K\u014ddansha, \u00e8 stato originariamente pubblicato il 23 gennaio 2008 in due volumi. In seguito \u00e8 stato ripubblicato il 7 agosto 2009 in un singolo volume sotto l'etichetta K\u014ddansha Novels e il 14 gennaio 2011 in tre volumi sotto quella della K\u014ddansha Bunko. L'opera conta complessivamente pi\u00f9 di mille pagine.\nManga.\nL'adattamento manga del romanzo, disegnato da T\u014dru Oikawa, \u00e8 stato serializzato sul \"Bessatsu Sh\u014dnen Magazine\" di K\u014ddansha dal 9 maggio 2012 al 9 giugno 2014. I vari capitoli sono stati raccolti in sette volumi \"tank\u014dbon\", pubblicati tra il 9 ottobre 2012 e l'8 agosto 2014. Nel 2013 la serie \u00e8 stata licenziata in lingua inglese dalla Vertical Inc, che ha pubblicato il primo volume il 12 novembre 2013.\nAnime.\nL'adattamento anime della A-1 Pictures \u00e8 stato trasmesso in Giappone tra il 29 settembre 2012 e il 23 marzo 2013. La serie non presenta sigle di apertura, bens\u00ec solo due di chiusura: la prima, usata dall'episodio uno, \u00e8 di Risa Taneda; la seconda, subentrata a partire dall'episodio diciassette, \u00e8 invece di Kana Hanazawa. In America del Nord i diritti sono stati acquistati dalla Sentai Filmworks.\nAccoglienza.\nNel 2008 il romanzo ha vinto il 29\u00ba Premio Nihon SF Taisho."}
{"id": "4192003", "revid": "661526", "url": "https://it.wikipedia.org/wiki?curid=4192003", "title": "Cadetto (colore)", "text": ""}
{"id": "4192004", "revid": "661526", "url": "https://it.wikipedia.org/wiki?curid=4192004", "title": "Cadetto spaziale", "text": ""}
{"id": "4192007", "revid": "684805", "url": "https://it.wikipedia.org/wiki?curid=4192007", "title": "Panca piana", "text": ""}
{"id": "4192024", "revid": "287204", "url": "https://it.wikipedia.org/wiki?curid=4192024", "title": "William &amp; Kate - Un amore da favola", "text": "William &amp; Kate - Un amore da favola (\"William &amp; Catherine - A Royal Romance\") \u00e8 un film per la televisione del 2011 che racconta la storia d'amore tra il Principe William e Kate Middleton, dall'incontro all'Universit\u00e0 di St. Andrews ai preparativi per le nozze. Scritto da Christopher Momenee, il film \u00e8 diretto da Linda Yellen, produttrice nel 1982 di \"Il romanzo di Carlo e Diana\", che narrava l'incontro e il matrimonio dei genitori di William.\nGirato in location principalmente a Bucarest, in Italia \u00e8 stato trasmesso in prima visione il 19 settembre 2012 su Italia 1 con uno share del 5.83%. In occasione della nascita del primogenito della coppia, George Alexander Louis, il film \u00e8 stato replicato in seconda serata il 26 luglio 2013 e seguito da 539.000 telespettatori con uno share del 5,91%.\nTrama.\nIscritto all'Universit\u00e0 di St. Andrews, il giovane erede al trono britannico William, figlio di Carlo, Principe di Galles, e Lady Diana, incontra per la prima volta la compagna di studi Kate Middleton. Tra i due nasce una bella amicizia che, col passare del tempo, si trasforma in un sentimento dolce e sincero. Ma la pressione mediatica che subito inizia a tormentare la giovane, com'era stato per Diana, e la lontananza tra i due dopo il conseguimento del diploma, porta William e Kate a rompere bruscamente il rapporto. Ma William, ansioso per come sono andate le cose e forte del consiglio che sua madre gli aveva dato in un attimo di sconforto, \u201c\"Trai forza dall'amore della tua vita, e proteggilo a qualsiasi costo\"\u201d, \u00e8 deciso a non ripetere gli errori del padre, e che per niente al mondo vorrebbe perdere Kate. Chiariti tutti i malintesi, tra i due rinasce un rapporto idilliaco che culminer\u00e0 nella richiesta di matrimonio, fatta durante un romantico viaggio in Kenya, e ai preparativi per le nozze, suggellate dall'anello di zaffiri e diamanti che anni prima era stato al dito di Lady Diana."}
{"id": "4192026", "revid": "661526", "url": "https://it.wikipedia.org/wiki?curid=4192026", "title": "Blu ceruleo", "text": ""}
{"id": "4192029", "revid": "767487", "url": "https://it.wikipedia.org/wiki?curid=4192029", "title": "Peter Tosi\u010d", "text": ""}
{"id": "4192034", "revid": "729019", "url": "https://it.wikipedia.org/wiki?curid=4192034", "title": "Campagna tedesca in Angola", "text": "Ancora prima dell'entrata in guerra del Portogallo contro la Germania nel marzo 1916, l'esercito portoghese e tedesco si scontrarono pi\u00f9 volte lungo il confine tra l'Angola portoghese e l'Africa Tedesca del Sud-Ovest (l'attuale Namibia).\nLa Germania riusc\u00ec a conquistare la regione di Humbe, nell'Angola meridionale, ma a seguito dell'intervento britannico i portoghesi recuperarono il controllo sull'area.\nContesto.\nDal 1911 fino allo scoppio della prima guerra mondiale nel luglio 1914, Gran Bretagna e Germania negoziarono in segreto per un possibile smembramento dell'Angola portoghese.\nNel settembre 1914 il governo di Lisbona invi\u00f2 delle truppe a protezione del confine meridionale della colonia ed imped\u00ec i commerci tra l'Angola e l'Africa tedesca del Sud-Ovest\nLa campagna.\nGli scontri tra Germania e Portogallo al confine tra le due colonie africane cominciarono ancor prima della dichiarazione di guerra tra i due Paesi. Per scongiurare sconfinamenti tedeschi, a partire dall'ottobre 1914 le forze portoghesi in Angola vennero rinforzate con un corpo di spedizione guidato dal tenente colonnello Alves Ro\u00e7adas.\nIl primo incidente di confine di una certa rilevanza avvenne il 19 ottobre a Naulila, dove tre ufficiali tedeschi, che guidavano una colonna militare entrata senza permesso in Angola, vennero uccisi dalle truppe portoghesi. Come rappresaglia, il 30 ottobre i tedeschi attaccarono a sorpresa l'avamposto di Cuangar, uccidendo 20 soldati portoghesi e due civili.\nIl 18 dicembre ci fu lo scontro pi\u00f9 cruento. Un contingente di circa 2.000 soldati tedeschi, sotto il comando del maggiore Victor Franke, attacc\u00f2 le forze portoghesi a Naulila. Dopo aver resistito strenuamente, i portoghesi si dovettero ritirare verso Humbe. Qui i tedeschi fecero saltare il magazzino delle munizioni di Forte Ro\u00e7adas costringendo i portoghesi a ritirarsi ancora pi\u00f9 a nord. Nello scontro persero la vita tre ufficiali e 66 soldati portoghesi e 12 soldati tedeschi.\nIl 17 luglio 1915 il generale Pereira d'E\u00e7a, approfittando dell'intervento britannico nell' Africa Tedesca del Sud-Ovest riconquist\u00f2 Humbe. Nonostante la sconfitta, i tedeschi continuano almeno fino al settembre 1915 ad armare ed istigare rivolte locali contro il dominio portoghese."}
