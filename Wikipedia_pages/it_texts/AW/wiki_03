{"id": "3952142", "revid": "1610576", "url": "https://it.wikipedia.org/wiki?curid=3952142", "title": "Benedetto XIV Cento", "text": "La Benedetto XIV Cento \u00e8 una squadra di pallacanestro della citt\u00e0 di Cento, che partecipa al campionato di Serie A2.\nStoria.\nFondata nel 1964 da alcuni giovani con passioni e principi comuni presso l'Oratorio di San Biagio, nel nome del papa a cui si deve l'elevazione di Cento a citt\u00e0, la Benedetto XIV \u00e8 l'unica formazione locale partecipante a un campionato nazionale, nonch\u00e9 vero e proprio patrimonio culturale e storico di Cento e frazioni.\nProtagonista di nove campionati consecutivi di Serie B d'Eccellenza tra il 1998-1999 e il 2006-2007, dopo aver perso quattro finali per la promozione in Legadue contro Scafati, Bergamo, Ferrara e Castelletto Ticino, cede il diritto sportivo alla partecipazione al campionato di competenza al Modena, al termine della stagione sportiva 2006/07.\nNell'estate del 2011, alcuni imprenditori e tifosi locali riportano un campionato nazionale a Cento tramite istanza di scissione con quel Castel Guelfo il cui Presidente \u00e8 l'ex dirigente biancorosso Carlo Malaguti.\nLa societ\u00e0, rinominata ASD Benedetto XIV 2011 e sponsorizzata dalla Tramec Riduttori, vince il campionato di Divisione Nazionale C al primo tentativo, dopo aver chiuso al primo posto in classifica la stagione regolare e aver regolato Arser Bologna, Orva Lugo e Bakery Cortemaggiore nei play-off.\nIl 18 giugno 2012, a meno di un mese dal terremoto che semina il panico in citt\u00e0, danneggia parte del centro storico e provoca la morte di alcune persone, la Benedetto XIV consegue la promozione in Divisione Nazionale B.\nNel corso di quella stessa stagione sportiva, Capitan Rorato e soci partecipano inoltre alle \"final eight\" di Coppa Italia che chiudono al secondo posto, dopo aver piegato la resistenza di Jadran Trieste e aver inflitto la prima sconfitta stagionale a Monticelli, prima di arrendersi in finale a Trapani, che chiuder\u00e0 la stagione imbattuta.\nL'anno successivo, dopo un avvio difficoltoso, la Benedetto XIV riesce a classificarsi in quarta posizione ed accedere ai play-off, venendo eliminata in semifinale da Ravenna che aveva chiuso la regular season al primo posto.\nNel 2013-14 partecipa nuovamente al campionato Divisione Nazionale B, classificandosi in 7\u00aa posizione e sconfiggendo ai playoff la Fortitudo Bologna: al termine di questa stagione si chiude il rapporto con il coach Gabriele Giuliani e viene ingaggiato Marco Albanesi come nuovo allenatore dei biancorossi.\nNel 2014-15 si qualifica per la Final Four di Coppa Italia (sconfiggendo nelle eliminatorie la Mens Sana Siena) ma esce in semifinale. Vince il girone B della Serie B, ma ai quarti viene sconfitta da Lecco.\nPer la stagione successiva viene confermato in panchina Marco Albanesi, poi esonerato l'8 novembre dopo una sconfitta casalinga contro Forl\u00ec. In sua sostituzione subentra Lanfranco \"Lupo\" Giordani, artefice nella stagione 2012-13 della promozione del Ravenna. La Benedetto XIV si classifica al 4\u00ba posto. Dopo aver superato Piombino nei quarti di finale dei playoff e la Bakery Piacenza, vincitrice della stagione regolare, in semifinale; cede a Forl\u00ec nella finale.\nNel 2016-17 viene confermato in panchina Lanfranco \"Lupo\" Giordani, che si dimette il 30 gennaio dopo una sconfitta a Padova. Giunge a sostituirlo Giovanni Benedetto, reggino, con due promozioni in bacheca (Latina 2009, Trapani 2011). La Benedetto XIV si classifica al 4\u00ba posto nel girone B. Nei playoff elimina Valsesia (5\u00ba nel girone A) nei quarti di finale e Moncalieri (1\u00ba nel girone A) in semifinale. Viene poi sconfitta in finale da Bergamo Basket 2014.\nNel 2017-18 viene confermato in panchina Giovanni Benedetto. La Benedetto XIV si classifica al 1\u00ba posto nel girone B. Nei playoff elimina San Giorgio su Legnano (8\u00ba nel girone A) nei quarti di finale, Montecatini (4\u00ba nel girone A) in semifinale e la Fiorentina Basket (2\u00ba nel girone A) in finale, vincendo tutte le serie senza subire sconfitte. Nelle Final Four di Montecatini sconfigge San Severo ed il 9 giugno 2018 approda per la prima volta nella storia in serie A2.\nL'anno seguente retrocede al termine di una stagione iniziata con ambiziosi obiettivi ma proseguita tra errori e sconfitte, e conclusa con il precoce ritorno in B, nonostante l'avvicendamento di allenatore (Bechi per Benedetto) e direttore sportivo (Belletti per Pulidori).\nNel 2019-20 il campionato viene prima fermato causa Covid-19, poi definitivamente cancellato. La squadra, guidata da coach Matteo Mecacci, al momento della sospensione si trovava al 1\u00ba posto del girone C della serie B: per questo motivo la societ\u00e0 presenta domanda di ripescaggio in A2, che viene accolta il 6 agosto 2020.\nLa Tramec Cento parteciper\u00e0 quindi al campionato di A2\u00a02020/2021.\nNumeri ritirati.\nNel settembre 2019 \u00e8 stato annunciato il ritiro della maglia numero 5, in memoria di Lorenzo Facchini, giocatore della Benedetto XIV a pi\u00f9 riprese tra gli anni '80 e '90.\nImpianto di gioco.\nL'impianto di gioco \u00e8 la Milwaukee Dinelli Arena di Cento (in passato \"Pala Ahrcos\" e \"Pala Benedetto\"), la cui capienza \u00e8 di 2.000 spettatori. L'impianto, inaugurato nel 1985, ha visto una importante ristrutturazione tra il 2018 e il 2020, nel quale la Benedetto ha giocato presso il PalaSavena di San Lazzaro di Savena.\nNel novembre 2020 la Milwaukee Dinelli Arena ha ospitato le Final Eight della Supercoppa LNP 2020.\nSettore giovanile.\nDal 1995, assieme all'attivit\u00e0 della prima squadra Benedetto XIV, viene fondata a Cento la ASD Benedetto 1964, la societ\u00e0 che si occupa del settore giovanile e del Minibasket, con l'obiettivo di crescere le centinaia di giovani talenti, nonch\u00e9 futuri cittadini centesi. Oltre al costante dialogo con la prima squadra, il settore giovanile biancorosso si \u00e8 dimostrato in costante crescita di rendimento e di numeri con l'inserimento nel proprio staff tecnico di allenatore di livello nazionale come Marco Sanguettoli, Marco Savini, Mauro Fornaro e Andrea Codato.\nRoster 2021-2022.\n\"Aggiornato al 12 ottobre 2021.\"\nSociet\u00e0.\nOrganigramma.\nPresidente: Gianni Fava\nVice Presidente: Leo Girotti\nGeneral Manager: Ivan Belletti\nDirettore Sportivo: Patricio Prato\nClub Manager: Matteo Franceschini\nStaff tecnico.\nAllenatore: Matteo Mecacci\nAssistenti: Andrea Cotti, Giuseppe Ferlisi\nPreparatore: Gianluca Frolli\nFisioterapisti: Stefano Salvioli, Tommaso Guariglia\nMedico: Tommaso Cuzzani"}
{"id": "3952146", "revid": "729019", "url": "https://it.wikipedia.org/wiki?curid=3952146", "title": "Gran Premio motociclistico degli Stati Uniti d'America 1988", "text": "Il Gran Premio motociclistico degli Stati Uniti d'America 1988 corso il 10 aprile, \u00e8 stato il secondo Gran Premio della stagione 1988 e ha visto gareggiare due classi, con le vittorie: di Eddie Lawson nella classe 500 e di Jim Filice nella classe 250, che ottiene la prima vittoria nel motomondiale.\nLa gara segna il ritorno in terra statunitense del motomondiale, la cui ultima gara vi si era disputata 33 anni prima, e si disputa sul circuito di Laguna Seca, modificato per l'occasione mediante l'inserimento di un'estensione successiva alla veloce \"curva 2\" (riprofilata come \"tornante\" e in seguito ridenominata \"Andretti hairpin\") che ne aumenta la lunghezza a un valore tale da soddisfare le specifiche dettate dalla Federazione Motociclistica Internazionale."}
{"id": "3952154", "revid": "1898210", "url": "https://it.wikipedia.org/wiki?curid=3952154", "title": "Moadon Kaduregel Maccabi Kabilio Yafo", "text": "Il Moadon Kaduregel Maccabi Kabilio Yafo (), noto in Occidente come Maccabi Kabilio Giaffa, \u00e8 una societ\u00e0 calcistica israeliana con sede a Giaffa. Disputa le partite casalinghe allo Stadio municipale di Holon.\nFu fondato il 24 dicembre 2007 attraverso una sottoscrizione promossa da tifosi del Maccabi Giaffa, nel tentativo di ridare vita allo storico club, disciolto nel 2000.\nAlla denominazione dell'antico club \u00e8 stato aggiunto il nome Kabilio, in memoria di Herzl Kabilio, portiere israeliano degli anni settanta del Maccabi Giaffa, morto di cancro all'et\u00e0 di 35 anni.\nIl Maccabi Kabilio Giaffa esord\u00ec nel campionato di Liga Gimel, il quinto e ultimo livello del campionato israeliano di calcio, nella stagione 2008-2009.\nIl campionato si concluse con la conquista, da parte del Maccabi Kabilio Giaffa, della promozione alla Liga Bet.\nLa stagione 2009-2010 si concluse con una nuova promozione, stavolta in Liga Alef (la terza serie), ottenuta con il primo posto e con nessuna sconfitta al passivo. Nella stessa stagione, peraltro, il Maccabi Kabilio Giaffa raggiunse i sedicesimi di finale della Coppa di Stato (ove fu eliminato dall'Hapoel Tel Aviv, quell'anno campione d'Israele), divenendo la prima squadra di Liga Bet, fin dalla fondazione di detto campionato nel 1963, a raggiungere un simile obiettivo.\nNel campionato di Liga Alef 2010-2011, il Maccabi Kabilio Giaffa \u00e8 giunto quarto, qualificandosi ai play-off.\nDurante detta stagione, dopo la sconfitta esterna contro l'Ironi Rehovot, ha concluso una lunga imbattibilit\u00e0, pari a 65 risultati utili consecutivi, record nella storia del calcio in Israele.\nVinti i play-off, ha avuto accesso allo spareggio promozione-retrocessione contro la quattordicesima classificata di Liga Leumit, l'Hakoah Ramat Gan, che per\u00f2 ha avuto la meglio (2-1 per l'Hakoah a Holon e 1-1 a Ramat Gan).\nNella stagione 2011-2012, il Maccabi Kabilio Giaffa disputa di nuovo la Liga Alef."}
{"id": "3952159", "revid": "1494169", "url": "https://it.wikipedia.org/wiki?curid=3952159", "title": "Brace for Impact", "text": ""}
{"id": "3952162", "revid": "767487", "url": "https://it.wikipedia.org/wiki?curid=3952162", "title": "Dwars door Vlaanderen 2012", "text": "La Dwars door Vlaanderen 2012, sessantasettesima edizione della corsa e valida come evento dell'UCI Europe Tour 2012 categoria 1.1, si svolse il 21 marzo 2012 su un percorso di 200,8\u00a0km. Fu vinta dall'olandese Niki Terpstra, che giunse al traguardo con il tempo di 4h30'01\".\nPercorso.\nL'edizione 2012 part\u00ec da Roeselare e prevedeva 12 \"hillingen\" (salite in fiammingo): Katteberg (km 79), Berendries (km 94), Valkenberg (km 99), Eikenberg (km 113), Oude Kwaremont (km 130), Kalkhoveberg (km 132), Patersberg (km 134), Knokteberg (km 143), Vossenhol (km 154), Nokereberg (km 164) e Holstraat (km 179 e km 194). Il traguardo era posto a Waregem.\nSquadre e corridori partecipanti.\nGli organizzatori invitarono 25 squadre, 13 con licenza ProTour e 12 con Continental. Parteciparono, tra gli altri, Niko Eeckhout (vincitore nel 2001 e nel 2005), Frederik Veuchelen (vincitore nel 2006) e Sylvain Chavanel (che vinse la corsa nel 2008). Il detentore Nick Nuyens non partecip\u00f2 alla corsa, quindi il numero 1 non fu assegnato.\nEventi.\nLe prime fasi della corsa videro partire otto corridori in fuga: Michael M\u00f8rk\u00f8v, Lloyd Mondory, Sylvain Chavanel, Niki Terpstra, Maarten Wynants, Jan Ghyselinck, Vincent J\u00e9r\u00f4me e Jelle Wallays. Dopo aver lasciato lavorare le altre squadre, i corridori della Garmin ridussero il vantaggio dei fuggitivi ma, sulla salita del Paterberg, Terpstra sferr\u00f2 l'attacco decisivo. Dal gruppo, condotto dal Garmin Sep Vanmarcke, si staccarono Koen de Kort, Alexandre Pichot, Jens Keukeleire e Filippo Pozzato che ritornarono sui fuggitivi. Si form\u00f2 cos\u00ec un gruppo di corridori all'inseguimento di Terpstra, ma i 12 non riuscirono a trovare collaborazione: i vari scatti furono fermati tutti da Chavanel, compagno di Terpstra. L'olandese vinse la corsa con una cinquantina di secondi di vantaggio dallo stesso Chavanel, che batt\u00e9 de Kort in volata, poi Ghyselinck, Pichot, Pozzato e Vanmarcke."}
{"id": "3952164", "revid": "1543377", "url": "https://it.wikipedia.org/wiki?curid=3952164", "title": "Statuto della Corte Internazionale di Giustizia", "text": "Lo Statuto della Corte internazionale di giustizia \u00e8 parte integrante dello Statuto delle Nazioni Unite, come specificato dal capitolo XIV dello stesso. I capitoli dello Statuto sono:\nSecondo l'articolo 38.2, la corte pu\u00f2 decidere un caso ex aequo et bono se le parti sono d'accordo.\nStati aderenti.\nIn base all'articolo 93 dello Statuto delle Nazioni Unite tutti i 193 membri dell'ONU sono automaticamente aderenti allo Statuto. Al 2015 non aderiscono gli stati osservatori, Santa Sede e Palestina. Svizzera, Giappone, Liechtenstein, San Marino e Nauru erano gi\u00e0 aderenti prima di diventare stati membri."}
{"id": "3952165", "revid": "1305772", "url": "https://it.wikipedia.org/wiki?curid=3952165", "title": "Nazionale di atletica leggera di Saint Kitts e Nevis", "text": "La nazionale di atletica leggera di Saint Kitts e Nevis \u00e8 la rappresentativa di Saint Kitts e Nevis nelle competizioni internazionali di atletica leggera riservate alle selezioni nazionali.\nBilancio nelle competizioni internazionali.\nLa nazionale nevisiana di atletica leggera vanta 6 partecipazioni ai Giochi olimpici estivi su 28 edizioni disputate, non avendo per\u00f2 conquistato nessuna medaglia.\nAi Campionati del mondo di atletica leggera Saint Kitts e Nevis ha invece conquistato una medaglia d'oro e quattro di bronzo; ogni medaglia porta la firma del velocista Kim Collins, campione mondiale dei 100 metri piani a , nonch\u00e9 medaglia di bronzo nel 2001 dei 200 metri piani, nel 2005 dei 100 m piani e nel 2011 nuovamente dei 100 m piani e della staffetta 4\u00d7100 metri, con i compagni di squadra Jason Rogers, Antoine Adams e Brijesh Lawrence.\nAnche le medaglie conquistate dalla nazionale caraibica ai Mondiali indoor sono state vinte da Kim Collins, entrambe nei 60 metri piani, nelle edizioni del 2003 e del 2008."}
{"id": "3952170", "revid": "6923", "url": "https://it.wikipedia.org/wiki?curid=3952170", "title": "Ishmael ben Elisha ha-Kohen", "text": "Suo padre era stato Sommo Sacerdote (ebraico:\"Kohen Gadol\") del Secondo Tempio di Gerusalemme. Ishmael ha-Kohen fu uno dei dieci martiri ebraici e fu ucciso dai romani insieme a Shimon ben Gamliel.\nLa tomba di Ishmael ben Elisha ha-Kohen si trova nel villaggio druso di Sajur in Galilea."}
{"id": "3952171", "revid": "729019", "url": "https://it.wikipedia.org/wiki?curid=3952171", "title": "UEFA Futsal Championship 2016", "text": "Il campionato europeo di calcio a 5 2016 (ufficialmente \"UEFA Futsal Championship 2016\") \u00e8 stata la 10\u00aa edizione del torneo, la cui fase finale si \u00e8 disputata dal 2 al 13 febbraio 2016 presso la Kombank Arena di Belgrado, in Serbia.\nCome l'edizione precedente, il torneo \u00e8 stato disputato da 12 squadre divise in 4 gironi da 3 squadre: le prime due si sono qualificate ai quarti di finale, dove \u00e8 iniziata la fase a eliminazione diretta.\nQualificazioni.\nIl sorteggio delle qualificazioni si \u00e8 svolto a Nyon, in Svizzera, il 26 settembre 2014 alle ore 14.00.\nLe qualificazioni sono iniziate con una fase preliminare dal 13 al 18 gennaio 2015. Dal 17 al 22 marzo 2015 le vincitrici della prima fase e le nazionali esentate dal primo turno si sono giocate la qualificazione in sette gironi da quattro squadre. Le sette vincenti dei rispettivi raggruppamenti della seconda fase, ribattezzata \"Main Round\" in cui entrano in scena le nazionali con il pi\u00f9 alto coefficiente nel ranking UEFA e pi\u00f9 importanti inserite come \"teste di serie\", fra cui Spagna, Portogallo, Russia e i campioni in carica dell'Italia, hanno raggiunto direttamente la fase finale della competizione, mentre le seconde classificate e la migliore terza si sono affrontate negli spareggi play-off per definire le ultime quattro nazionali qualificate che hanno giocato il 15 e 22 settembre 2015.\nFase finale.\nScelta della sede.\nOltre alla Serbia, altre due nazioni avevano fatto la loro candidatura per il Campionato del 2016: la Bulgaria e la Repubblica di Macedonia. La decisione finale \u00e8 stata presa il 20 marzo 2012.\nImpianti.\nI due impianti proposti durante la candidatura sono stati la Pionir Arena e la Kombank Arena di Belgrado ma solo quest'ultimo \u00e8 stato scelto.\nClassifica marcatori.\nSolo i goal segnati nella fase finale del torneo sono conteggiati.\nCampione.\nCampione d'Europa 2016\nSPAGNA(7\u00ba titolo)"}
{"id": "3952178", "revid": "717966", "url": "https://it.wikipedia.org/wiki?curid=3952178", "title": "Ishmael ha-Kohen", "text": ""}
{"id": "3952180", "revid": "165197", "url": "https://it.wikipedia.org/wiki?curid=3952180", "title": "Recettori della dopamina", "text": ""}
{"id": "3952182", "revid": "717966", "url": "https://it.wikipedia.org/wiki?curid=3952182", "title": "Simeon ben Gamliel", "text": ""}
{"id": "3952184", "revid": "834", "url": "https://it.wikipedia.org/wiki?curid=3952184", "title": "Gathering Blue", "text": ""}
{"id": "3952186", "revid": "599013", "url": "https://it.wikipedia.org/wiki?curid=3952186", "title": "Gian Battista Magaraggia", "text": "Carriera.\nSoprannominato \"Scheggia\" per il fisico esile, debutta in Serie B con il Marzotto Valdagno disputando una gara nella stagione 1960-1961 che vede la retrocessione dei veneti.\nGioca i successivi cinque campionati di Serie C con il Marzotto prima di trasferirsi al Monza, con cui vince il campionato di Serie C 1966-1967 e disputa le successive tre stagioni nella serie cadetta, totalizzando con i brianzoli 104 presenze di cui 70 in Serie B."}
{"id": "3952187", "revid": "599013", "url": "https://it.wikipedia.org/wiki?curid=3952187", "title": "Galeazzo Bello", "text": "Carriera.\nDebutt\u00f2 con la maglia della Juventus in un \"derby\" di Coppa Italia 1960-1961 contro il Torino, terminato 2-2; in seguito si trasfer\u00ec al Cesena, giocando per una stagione in Serie C, e dal 1965 alla Reggina, con cui disput\u00f2 cinque campionati consecutivi di Serie B, totalizzando 83 presenze. Nel 1970 lasci\u00f2 il professionismo, disputando campionati dilettantistici con l'Ivrea."}
{"id": "3952190", "revid": "717966", "url": "https://it.wikipedia.org/wiki?curid=3952190", "title": "Movimento Mussar", "text": ""}
{"id": "3952191", "revid": "599013", "url": "https://it.wikipedia.org/wiki?curid=3952191", "title": "Giampaolo Lanzetti", "text": "Carriera.\nAla sinistra, cresce nel Beretta Gardone con cui debutta in Serie D nel 1964.\nDopo quattro campionati di quarta serie, si trasferisce al Monza dove debutta in Serie B e disputa tre campionati, mettendo a segno 9 reti. Nel 1971 passa al Brescia dove due anni pi\u00f9 tardi termina la carriera da professionista."}
{"id": "3952192", "revid": "196390", "url": "https://it.wikipedia.org/wiki?curid=3952192", "title": "Giudaismo moderno ortodosso", "text": ""}
{"id": "3952199", "revid": "1833487", "url": "https://it.wikipedia.org/wiki?curid=3952199", "title": "Lestans", "text": "Lestans (\"Lestans\" in friulano) \u00e8 una frazione del comune italiano di Sequals, in provincia di Pordenone.\nGeografia fisica.\nLestans si trova a circa 5\u00a0km ad est di Sequals, su di un territorio pianeggiante compreso tra la collina di San Zenone a nord-ovest e il torrente Cosa ad est.\nStoria.\nLestans viene nominata per la prima volta nella Bolla Pontificia del 1184 di Urbano III (\"Plebem de Lestans\"), ma l'origine del paese \u00e8 molto pi\u00f9 antica. Il suo toponimo deriva, probabilmente, da un prediale latino legato al nome personale \"Estius\" (\"Estianus\", ovvero \"territorio di Estius\") e, a conferma delle sue origini romane, sono i numerosi reperti provenienti da ville rustiche e necropoli. In epoca medioevale, la villa de Lestano \u00e8 sotto la giurisdizione dei Conti di Castelnovo, dei Conti di Gorizia, mentre dal 1511 sino al periodo napoleonico, sotto i Conti Savorgnan. La sede giurisdizionale del feudo, nonch\u00e9 sede estiva dei conti, era la Villa Savorgnan, costruita nella seconda met\u00e0 del Cinquecento. Questa rimane oggi uno dei pochi esempi di villa veneta nell'alta pordenonese."}
{"id": "3952200", "revid": "1442080", "url": "https://it.wikipedia.org/wiki?curid=3952200", "title": "Coppa Interamericana 1995", "text": "La Coppa Interamericana 1995 \u00e8 stata la diciassettesima edizione del trofeo riservato alle squadre vincitrici della CONCACAF Champions' Cup e della Coppa Libertadores."}
{"id": "3952202", "revid": "1442080", "url": "https://it.wikipedia.org/wiki?curid=3952202", "title": "Wellington Classic 1990 - Doppio femminile", "text": "Il doppio femminile del torneo di tennis Wellington Classic 1990, facente parte del WTA Tour 1990, ha avuto come vincitrici Natal'ja Medvedeva e Leila Meskhi che hanno battuto in finale Michelle Jaggard e Julie Richardson 6-3, 2-6, 6-4."}
{"id": "3952208", "revid": "1442080", "url": "https://it.wikipedia.org/wiki?curid=3952208", "title": "Ameritech Cup 1990 - Doppio", "text": "Il doppio del torneo di tennis Ameritech Cup 1990, facente parte del WTA Tour 1990, ha avuto come vincitrici Martina Navr\u00e1tilov\u00e1 e Anne Smith che hanno battuto in finale Arantxa S\u00e1nchez e Nathalie Tauziat 6\u20137, 6\u20134, 6\u20133."}
{"id": "3952209", "revid": "767487", "url": "https://it.wikipedia.org/wiki?curid=3952209", "title": "Birkebeineren Fotball", "text": "Il Birkebeineren Fotball \u00e8 una societ\u00e0 calcistica norvegese con sede nella citt\u00e0 di Krokstadelva. Milita nella 3. divisjon, quarto livello del campionato norvegese. \u00c8 la divisione calcistica della polisportiva dello Birkebeineren.\nStoria.\nIl Birkebeineren Fotball inizi\u00f2 la propria storia nel 1907, ma quest'avventura dur\u00f2 soltanto un anno. Riprov\u00f2 ad imporsi nel calcio nel 1914, ma anche questo tentativo venne abortito. Le cose migliori accaddero alla terza occasione, dal 1921. Nel 1945 e nel 1947, la squadra raggiunse il terzo turno della Norgesmesterskapet (miglior risultato della sua storia nella competizione). Partecip\u00f2 alla Norgesserien 1947-1948, nel Gruppo A del Distretto II: la formazione fu per\u00f2 sconfitta dal Sandaker alle qualificazioni per la fase finale, retrocedendo. Pass\u00f2 il resto della sua storia nelle divisioni inferiori del campionato norvegese. Vinse due edizioni dell'Arbeidermesterskapet (1935 e 1939)."}
{"id": "3952211", "revid": "76963", "url": "https://it.wikipedia.org/wiki?curid=3952211", "title": "Ernst Pittschau", "text": "Biografia.\nAttivo in teatro dai primi anni del Novecento e nel cinema dal 1912 al 1948, ha interpretato un'ottantina di film. In Italia \u00e8 ricordato soprattutto per aver interpretato il ruolo del padre del giovane protagonista, Edmund, nel film del 1948 di Roberto Rossellini \"Germania anno zero\". Figlio di un attore teatrale, Pittschau avrebbe dovuto dedicarsi alla vendita di materiali per dentisti. Nel 1905 scelse per\u00f2 di avvicinarsi, come il padre, alla carriera artistica, ottenendo a Coblenza la sua prima scrittura. Prosegu\u00ec la carriera teatrale a Berlino e nel 1912 inizi\u00f2 a lavorare per il cinema, ricoprendo inizialmente ruoli brillanti di giovane elegante e raffinato. Ebbe come partner Hanni Wei\u00dfe ed Henny Porten.\nNel decennio successivo il suo impegno nel cinema scem\u00f2 e l'attore torn\u00f2 a lavorare in commedie per il teatro, segnatamente il Theater am Kurf\u00fcrstendamm. Nonostante la nutrita serie di film girati, gli anni quaranta lo videro ridotto in povert\u00e0 tanto da dover ricorrere alla Fondazione intitolata al gerarca nazista Joseph Goebbels creata per aiutare gli artisti che vivevano in condizioni di indigenza. Pochi anni dopo la fine della seconda guerra mondiale, il regista Roberto Rossellini, lo chiam\u00f2 ad interpretare un ruolo di rilievo - quello del padre anziano e malato che muore avvelenato dal figlio, l'adolescente protagonista Edmund - nel suo film \"Germania anno zero\". \u00c8 stato il suo ultimo film, prima della morte sopraggiunta nel 1951 a 67 anni di et\u00e0."}
{"id": "3952214", "revid": "461603", "url": "https://it.wikipedia.org/wiki?curid=3952214", "title": "Panaitolikos", "text": ""}
{"id": "3952215", "revid": "1442080", "url": "https://it.wikipedia.org/wiki?curid=3952215", "title": "Virginia Slims of Oklahoma 1990 - Doppio", "text": "Il doppio del torneo di tennis Virginia Slims of Oklahoma 1990, facente parte del WTA Tour 1990, ha avuto come vincitrici Mary Lou Daniels e Wendy White che hanno battuto in finale Manon Bollegraf e Lise Gregory 7-5, 7-2."}
{"id": "3952216", "revid": "110829821", "url": "https://it.wikipedia.org/wiki?curid=3952216", "title": "Riserva naturale Castelvecchio", "text": "La riserva naturale di Castelvecchio \u00e8 un'area naturale protetta situata nella provincia di Siena e istituita nel 1996. La riserva occupa una superficie di 734,00 ettari.\nSi trova a pochi chilometri a occidente di San Gimignano comprendendo a sud le rovine di Castelvecchio, importante roccaforte durante il periodo medievale.\nDescrizione.\nQuasi tutto il territorio considerato ha una natura calcarea, dando origine ad una vegetazione eterogenea: infatti oltre al cerro e alla roverella, compare una macchia mediterranea che porta con s\u00e9 l'erica multiflora, pianta tipica delle terre calcaree lungo le coste della penisola italiana.\nFaggi e aceri montani crescono nelle valli del Botro della Libaia e del Botro di Castelvecchio, torrenti subaffluenti del fiume Elsa.\nNella parte meridionale della riserva affiorano le pareti rocciose su cui campeggiano le rovine di Castelvecchio: esse ospitano nel suolo la \"Solatopupa juliana\", mollusco gasteropode molto diffuso lungo gli affioramenti calcarei di Toscana, Liguria e Lazio, mentre nei cieli di inverno si pu\u00f2 scorgere il rarissimo falco pellegrino.\nNelle pianure un tempo coltivate crescono fitti arbusteti che insieme ai pascoli e alle aree agricole esterni alla riserva forniscono cibo alle numerose specie di uccelli che vi cacciano, tra cui il biancone e il codirosso."}
{"id": "3952219", "revid": "48182089", "url": "https://it.wikipedia.org/wiki?curid=3952219", "title": "Xantofilla", "text": ""}
{"id": "3952222", "revid": "48182113", "url": "https://it.wikipedia.org/wiki?curid=3952222", "title": "Viviparia", "text": ""}
{"id": "3952223", "revid": "1442080", "url": "https://it.wikipedia.org/wiki?curid=3952223", "title": "Virginia Slims of Washington 1990 - Doppio", "text": "Il doppio del torneo di tennis Virginia Slims of Washington 1990, facente parte del WTA Tour 1990, ha avuto come vincitrici Zina Garrison e Martina Navr\u00e1tilov\u00e1 che hanno battuto in finale Ann Henricksson e Dinky Van Rensburg 6-0, 6-3."}
{"id": "3952226", "revid": "22356", "url": "https://it.wikipedia.org/wiki?curid=3952226", "title": "Panthera atrox", "text": ""}
{"id": "3952228", "revid": "1442080", "url": "https://it.wikipedia.org/wiki?curid=3952228", "title": "Japan Open Tennis Championships 1990 - Doppio femminile", "text": "Il doppio femminile del torneo di tennis Japan Open Tennis Championships 1990, facente parte del WTA Tour 1990, ha avuto come vincitrici Kathy Jordan e Elizabeth Smylie che hanno battuto in finale Hu Na e Michelle Jaggard 6-0, 3-6, 6-1."}
{"id": "3952230", "revid": "1543377", "url": "https://it.wikipedia.org/wiki?curid=3952230", "title": "Not Your Kind of People", "text": "Not Your Kind of People \u00e8 il quinto album dei Garbage. \u00c8 il primo progetto discografico dei Garbage dal 2005 e segna il ritorno della band dopo un periodo di assenza dalle scene di sei anni. Il disco \u00e8 stato pubblicato il 14 maggio 2012 attraverso la casa discografica indipendente Stunvolume, fondata dal gruppo stesso.\n\u00abLavorare con i Garbage di nuovo \u00e8 stato molto istintivo\u00bb, ha detto il chitarrista Duke Erikson al lancio dell'album. \u00abCome andare in bicicletta... con tre altre persone\u00bb, Erikson ha aggiunto, \u00abNon siamo cos\u00ec contenti di un album dei Garbage da quando \u00e8 stato pubblicato l'ultimo\u00bb, riferendosi a \"Bleed Like Me\". L'album \u00e8 stato preceduto dalla pubblicazione del singolo \"Blood for Poppies\" in tutto il mondo, mentre nel Regno Unito, \"Battle in Me\" \u00e8 stato utilizzato come primo singolo.\nRegistrato in svariati studi di registrazione in California, l'album \u00e8 stato prodotto dai Garbage, mentre Billy Bush ha collaborato in funzione di ingegnere acustico e missatore. L'album contiene la partecipazione di Justin Meldal-Johnsen al basso mentre l'attrice finlandese Irina Bj\u00f6rklund suona la sega ad arco in \"Sugar\". La figlioccia di Shirley ha cantato sulla canzone \"Not Your Kind of People\". Le foto per il libretto dell'album sono state scattate da Autumn de Wilde alla Paramour Mansion di Silverlake.\nRegistrazione.\nDurante i sei anni di pausa dopo l'ultimo album dei Garbage, \"Bleed Like Me\", i membri del gruppo sono stati coinvolti in numerosi progetti; Vig ha prodotto album e singoli dei Green Day, Foo Fighters, e Muse, mentre Manson ha registrato un album da solista \u2013 tuttora inedito \u2013 e ha debuttato come attrice nella seconda stagione di \"\" nei panni di Catherine Weaver. I membri del gruppo continuavano a farsi visita a Los Angeles, dove abitano sia Manson che Vig e, secondo Steve Marker, nonostante fossero in pausa, continuavano a sentire la voglia di suonare insieme. A met\u00e0 2010, i membri del gruppo si ritrovarono a Los Angeles per una festa di compleanno, durante la quale Manson propose di ordinare uno studio di registrazione per passare del tempo a scrivere musica insieme. Durante questo periodo vennero fuori almeno tre o quattro idee di canzoni. \u00abNon eravamo ancora decisi sul realizzare un album\u00bb, Erikson ha puntualizzato. \u00abC'\u00e8 voluto un po' prima di capire che eravamo pronti a fare un nuovo album.\u00bb \nA differenza degli album precedenti, che furono realizzati agli Smart Studios in Madison, Wisconsin, \"Not Your Kind of People\" \u00e8 stato registrato prevalentemente ai Red Razor Sounds studios nell'area di Los Angeles di Atwater Village. Vig li ha descritti come \u00abuno studio di registrazione non molto particolare, pi\u00f9 che altro somiglia a un piccolo luogo di ritrovo per un club\u00bb e ha dichiarato che l'umore dell'album \u00e8 stato suscitato dalla combinazione dello studio \u00absporco e low-fi\u00bb e dell'utilizzo dei campionatori e dei ProTools del gruppo. Un'ulteriore differenza nel processo di registrazione era che questa volta, invece di riunirsi per un anno intero negli Smart Studios, i Garbage hanno optato di lavorare per due settimane e di passare a casa le successive due settimane, continuando a condividere idee via mail per sviluppare canzoni. Al ritorno in studio, secondo le parole di Marker, \u00abera piacevole di nuovo, perch\u00e9 non ci eravamo visti per due settimane.\u00bb \nIl gruppo ha affermato che in seguito ai tumultuosi ultimi anni di contratto con Geffen, diventare indipendenti ha aiutato molto nel migliorare il loro morale. Nelle parole di Vig \u00abnon c'era nessuno che ci dicesse cosa fare. Non avevamo un contratto. Conoscevamo alcuni manager, quindi ce la siamo cavata da soli, ed avevamo gi\u00e0 deciso a priori che non sarebbe stata una nostra reinvenzione, volevamo semplicemente accettare ci\u00f2 che realmente siamo e fare le cose come una band che amiamo. Penso che questa sia stata una delle ragioni per cui si sente un'atmosfera, uno spirito che alcuni dicono sia reminiscente del primo album.\u00bb\nIl 7 marzo 2012 i Garbage hanno annunciato la tracklist ufficiale dell'album via YouTube. L'album viene venduto in edizione standard con 11 tracce, mentre l'edizione deluxe comprende altri 4 brani.\nPromozione.\nI Garbage annunciano che il fotografo Matt Irwin ha diretto il video per il primo singolo dell'album, \"Blood for Poppies\". La canzone \u00e8 stata concessa sul sito ufficiale dei Garbage come download gratuito subito dopo esser trapelata su Internet. \"Blood for Poppies\" \u00e8 stata scelta poi come brano della settimana da Virgin Radio Italia.\nIl secondo singolo che anticipa l'uscita dell'album \u00e8 \"Battle in Me\", pubblicato solo in Regno Unito due giorni dopo il precedente. Nel trailer del gioco \"\", la loro canzone \"Not Your Kind Of People\" \u00e8 stata usata come colonna sonora.\nTracce.\nTutti i brani sono stati scritti dai Garbage.\nTourn\u00e9e.\nI Garbage hanno iniziato un tour estensivo in supporto del nuovo album il 9 aprile 2012, a Los Angeles. Dopo il tour statunitense, la band ha proseguito con l'ala europea del tour e, durante tutta l'estate, si \u00e8 esibita in numerosi festival europei.\nL'11 luglio 2012 i Garbage hanno suonato in Italia al festival Dieci Giorni Suonati, che si \u00e8 tenuto a Vigevano e il giorno successivo a Roma per Rock in Roma all'Ippodromo delle Capannelle."}
{"id": "3952235", "revid": "22475", "url": "https://it.wikipedia.org/wiki?curid=3952235", "title": "Anglo-arabo francese", "text": "L'anglo-arabo francese (abbreviato AA) \u00e8 un cavallo sportivo di tipo dolicomorfo. Ha caratteristiche intermedie tra il cavallo Arabo ed il Purosangue inglese. Dall'Arabo ha ereditato l'eleganza, l'intelligenza, la resistenza e il carattere pi\u00f9 equilibrato. Dal Purosangue inglese ha ereditato la taglia, la velocit\u00e0 e la falcata al galoppo.\nStoria.\nL'anglo-arabo francese \u00e8 una razza sviluppata, in Francia, a partire dal 1833, dal \"direttore di allevamento\" Eug\u00e8ne Gayot, per scopi militari. Gayot istitu\u00ec appositamente, un allevamento dapprima presso Le Pin-au-Haras, in seguito presso il castello di Pompadour. \nI cavalli \"usati\" per la nascita della razza furono Massoud (stallone Arabo, dalle forme perfette) e Aslan (stallone di origine arabo-turca), che vennero uniti con le giumente \"Inglesi\" Dear, Selim Mare e Comus Mare. I puledri nati, furono i capostipiti della razza. Tuttavia si dovette attendere lo stallone Prisme (vissuto dal 1890 al 1917) per fissare definitivamente i caratteri standard della razza.\nDal 1880, \u00e8 richiesta la percentuale minima del 25% di sangue Arabo.\nAttitudini.\nL'anglo-arabo francese \u00e8 un eccellente cavallo sportivo, particolarmente indicato per il salto ostacoli, il cross-country, il Completo e l'Endurance.\nPrima dello sviluppo del Selle fran\u00e7ais, era il cavallo sportivo francese per eccellenza."}
{"id": "3952236", "revid": "1522738", "url": "https://it.wikipedia.org/wiki?curid=3952236", "title": "Joiya Byir", "text": ""}
{"id": "3952237", "revid": "1522738", "url": "https://it.wikipedia.org/wiki?curid=3952237", "title": "Eldrith Jhondar", "text": ""}
{"id": "3952238", "revid": "1442080", "url": "https://it.wikipedia.org/wiki?curid=3952238", "title": "Eckerd Tennis Open 1990 - Doppio", "text": "Il doppio del torneo di tennis Eckerd Tennis Open 1990, facente parte del WTA Tour 1990, ha avuto come vincitrici Mercedes Paz e Arantxa S\u00e1nchez che hanno battuto in finale Sandra Cecchini e Laura Arraya 6\u20132, 6\u20130."}
{"id": "3952239", "revid": "1522738", "url": "https://it.wikipedia.org/wiki?curid=3952239", "title": "Marillin Gemalphin", "text": ""}
{"id": "3952241", "revid": "1522738", "url": "https://it.wikipedia.org/wiki?curid=3952241", "title": "Amico Nagoyin", "text": ""}
{"id": "3952243", "revid": "1522738", "url": "https://it.wikipedia.org/wiki?curid=3952243", "title": "Jeaine Caide", "text": ""}
{"id": "3952244", "revid": "1522738", "url": "https://it.wikipedia.org/wiki?curid=3952244", "title": "Asne Zeramene", "text": ""}
{"id": "3952246", "revid": "1522738", "url": "https://it.wikipedia.org/wiki?curid=3952246", "title": "Ispan Shefar", "text": ""}
{"id": "3952247", "revid": "1522738", "url": "https://it.wikipedia.org/wiki?curid=3952247", "title": "Berylla Naron", "text": ""}
{"id": "3952248", "revid": "1522738", "url": "https://it.wikipedia.org/wiki?curid=3952248", "title": "Rianna Andomeran", "text": ""}
{"id": "3952252", "revid": "1522738", "url": "https://it.wikipedia.org/wiki?curid=3952252", "title": "Duhara Basaheen", "text": ""}
{"id": "3952253", "revid": "2033069", "url": "https://it.wikipedia.org/wiki?curid=3952253", "title": "Societ\u00e0 a irresponsabilit\u00e0 illimitata", "text": "Societ\u00e0 a irresponsabilit\u00e0 illimitata (\"Arma\u00e7\u00e3o Ilimitada\") \u00e8 una serie televisiva brasiliana in 40 episodi trasmessi per la prima volta nel corso di una sola stagione dal 1985 al 1988. Essa mischia temi come l'avventura e lo sport (in particolare il surf) e vede come interpreti principali Kadu Moliterno e Andr\u00e9 De Biase.\nTrama.\nRio de Janeiro. Due giovani amici, Juba e Lula, entrambi appassionati di surf, condividono un appartamento con la giornalista Zelda Scott e con un bambino orfano di nome Bacana.\nProduzione.\nLa serie fu ideata da Nelson Motta.\nRegia.\nTra i registi della serie sono accreditati:\nDistribuzione.\nLa serie fu trasmessa in Brasile dal 17 maggio 1985 all'8 dicembre 1988 sulla rete televisiva Rede Globo. In Italia \u00e8 stata trasmessa con il titolo \"Societ\u00e0 a irresponsabilit\u00e0 illimitata\".\nAlcune delle uscite internazionali sono state:"}
{"id": "3952254", "revid": "1442080", "url": "https://it.wikipedia.org/wiki?curid=3952254", "title": "Barcelona Ladies Open 1990 - Doppio", "text": "Il doppio del torneo di tennis Barcelona Ladies Open 1990, facente parte del WTA Tour 1990, ha avuto come vincitrici Mercedes Paz e Arantxa S\u00e1nchez che hanno battuto in finale Sabrina Gole\u0161 e Patricia Tarabini 6\u20137(7), 6\u20132, 6\u20131."}
{"id": "3952255", "revid": "46931", "url": "https://it.wikipedia.org/wiki?curid=3952255", "title": "Arma\u00e7\u00e3o Ilimitada", "text": ""}
{"id": "3952256", "revid": "1522738", "url": "https://it.wikipedia.org/wiki?curid=3952256", "title": "Talene Minly", "text": ""}
{"id": "3952257", "revid": "1522738", "url": "https://it.wikipedia.org/wiki?curid=3952257", "title": "Evanellein", "text": ""}
{"id": "3952258", "revid": "1522738", "url": "https://it.wikipedia.org/wiki?curid=3952258", "title": "Sedore Dajenna", "text": ""}
{"id": "3952259", "revid": "1522738", "url": "https://it.wikipedia.org/wiki?curid=3952259", "title": "Moria Karentanis", "text": ""}
{"id": "3952262", "revid": "765341", "url": "https://it.wikipedia.org/wiki?curid=3952262", "title": "Taranto Open 1990 - Doppio", "text": "Il doppio del torneo di tennis Taranto Open 1990, facente parte del WTA Tour 1990, ha avuto come vincitrici Elena Brjuchovec e Evgenija Manjukova che hanno battuto in finale Silvia Farina e Rita Grande 7\u20136 (7\u20134), 6\u20131."}
{"id": "3952278", "revid": "1442080", "url": "https://it.wikipedia.org/wiki?curid=3952278", "title": "WTA Swiss Open 1990 - Doppio", "text": "Il doppio del torneo di tennis WTA Swiss Open 1990, facente parte del WTA Tour 1990, ha avuto come vincitrici Louise Field e Dinky Van Rensburg che hanno battuto in finale Elise Burgin Betsy Nagelsen 5\u20137, 7\u20136(2), 7\u20135."}
{"id": "3952279", "revid": "1566286", "url": "https://it.wikipedia.org/wiki?curid=3952279", "title": "Franz-Otto Kr\u00fcger", "text": "Biografia.\n\u00c8 ricordato prevalentemente per aver interpretato il ruolo di Karl-Heinz, il fratello maggiore del protagonista, l'adolescente Edmund, nel film del 1948 di Roberto Rossellini \"Germania anno zero\", il suo secondo film e il primo di una lunga serie. Attivo in teatro (anche di cabaret), cinema e televisione dalla fine degli anni trenta fino alla morte, ha girato oltre un centinaio tra film e serial televisivi. Perfezionatosi alla scuola teatrale berlinese del Lessingtheater e del Rose-Theater, nel quartiere di Friedrichshain, ha poi lavorato in teatri di Monaco di Baviera e Colonia.\nAlla fine della seconda guerra mondiale ha proseguito l'attivit\u00e0 di attore teatrale, pur avviandosi ad una nuova carriera cinematografica. Dopo aver girato con Rossellini \"Germania anno zero\", \u00e8 stato chiamato a dirigere la divisione intrattenimento della stazione radiofonica NWDR-Nordwestdeutscher Rundfunk. Fra il 1950 ed il 1960 Kr\u00fcger \u00e8 apparso in numerosi film commedia, sia pure con piccoli ruoli da caratterista. Contestualmente ha firmato regie teatrali e cinematografiche, contribuendo in alcuni casi anche alla stesura della sceneggiatura. A queste attivit\u00e0 ha alternato anche quella di doppiaggio per la distribuzione tedesca di grandi produzioni hollywoodiane (fra gli altri film doppiati figurano \"Fronte del porto\", \"Bambi\" e \"Il grande dittatore\")."}
{"id": "3952287", "revid": "729019", "url": "https://it.wikipedia.org/wiki?curid=3952287", "title": "Campionati del mondo di corsa campestre 1973", "text": "Il I Campionato mondiale di corsa campestre si \u00e8 svolto a Waregem, in Belgio, il 17 marzo 1973 all'Hippodroom Waregem. Vi hanno preso parte 287 atleti in rappresentanza di 21 nazioni. Il titolo maschile \u00e8 stato vinto da Pekka P\u00e4iv\u00e4rinta mentre quello femminile da Paola Pigni.\nNazioni partecipanti.\nQui sotto sono elencate le nazioni che hanno partecipato a questi campionati (tra parentesi il numero degli atleti per ciascuna nazione):\nCronaca.\nLa prima edizione dei campionati del mondo di corsa campestre vide la vittoria del finlandese Pekka P\u00e4iv\u00e4rinta in campo maschile e dell'italiana Paola Pigni in quello femminile; nonostante questo, n\u00e9 la Finlandia, n\u00e9 l'Italia riuscirono a salire sul podio della gara a squadre."}
{"id": "3952291", "revid": "1305772", "url": "https://it.wikipedia.org/wiki?curid=3952291", "title": "Icarus EP", "text": "Icarus EP \u00e8 il primo EP del gruppo musicale statunitense Periphery, pubblicato il 19 aprile 2011 dalla Sumerian Records.\nDescrizione.\nL'EP contiene tre remix del brano \"Icarus Lives!\" e uno di \"Jetpacks Was Yes!\", le cui versioni originarie sono tratte dal primo album \"Periphery\". L'edizione fisica dell'EP contiene inoltre un DVD con il videoclip di \"Icarus Lives!\" e il relativo dietro le quinte pi\u00f9 il video \"Jetpacks Was Yes!\"."}
{"id": "3952300", "revid": "436907", "url": "https://it.wikipedia.org/wiki?curid=3952300", "title": "In supposta veritas", "text": "In supposta veritas \u00e8 il primo album video del rapper italiano Caparezza, pubblicato il 25 febbraio 2005 dalla EMI.\nDescrizione.\nIl DVD si divide in due dischi: il primo contiene il concerto svoltosi a Molfetta (citt\u00e0 natale dell'artista) nel 2004 in occasione della promozione del suo secondo album studio \"Verit\u00e0 supposte\" mentre il secondo contiene tutti i videoclip del primo e del secondo album con l'aggiunta di alcuni contenuti extra (interviste, registrazioni live e videoclip inediti)."}
{"id": "3952306", "revid": "196390", "url": "https://it.wikipedia.org/wiki?curid=3952306", "title": "Buena Vista Pictures", "text": ""}
{"id": "3952316", "revid": "767487", "url": "https://it.wikipedia.org/wiki?curid=3952316", "title": "Lista dei Lord Mayor di Londra", "text": ""}
{"id": "3952318", "revid": "640277", "url": "https://it.wikipedia.org/wiki?curid=3952318", "title": "Barriga de Aluguel", "text": ""}
{"id": "3952319", "revid": "46931", "url": "https://it.wikipedia.org/wiki?curid=3952319", "title": "Plumas e Paet\u00eas", "text": ""}
{"id": "3952327", "revid": "106908", "url": "https://it.wikipedia.org/wiki?curid=3952327", "title": "Culurjonis", "text": ""}
{"id": "3952331", "revid": "399", "url": "https://it.wikipedia.org/wiki?curid=3952331", "title": "John Wilmot, II conte di Rochester", "text": ""}
{"id": "3952334", "revid": "300067", "url": "https://it.wikipedia.org/wiki?curid=3952334", "title": "Coppa Interamericana 1998", "text": "La Coppa Interamericana 1998 \u00e8 stata la diciottesima edizione del trofeo riservato alle squadre vincitrici della CONCACAF Champions' Cup e della Coppa Libertadores."}
{"id": "3952337", "revid": "1305772", "url": "https://it.wikipedia.org/wiki?curid=3952337", "title": "Shoku Nihongi", "text": "Lo \u00e8 un antico testo giapponese racchiuso in 40 volumi, che raccoglie le pi\u00f9 importanti decisioni di stato prese alla corte imperiale giapponese tra il 697 d.C. ed il 791. \u00c8 la fonte pi\u00f9 importante di notizie riguardanti il periodo Nara della storia del Giappone.\nNell'opera sono narrate le cronache del periodo di 95 anni intercorso tra l'inizio del regno dell'imperatore Monmu, nel 697, fino al decimo anno del regno dell'imperatore Kammu, nel 791. Fu completato nel 797 dallo statista Fujiwara no Tsugutada e da Sugano no Mamichi. \u00c8 il secondo delle , le antiche cronache riferite alla storia dell'impero fino all'887, ed \u00e8 la continuazione della prima di tali storie, detta .\nFu scritto principalmente nell'antico stile \"Kanbun\", che prevedeva l'uso del cinese classico con glosse atte a rendere il testo comprensibile ai giapponesi. Sono compresi nel testo anche alcuni scritti con un alfabeto fonetico giapponese di quei tempi chiamato \"senmy\u014d-gaki\".\nA partire dall'imperatore Temmu, che regn\u00f2 dal 631, i sovrani giapponesi rafforzarono la propria autorit\u00e0 e il controllo sul paese. Dopo il 765, con il regno dell'imperatrice Sh\u014dtoku, il potere degli imperatori entr\u00f2 in una crisi fatale, tanto che il loro ruolo sarebbe divenuto progressivamemente solo formale, a vantaggio dei clan di corte. Tale instabilit\u00e0 sfoci\u00f2 nello spostamento della capitale a Heian, l'odierna Kyoto, e nell'istituzione dello sciogunato. Questi gravi avvenimenti, che cambiarono radicalmente lo scenario politico del paese, furono minimizzati dallo \"Shoku Nihongi\", che continu\u00f2 a celebrare la potenza degli imperatori K\u014dken (regno dal 764 al 770), K\u014dnin (770 - 781) e Kammu (781 - 806) anche quando la maggior parte del loro potere era svanita."}
{"id": "3952353", "revid": "84604", "url": "https://it.wikipedia.org/wiki?curid=3952353", "title": "Raffaele De Vico", "text": "Biografia.\nFormazione e primi incarichi.\nNasce a Penne (Pescara) il 18 aprile 1881 dallo scultore Angelo De Vico e da Emma Bartolini.\nLa sua prima formazione presso la sezione Agrimensura dell'istituto tecnico di Chieti e successivamente come perito tecnico agrario presso l'attivit\u00e0 dello zio Vincenzo Sbozzieri, gli fornisce le basi per la conoscenza delle piante. \nNel 1902 conosce Giuseppe Sacconi che gli fa dono del volume del pittore e architetto Paolo Camillo Landriani Probabilmente attraverso Giuseppe Sacconi conosce il di questi collaboratore ingegnere Pompeo Passerini, con il quale collaborer\u00e0 in importanti opere.\nLavora nel 1906-1907 presso l'ufficio di Lino De Cecco, ingegnere capo dell'ufficio tecnico di Castellammare Adriatico (oggi Pescara) che fu il suo primo maestro; qui conosce anche Gabriele D'Annunzio.\nS'iscrive nel 1907 all'Accademia di Belle Arti di Roma, dove consegue il diploma di Professore di disegno architettonico e conosce lo scultore e accademico d'Italia Ettore Ferrari, che esercitava la presidenza presso l'istituto, e vi stringe amicizia. Successivamente viene da questi presentato ad alcuni altri professionisti, tra i quali l'architetto-archeologo Giacomo Boni, dal quale apprese la conoscenza delle piante classiche. Tale conoscenza sar\u00e0 ampiamente utilizzata nei suoi progetti futuri.\nNel 1908 per un breve periodo lavora come aiutante tecnico agli Ospedali Riuniti di Roma e presso il Servizio costruzioni delle Ferrovie dello Stato.\nA partire da questo periodo risale probabilmente l'inizio della collaborazione professionale con Pompeo Passerini in alcuni dei suoi lavori, tra i quali il cantiere del Monumento a Vittorio Emanuele II. Qui entr\u00f2 in contatto con molti degli artisti, scultori, pittori ed architetti che vi partecipavano, e successivamente alcuni di questi collaboreranno con lui in alcune delle sue opere. Particolarmente significativa fu l'amicizia con lo scultore Adolfo Cozza (forse conosciuto gi\u00e0 precedentemente dal padre Angelo a Firenze, poich\u00e9 circa nello stesso periodo entrambi avevano praticato l'attivit\u00e0 di scultori a Firenze e frequentato lo studio di Giovanni Dupr\u00e8) amicizia che dopo la morte di questi sarebbe continuata con il figlio scultore Lorenzo Cozza e con il nipote archeologo Lucos Cozza.\nSposa nel 1912 Maria Ravaglia, da cui ha quattro figli: Fabrizio (1912-2007, divenuto architetto) Giuliana, Marella e Fabio.\nNel 1913 vince il concorso come aiutante tecnico di III classe nell'amministrazione capitolina; viene incaricato a tempo indeterminato professore di architettura al Liceo artistico di Roma.\nViene progressivamente interessato a grandi e piccoli progetti del verde ed \u00e8 nominato membro della Commissione di estetica cittadina - collaborando in veste o al di fuori di tale nomina ufficiale - con personaggi come lo storico dell'arte e archeologo Corrado Ricci, l'architetto Gustavo Giovannoni, lo storico dell'arte Antonio Mu\u00f1oz e l'ingegnere Paolo Salatino, capo dell'ufficio tecnico del comune di Roma.\nPresta servizio militare alla Caserma di Civitavecchia dal 1915 al 1919 con il grado di sottotenente come aiutante ingegnere. Gli viene concesso uno studio da parte dell'Accademia di Belle Arti sito nell'edificio storico di piazza del Ferro di Cavallo.\nTrasferisce nel 1920 la residenza al Casale del Graziano a villa Borghese, dove rimarr\u00e0 per tutta la vita.\nNel 1921 \u00e8 nominato geometra principale nell'ufficio tecnico del comune di Roma.\nProgettista di parchi e giardini romani.\nConsegue la laurea di architetto nel 1923 e viene iscritto nel relativo albo istituito nel 1920 (vi venivano iscritti per legge tutti coloro che fino ad allora si erano segnalati per la qualit\u00e0 nell'esercizio della professione). Viene nominato consulente artistico provvisorio del servizio giardini comunale (confermato nel 1924). Lo stesso anno \u00e8 nominato in ruolo al Liceo Artistico di Roma quale aggiunto di Architettura e rassegna le dimissioni da tecnico comunale.\nSu indicazione di Marcello Piacentini, viene nominato consulente generale per i parchi e giardini dell'E42 nel 1939; nel 1940 ha l'incarico della vigilanza sulle realizzazioni dei progetti ai parchi e giardini. In questo modo divent\u00f2 il pi\u00f9 importante architetto del verde della capitale e lo rimase per un trentennio; a lui la capitale deve l'aspetto di un consistente numero di parchi e giardini, situati in luoghi estremamente significativi della citt\u00e0. Si occup\u00f2 infatti di una lunghissima lista di progetti e di realizzazioni, tra cui si citano i seguenti.\nSi occup\u00f2 inoltre dell'ampliamento del Giardino Zoologico (1928), in cui cur\u00f2 anche altri interventi sull'impianto originale (1928-1938), realizzando nuovi padiglioni, come il rettilario e la grande gabbia poliedrica della voliera, caratterizzate dalla fusione tra motivi decorativi e zoomorfi ed elementi funzionali.\n\u00c8 tra i fondatori, nel 1950, dell'Associazione Italiana degli architetti del giardino e del paesaggio insieme a Mario Bafile, Michele Busiri Vici, Giuseppe Meccoli, Pietro Porcinai, Elvezio Ricci (direttore del servizio giardini di Roma) e Maria Teresa Parpagliolo Shepard.\nDal 1955 al 1961 \u00e8 capo del Servizio Giardini dell'EUR. Incaricato del completamento dei parchi e dei giardini dell'EUR-quartiere di Roma nell'ambito della restaurazione promossa da Virgilio Testa, cura il completamento di tutti i progetti eseguiti (modificandoli ai fini del contenimento delle spese) e la nuova progettazione del parco Centrale con la grande cascata sotto al palazzo dello sport (Marcello Piacentini \u2013 Pier Luigi Nervi) e dei due giardini gemelli degli ulivi.\nL'Associazione italiana degli architetti del giardino e del paesaggio lo nomina socio onorario nel 1965 \u00ab\u2026 riconoscendo in lui il depositario delle nobili tradizioni del nostro paese nella ideazione del giardino come opera d'arte\u00bb.\nMuore il 15 agosto 1969 a Roma.\nPoetica.\nDagli studi presso l'Accademia di belle arti di Roma e dalla collaborazione con lo studio di Pompeo Passerini, adotta la poetica neobarocca in auge in quegli anni, detta \"Barocchetto romano\".\nL'ulteriore apprendimento autodidatta gli ha permesso un'approfondita e sentimentale conoscenza di Roma, dei suoi monumenti e dei suoi giardini. \nLa sua opera \u00e8 caratterizzata da una personale cifra artistica sobria e pulita, dalla meticolosa attenzione all'inserimento nel contesto storico, urbanistico e architettonico dei suoi progetti, e dalla loro densa ma discreta carica decorativa.\nNel corso della sua carriera, a partire dai primi anni del 1900, si \u00e8 dedicato alla progettazione e alla direzione dei lavori della maggior parte dei giardini pubblici di Roma, con un picco di attivit\u00e0 durante gli anni del Governatorato. Anche nel settore dell'architettura edile ha realizzato importanti opere monumentali.\nAltre opere.\n1930:\nArchivio.\nIl fondo \"Raffaele de Vico\" \u00e8 conservato presso l'Archivio storico capitolino del Comune di Roma. Il complesso documentario comprende principalmente fotografie, disegni, album, lastre fotografiche che illustrano l'attivit\u00e0 professionale dell'architetto."}
{"id": "3952354", "revid": "287204", "url": "https://it.wikipedia.org/wiki?curid=3952354", "title": "Angelo De Vico", "text": "Figlio di Marianna Colella e del medico Raffaele, studi\u00f2 presso l'Accademia di belle arti di Firenze nel 1870, frequent\u00f2 la \"Scuola libera del nudo\" e gli studi di Giovanni Dupr\u00e8, Vincenzo Consani ed Augusto Rivalta. Entr\u00f2 presto in contatto con l'ambiente dei Macchiaioli e strinse amicizia con Silvestro Lega.\nSpos\u00f2 Emma Bartolini, dalla quale ebbe due figli, Raffaele e Mariannina, e fu professore di modellazione in creta nel 1887 a Fermo; dal 1888 al 1896 a Penne. Successivamente si spost\u00f2 ad Asti fino al 1901, continuando l'esercizio della professione. Fece ritorno a Penne e fu professore di plastica negli anni 1914 e 1915.\nMor\u00ec il 28 maggio 1932 all'et\u00e0 di 79 anni.\nOpere.\nLa maggior parte delle sue opere si trova tuttora in Penne; di quelle collocate presso altri luoghi si conosce l'altare di San Donato, (1893) in cotto, nella chiesa parrocchiale di San Nicola di Castiglione Messer Raimondo; il busto del suocero, scienziato e patriota Luigi Colella (1904) in Citt\u00e0 Sant'Angelo; la formella in bronzo di Giovan Battista Polacchi, attualmente presso il Museo delle Genti d'Abruzzo di Pescara; il tondo Quintino Guanciali, in gesso patinato tipo bronzo presso privato a Pescara, e il bozzetto \"La Liberazione\", di ubicazione ignota. Tale bozzetto, ideato come monumento ai Martiri Pennesi, fu presentato nel 1909, ma non fu accettato.\nTra le opere in Penne sono da menzionare i vari busti in onore di alcuni personaggi storici e religiosi, tra i quali: Luca da Penne (1887), oggi presso l'omonimo liceo scientifico; (con copia in bronzo di dimensioni ridotte del 1864 nella piazza omonima) Garibaldi, sempre nel suddetto liceo; (con copia presso il Comune di Penne) S. Rocco, presso la parrocchia di S. Panfilo; Mario de' Fiori, presso collezione privata. La Societ\u00e0 Operai di Penne ospita il busto dedicato a Diego Aliprandi e la targa in bronzo a ricordo dei soci caduti durante la Grande Guerra 1915-1918. Tra le altre opere pennesi, un crocefisso in bronzo, copia da Donatello, nella tomba gi\u00e0 di famiglia; sempre nel medesimo cimitero sono presenti i marmi e i bronzi della Cappella Polacchi, eseguiti tra il 1915 e il 1916. La suddetta cappella \u00e8 su progetto del figlio Raffaele De Vico. \nL'opera \"Prime prove di equitazione\", esposta a Torino nel 1881, fu oggetto di un sonetto di Giosu\u00e8 Carducci."}
{"id": "3952356", "revid": "1516566", "url": "https://it.wikipedia.org/wiki?curid=3952356", "title": "Cynorkis", "text": "Cynorkis \u00e8 un genere di piante della famiglia delle Orchidacee che conta oltre 180 specie, diffuse in Africa.\nDescrizione.\nComprende specie sia terrestri che epifite, con radici carnose o tuberose.\nSono dotate di infiorescenze racemose terminali pi\u00f9 o meno dense, con fiori spesso ricoperti da una fitta peluria tricomatosa, con petali e sepali talora parzialmente fusi a formare un cappuccio e labello dotato di un corto sperone.\nBiologia.\nIn molte specie \u00e8 documentato un meccanismo di impollinazione entomofila ad opera di farfalle della famiglia Sphingidae, ma sono documentati anche casi di riproduzione asessuata tramite bulbilli che si distaccano dalla pianta madre.\nDistribuzione e habitat.\nLe specie del genere \"Cynorkis\" sono distribuite nell'Africa subsahariana, in Madagascar, che con oltre 100 specie pu\u00f2 essere considerato un hotspot di biodiversit\u00e0, nelle isole Comore e nelle Mascarene.\nTassonomia.\nIl genere \"Cynorkis\" appartiene alla sottofamiglia Orchidoideae (trib\u00f9 Orchideae, sottotrib\u00f9 Orchidinae).\nComprende 185 specie:"}
{"id": "3952365", "revid": "131358", "url": "https://it.wikipedia.org/wiki?curid=3952365", "title": "FUS Rabat", "text": ""}
{"id": "3952366", "revid": "339392", "url": "https://it.wikipedia.org/wiki?curid=3952366", "title": "CODM Mekn\u00e8s", "text": ""}
{"id": "3952368", "revid": "287204", "url": "https://it.wikipedia.org/wiki?curid=3952368", "title": "Internationaux de Strasbourg 1990 - Doppio", "text": "Il doppio del torneo di tennis Internationaux de Strasbourg 1990, facente parte del WTA Tour 1990, ha avuto come vincitrici Nicole Bradtke e Elna Reinach che hanno battuto in finale Kathy Jordan e Elizabeth Smylie 6-1, 6-4."}
{"id": "3952379", "revid": "300067", "url": "https://it.wikipedia.org/wiki?curid=3952379", "title": "Anna Jur\u010denkov\u00e1", "text": "Carriera.\nCon la ha disputato cinque edizioni dei Campionati europei (2009, 2011, 2013, 2015, 2017)."}
{"id": "3952380", "revid": "287204", "url": "https://it.wikipedia.org/wiki?curid=3952380", "title": "Anna Jurcenkova", "text": ""}
{"id": "3952388", "revid": "1543377", "url": "https://it.wikipedia.org/wiki?curid=3952388", "title": "Hana yori dango 2", "text": ", sottotitolata \"Returns\", \u00e8 un dorama giapponese in 11 puntate andato in onda nel 2007. Si tratta della seconda serie di \"Hana yori dango\", la serie live action tratta dal manga Hanayori Dango di Y\u014dko Kamio.\nTrama.\nTsukasa \u00e8 partito per New York e non si fa pi\u00f9 sentire. \u00c8 passato quasi un anno e Tsukushi decide di partire alla sua ricerca, per salutarlo ed eventualmente chiedergli il motivo del suo prolungato silenzio, ma soprattutto per sapere il motivo, la ragione dietro alla quale sta il suo avergli fatto ricevere per la seconda volta, un cartellino rosso: la sorpresa \u00e8 stata veramente grande per lei. Appena scesa nella grande metropoli, denominata \"Big Apple\", si perde e diviene vittima di un gruppo di ladruncoli delinquenti del Bronx.\nFlashback: Tsukushi conosce Oribe, uno studente che frequenta la stessa scuola, ma non lo riconosce subito: fanno amicizia e legano rapidamente. Verr\u00e0 a sapere che egli lavora come modello, e la invita a veder il suo studio. La convince a far qualche foto assieme a lui, assicurandole che non saranno mai pubblicate. Poco dopo Tsukushi trova il cartellino rosso all'interno del suo armadietto. Rui la consiglia alliora di andar a New York e chieder le dovute spiegazioni direttamente a Tsukasa. Fine Flashback.\nImprovvisamente Rui appare e la salva appena in tempo, l'hanno seguita tutti e 3 per proteggerla e starle accanto. Tsukushi in seguito trova Tsukasa e riesce a parlargli, ma si rende ben presto conto che da quando lui ha lasciato il Giappone \u00e8 diventato un'altra persona, caratterialmente del tutto irriconoscibile. Colpita negativamente dal suo atteggiamento cos\u00ec freddo e distante, torna a casa.\nAl suo ritorno l'unico a sostenerla dalle vessazioni e continue prese in giro dei compagni \u00e8 proprio Oribe, ma infine anch'egli si svela per ci\u00f2 ch'\u00e8 realmente, la fa difatti rapire e tenerla prigioniera in uno scantinato da una banda di bulli: il suo fine era quello di vendicarsi di Tsukasa a causa d'uno sgarbo di vecchia data. \u00c8 stato lui a fargli aver le foto che avevano scattato assieme e cos\u00ec ad ingelosirlo fino a decidere di fargli avere un altro cartellino rosso. Ma il suo rancore non andr\u00e0 a buon fine, Tsukushi viene portata in salvo dalla sorella di Tsukasa. La nostra eroina confessa disperata che lei ama ancora sinceramente suo fratello, ma che non \u00e8 pi\u00f9 tanto sicura dei veri sentimenti di lui nei propri confronti.\nDopo un po' Tsukushi viene invitata alla festa di compleanno di Tsukasa nientemeno che dalla madre di lui: qui assister\u00e0 all'annunzio dell'avvenuto fidanzamento di Tsukasa con l'unica figlia di un magnate del petrolio giapponese, Shigeru. Tsukushi scappa via sconvolta. Si viene a sapere che la donna ha costretto il figlio ad accettare tale fidanzamento, in quanto vi son problemi finanziari nella societ\u00e0 e solo combinando un matrimonio cos\u00ec importante si potrebbe appianarli. Tanto per render le cose un po' pi\u00f9 complicate di quanto gi\u00e0 non siano, Shigeru s'innamora sinceramente di Tsukasa, e nel contempo fa anche amicizia con Tukushi, decidendo di farne la sua personale consigliera sentimentale. Non sospetta nulla riguardo ai precedenti rapporti intercorsi tra il fidanzato e l'amica.\nIntanto Tsukushi s'immerge negli studi per poter esser ammessa alla facolt\u00e0 di diritto, riscaldata un po' sotto l'ala protettiva e benevola di Rui: man mano che i loro rapporti si fanno pi\u00f9 stretti ed assidui Rui si rende conto che prova qualcosa di serio nei confronti di Tsukushi, e ne rimane turbato.\nNel frattempo Tsukushi scopre che la sua famiglia si trova in gravi difficolt\u00e0 finanziarie, cerca allora un lavoro part-time serale per poterla aiutare, ma lo stress sempre crescente e la troppa fatica la fanno svenire in mezzo alla strada. Viene soccorsa ed accompagnata immediatamente in ospedale: Tsukasa in quel momento si trova ad una cena con la famiglia di Shigeru. Nishida di nascosto fa pervenire un biglietto al giovane informandolo dell'incidente occorso alla ragazza. Immediatamente questi si precipita al suo capezzale: trover\u00e0 Rui ad assistere Tsukushi, e questo fatto lo lascia sconcertato e sorpreso.\nViene presto dimessa, ma quando torna a casa scopre che il padre \u00e8 appena stato licenziato e s'\u00e8 trasferito con la moglie in un villaggio vicino per diventar pescatore. Tsukushi, rimasta in citt\u00e0 col fratellino trasloca in una vecchia casa diroccata: verr\u00e0 a saper presto che Tsukasa vive accanto a lei e che l'edificio \u00e8 di sua propriet\u00e0. Shigeru verr\u00e0 a conoscenza traumaticamente dell'esistenza d'un forte amore tra i due.\nSumusu intanto ha bisogno d'aiuto e si confida con Tsukasa, il quale cercher\u00e0 in ogni maniera di stimolarlo ad aver pi\u00f9 coraggio. La sorella, uscita alla sua ricerca, non era difatti rientrato a casa, li trover\u00e0 assieme a tarda notte. Nel veder per l'ennesima volta Tsukasa diventa sempre pi\u00f9 confusa e incerta sul da farsi: ora sa che anche Rui \u00e8 innamorato di lei. Nishida giunge da Tsukushi e le rivela il motivo autentico dell'improvvisa trasformazione di Tsukasa: in realt\u00e0 i suoi sentimenti nei suoi confronti non sono affatto cambiati, il suo comportamento apparente non deve affatto confonderla.\nDopo un crollo avvenuto nel palazzo fatiscente dov'era andata temporaneamente a stabilirsi, Tsukushi finisce nientemeno che per vivere a Palazzo Domyouji, sotto l'attenta supervisione e controllo di Tama, la vecchia governante rispettata e temuta da tutti, persino dalla madre di Tsukasa. Comincia a fare la domestica l\u00ec da loro, mentre Susumu \u00e8 andato a vivere assieme ai genitori al villaggio in riva al mare. Shigeru rompe definitivamente il contratto di fidanzamento con Tsukasa e parte: ha capito che lui ama ed amer\u00e0 sempre e solo Tsukushi. Ci\u00f2 per\u00f2 non fa altro che peggiorar ulteriormente la gi\u00e0 precaria situazione finanziaria del Gruppo Domyouji: nel tentativo di salvare lui e i dipendenti della societ\u00e0, Tsukushi rompe con Tsukasa e va al villaggio dove vivono i suoi. Per iniziar una nuova vita, queste almeno sarebbero le sue intenzioni, ma il destino ancora non ha smesso di metterci lo zampino.\nTsukasa parte alla sua ricerca ed arriva da lei; a seguito d'una brutta caduta per\u00f2 sviluppa un'amnesia temporanea. I tentativi di Tsukushi d'aiutarlo a riviver i ricordi del suo passato per fargli tonar la memoria vengono per\u00f2 ostacolati da Umi, una giovane paziente ricoverata nello stesso ospedale; cerca difatti di accalappiare Tsukasa per tenerselo tutta per s\u00e9. Dopo aver salvato Tsukushi quasi congelata a morte nel bel mezzo d'una terribile bufera di neve, Tsukasa ritrova la memoria, ricordandosi finalmente chi era la prima ragazza di cui lui si fosse innamorato: Tsukushi. La serie si conclude con una gran cerimonia alla scuola per festeggiare con un gran ballo l'avvenuto fidanzamento di Tsukasa con Tsukushi."}
{"id": "3952389", "revid": "125310968", "url": "https://it.wikipedia.org/wiki?curid=3952389", "title": "Sesto senso (serie televisiva)", "text": "Sesto senso (\"The Sixth Sense\") \u00e8 una serie televisiva statunitense in 26 episodi trasmessi per la prima volta nel corso di 2 stagioni nel 1972.\nBasata sul film televisivo del 1971 \"Sweet, Rachel Sweet\", la serie fu trasmessa dalla ABC da gennaio a dicembre del 1972. \u00c8 una serie dei generi giallo e thriller incentrata sui casi affrontati dal dottor Michael Rhodes, professore di parapsicologia che, insieme alla sua assistente Nancy Murphy (Catherine Ferrar), tenta di risolvere misteri soprannaturali.\nProduzione.\nLa serie, ideata da Anthony Lawrence, fu prodotta da Universal TV e girata negli studios della Universal a Universal City in California. Le musiche furono composte da David Shire e Billy Goldenberg. Tra le guest star: Sandra Dee, William Shatner, Lee Majors, Cloris Leachman, Joan Crawford, Patty Duke, e Jane Wyman.\nNonostante le valutazioni mediocri, \"Sesto senso\" negli Stati Uniti fu rinnovata per una seconda stagione soprattutto per la presenza delle guest star. Tuttavia, le valutazioni continuarono a scendere e la ABC cancell\u00f2 la serie il 14 novembre 1972. La ABC mand\u00f2 poi in onda gli episodi rimanenti a dicembre del 1972. Nelle successive trasmissioni in syndication, la serie fu leggermente modificata e inclusa nella serie televisiva antologica \"Mistero in galleria\", presentata da Rod Serling.\nRegisti.\nTra i registi della serie sono accreditati:\nSceneggiatori.\nTra gli sceneggiatori della serie sono accreditati:\nDistribuzione.\nLa serie fu trasmessa negli Stati Uniti dal 15 gennaio 1972 al 23 dicembre 1972 sulla rete televisiva ABC. In Italia \u00e8 stata trasmessa con il titolo \"Sesto senso\".\nAlcune delle uscite internazionali sono state:\nEpisodi.\nSTAGIONE 1:\nSTAGIONE 2:"}
{"id": "3952437", "revid": "300067", "url": "https://it.wikipedia.org/wiki?curid=3952437", "title": "Klaudia Luka\u010dovi\u010dov\u00e1", "text": ""}
{"id": "3952439", "revid": "599013", "url": "https://it.wikipedia.org/wiki?curid=3952439", "title": "The Sixth Sense", "text": ""}
{"id": "3952440", "revid": "287204", "url": "https://it.wikipedia.org/wiki?curid=3952440", "title": "Klaudia Lukacovicova", "text": ""}
{"id": "3952441", "revid": "1573940", "url": "https://it.wikipedia.org/wiki?curid=3952441", "title": "Leptothrix (ragno)", "text": "Leptothrix \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata reperita in varie localit\u00e0 della regione paleartica.\nTassonomia.\nConsiderato un sinonimo anteriore di \"Phaulothrix\" , a seguito di un lavoro degli aracnologi Proszinski &amp; Starega del 1971 attraverso il trasferimento della specie tipo.\nQueste denominazioni, invece, non sono sinonimi anteriori di Hilaira , secondo un lavoro degli aracnologi Merrett, Locket &amp; Millidge del 1985, \"contra\" un lavoro dello stesso Millidge del 1977.\nA dicembre 2011, si compone di una specie:"}
{"id": "3952446", "revid": "125098387", "url": "https://it.wikipedia.org/wiki?curid=3952446", "title": "Teoria della coalescenza", "text": "In genetica, la teoria coalescente \u00e8 un modello matematico della genetica delle popolazioni. Originariamente sviluppato nei primi anni '80 da John Kingman, viene impiegato nel tentativo di rintracciare tutti gli alleli di un gene comune a tutti i membri di una popolazione derivanti da un unico esemplare ancestrale, conosciuto come il pi\u00f9 recente antenato comune (MRCA - Most Recent Common Ancestor), a volte denominato anche il \"coancestor\", per sottolineare il rapporto coalescente. Le relazioni di ereditariet\u00e0 tra gli alleli sono in genere rappresentate come una genealogia genetica, simile nella forma a un albero filogenetico. Questa genealogia genica \u00e8 nota anche come coalescenza.\nI modelli coalescenti vengono costruiti a ritroso, basandosi sulle mappe e sugli alberi filogenetici. La teoria coalescente semplificata non contempla i casi di ricombinazione, azione della selezione naturale, esclude il flusso genico ed i cambiamenti strutturali della popolazione, mentre i modelli statistici pi\u00f9 complessi consentono ai ricercatori di includere nelle indagini di coalescenza anche i casi di ricombinazione, selezione, e praticamente qualsiasi modello evolutivo o demografico presente all'interno dell'analisi genetica delle popolazioni.\nPrincipio di coalescenza.\nDati due organismi appartenenti a due linee (rette) distinte aploidi che differiscono in un singolo nucleotide, tracciando l'ascendenza di questi due individui (andando a ritroso nel tempo) ci sar\u00e0 un momento in cui le due linee convergono; il punto di incontro delle rette \u00e8 l'MRCA.\nStoria.\nLa Teoria della coalescenza \u00e8 un'estensione del concetto di popolazione genetica dell'evoluzione neutrale ed \u00e8 un'approssimazione del modello Fisher-Wright (o di Wright-Fisher) modello per popolazioni di grandi dimensioni. Nel corso degli anni '80 del secolo XX, diversi autori indipendentemente l'uno dall'altro, svilupparono questo modello, ma la formalizzazione definitiva viene attribuita a Kingman.\nContributi importanti allo sviluppo della teoria coalescente sono stati forniti da Peter Donnelly, Robert Griffiths, Richard Hudson R e Simon Tavare. Ci\u00f2 ha comportato variazioni incorporando la possibilit\u00e0 di aumenti nella dimensione della popolazione, nel calcolo di ricombinazione e selezione. Nel 1999 Jim Pitman e Serik Sagitov, indipendentemente, introdussero processi coalescenti con collisioni multiple di lignaggi ancestrali. Agli studi di Martin M\u00f6hle, Serik Sagitov e Jason Schweinsberg si deve la scoperta della possibilit\u00e0 di fusioni multiple simultanee di lignaggi ancestrali.\nCalcolo della variabile tempo.\nUn'analisi utile basata sulla teoria coalescente \u00e8 un'analisi matematica mirata a prevedere la quantit\u00e0 di tempo trascorso tra l'introduzione di una mutazione e la risultante di un particolare allele o distribuzione genetica in una popolazione. Questo periodo di tempo \u00e8 uguale al tempo di comparsa del pi\u00f9 recente antenato comune.\nLa probabilit\u00e0 che due linee si fondano nella generazione immediatamente precedente \u00e8 proporzionale alla probabilit\u00e0 che le stesse condividano un genitore comune.\nIn una popolazione diploide, con una effettiva dimensione costante della popolazione \"Ne\", le copie di ogni locus, considerando che ci sono 2 \"potenziali genitori\" nella generazione precedente, saranno pari a 2\"Ne\". Qualsiasi caratteristica di una popolazione reale che si scosta da quelle di una popolazione ideale determiner\u00e0 una differenza tra dimensione effettiva costante \"Ne\" e dimensione censita reale \"Nc\". In generale le popolazioni reali non seguono le assunzioni definite per quelle ideali per cui spesso si osservano delle deviazioni che portano a:\nLa probabilit\u00e0 che i due alleli hanno di condividere un genitore \u00e8 uguale a 1/(2\"Ne\") e di conseguenza, la probabilit\u00e0 di non coalescenza sar\u00e0 invece pari a 1-1/(2\"Ne\").\nAd ogni successiva generazione precedente, la probabilit\u00e0 di coalescenza \u00e8 distribuita geometricamente - cio\u00e8, \u00e8 data dalla probabilit\u00e0 di noncoalescenze al t-1 di generazioni precedenti, moltiplicata per la probabilit\u00e0 di coalescenza alla generazione di interesse:\nPer valori sufficientemente grandi di \"Ne\", questa distribuzione \u00e8 ben approssimata dalla distribuzione continua esponenziale:\nLa distribuzione standard esponenziale ha sia il valore atteso che la deviazione standard pari a 2\"Ne\", quindi, anche se il tempo previsto per coalescenza \u00e8 2\"Ne\", i tempi di coalescenza reali hanno una vasta gamma di variazione. Si noti che il tempo di coalescenza \u00e8 il numero di generazioni precedenti dove la coalescenza ha avuto luogo.\nPer ricavare il tempo cronologico \u00e8 possibile eseguire una stima moltiplicando il valore di 2\"Ne\" con il tempo medio tra le generazioni dell'organismo indagato.\nCalcolo dell'eterozigosi media.\nL'eterozigosi media, rappresentata con il simbolo formula_4, \u00e8 la quantit\u00e0 di variazione genomica attesa dall'azione della deriva genetica.\nL'eterozigosi media viene calcolata come la probabilit\u00e0 di una mutazione, in una determinata generazione, divisa per la probabilit\u00e0 di ogni \"evento\" in quella generazione. La probabilit\u00e0 che l'evento sia una mutazione \u00e8 la probabilit\u00e0 di una mutazione in una delle due linee: formula_5. Cos\u00ec l'eterozigosi media \u00e8 uguale a:\nPer formula_9 la grande maggioranza delle coppie di alleli hanno almeno una differenza nella sequenza nucleotidica."}
{"id": "3952449", "revid": "339392", "url": "https://it.wikipedia.org/wiki?curid=3952449", "title": "L\u00e1szlo Barr", "text": ""}
{"id": "3952450", "revid": "599013", "url": "https://it.wikipedia.org/wiki?curid=3952450", "title": "Eugen Wellish", "text": ""}
{"id": "3952454", "revid": "599013", "url": "https://it.wikipedia.org/wiki?curid=3952454", "title": "J\u00e1nos Zorgo", "text": "1964 stato anche allenatore della SC Uni\u00e3o Torreense, da Torres Vedras di Portogallo."}
{"id": "3952456", "revid": "287204", "url": "https://it.wikipedia.org/wiki?curid=3952456", "title": "Janos Zorgo", "text": ""}
{"id": "3952463", "revid": "729019", "url": "https://it.wikipedia.org/wiki?curid=3952463", "title": "Castello di Castelnaud", "text": "Il castello di Castelnaud \u00e8 una fortezza medievale situata nella citt\u00e0 di Castelnaud-la-Chapelle, nel dipartimento francese della Dordogna. Dal 1980 il castello \u00e8 classificato tra i monumenti storici francesi, mentre il suo castelletto di entrata figura tra gli iscritti.\nSituato alla confluenza della valle della Dordogna e la valle del C\u00e9ou, il castello di Castelnaud fronteggia la fortezza di Beynac, sua eterna rivale, i Giardini Marqueyssac e il villaggio di La Roque-Gageac.\nStoria.\nUn primo castello fu costruito nel XII secolo, prima di essere distrutto durante la Crociata albigese guidata dagli eserciti di Simone IV di Montfort. Un nuovo castello fu ricostruito nel XIII secolo.\nSpesso in mano inglese durante la guerra dei cent'anni, fu definitivamente preso nel 1442 dagli eserciti del re di Francia, Carlo VII. Dopo il conflitto, la famiglia Caumont recuper\u00f2 il castello e ne rimase proprietaria fino alla Rivoluzione.\nCostantemente adeguato al progresso delle artiglierie, il lavoro di sviluppo e miglioramento continu\u00f2 fino al XVII secolo.\nDopo essere stato abbandonato con la Rivoluzione, il castello fu utilizzato come cava di pietra nel 1832.\nEccezionale esempio di fortificazione feudale privata, il suo disegno architettonico \u00e8 razionale ed efficace: la torre protegge l'ingresso principale, e, costellate di numerose feritoie, le sue mura sono parte di un efficiente sistema difensivo su pi\u00f9 linee.\nIl museo.\nInaugurato nel 1985, il museo della guerra nel Medioevo occupa le sale della casa signorile. Ospita 250 pezzi: armi tra il XIII e il XVII secolo, provenienti da Europa (spade, alabarde, armature, balestre, pistole), ricostruzioni di macchine d'assedio ed una serie di mobili. L'esposizione \u00e8 articolata in modo dinamico, secondo una successione di spazi diversi: sala dell'artiglieria, corridoi, armerie, modellini, sale video, cortili, magazzini d'armi, casematte, bottega dell'armaiolo, cucina, ecc. per un totale di quindici sale.\nRiconoscimento di storicit\u00e0.\nDopo l'iscrizione semplice a titolo di monumento storico, nel 1966, il castello e le sue mura sono classificati il 28 ottobre 1980, e lo stesso giorno venne iscritto tra i monumenti storici il castelletto di guardia all'entrata.\nTurismo.\nNel 2011 il castello \u00e8 stato il secondo luogo turistico pi\u00f9 frequentato della Dordogna, con 245 000 visitatori, dietro alle grotte di Lascaux.."}
{"id": "3952466", "revid": "729019", "url": "https://it.wikipedia.org/wiki?curid=3952466", "title": "Isole Ju\u017enye Gorbovy", "text": "Le Isole Ju\u017enye Gorbovy (russo: \u041e\u0441\u0442\u0440\u043e\u0432\u0430 \u042e\u0436\u043d\u044b\u0435 \u0413\u043e\u0440\u0431\u043e\u0432\u044b; \"isole Gorbovy meridionali\") sono un gruppo di 5 isole russe situate nel mare della Pe\u010dora che fanno parte dell'arcipelago della Novaja Zemlja. Amministrativamente fanno parte dell'oblast' di Archangel'sk.\nGeografia.\nIl gruppo di isole si trova a sud dell'isola Ju\u017enyj, pi\u00f9 precisamente nel golfo di Sachanich (\u0433\u0443\u0431\u0430 \u0421\u0430\u0445\u0430\u043d\u0438\u0445\u0430), a sud del golfo di Cywolka (\u0437\u0430\u043b\u0438\u0432 \u0426\u0438\u0432\u043e\u043b\u044c\u043a\u0438). Fanno parte del gruppo l'isola Gorbov e l'isola Ozernoj, oltre a un'altra isola senza nome a nord di Gorbov e due piccole isolette a sud di Ozernoj."}
{"id": "3952472", "revid": "767487", "url": "https://it.wikipedia.org/wiki?curid=3952472", "title": "Luisa Michulkov\u00e1", "text": "Carriera.\nCon la ha disputato i Campionati europei del 2011."}
{"id": "3952473", "revid": "287204", "url": "https://it.wikipedia.org/wiki?curid=3952473", "title": "Luisa Michulkova", "text": ""}
{"id": "3952474", "revid": "1522738", "url": "https://it.wikipedia.org/wiki?curid=3952474", "title": "Velina Behar", "text": ""}
{"id": "3952476", "revid": "48184766", "url": "https://it.wikipedia.org/wiki?curid=3952476", "title": "Maria Michela Marzano", "text": ""}
{"id": "3952479", "revid": "1522738", "url": "https://it.wikipedia.org/wiki?curid=3952479", "title": "Merean Redhill", "text": ""}
{"id": "3952482", "revid": "1522738", "url": "https://it.wikipedia.org/wiki?curid=3952482", "title": "Dagdara Finchey", "text": ""}
{"id": "3952483", "revid": "1318658", "url": "https://it.wikipedia.org/wiki?curid=3952483", "title": "Careane Fransi", "text": ""}
{"id": "3952484", "revid": "1522738", "url": "https://it.wikipedia.org/wiki?curid=3952484", "title": "Elza Penfell", "text": ""}
{"id": "3952488", "revid": "1522738", "url": "https://it.wikipedia.org/wiki?curid=3952488", "title": "Miyasi", "text": ""}
{"id": "3952489", "revid": "1522738", "url": "https://it.wikipedia.org/wiki?curid=3952489", "title": "Atuan Larisett", "text": ""}
{"id": "3952490", "revid": "1522738", "url": "https://it.wikipedia.org/wiki?curid=3952490", "title": "Marris Thornhill", "text": ""}
{"id": "3952491", "revid": "1522738", "url": "https://it.wikipedia.org/wiki?curid=3952491", "title": "Karale Sanghir", "text": ""}
{"id": "3952494", "revid": "1522738", "url": "https://it.wikipedia.org/wiki?curid=3952494", "title": "Nesita", "text": ""}
{"id": "3952501", "revid": "1522738", "url": "https://it.wikipedia.org/wiki?curid=3952501", "title": "Jarna Malari", "text": ""}
{"id": "3952503", "revid": "1305772", "url": "https://it.wikipedia.org/wiki?curid=3952503", "title": "Leptothrix", "text": ""}
{"id": "3952505", "revid": "300067", "url": "https://it.wikipedia.org/wiki?curid=3952505", "title": "Agnieszka Skobel", "text": "Carriera.\nCon la ha disputato tre edizioni dei Campionati europei (2009, 2011, 2015)."}
{"id": "3952513", "revid": "599013", "url": "https://it.wikipedia.org/wiki?curid=3952513", "title": "Agnieszka Szott", "text": "Carriera.\nCon la ha disputato due edizioni dei Campionati europei (2005, 2011)."}
{"id": "3952515", "revid": "110157", "url": "https://it.wikipedia.org/wiki?curid=3952515", "title": "Drahot\u00edn", "text": "Drahot\u00edn \u00e8 un comune della Repubblica Ceca facente parte del distretto di Doma\u017elice, nella regione di Plze\u0148."}
{"id": "3952517", "revid": "599013", "url": "https://it.wikipedia.org/wiki?curid=3952517", "title": "Secondo Siviardo", "text": "Carriera.\nCalciatore.\nCon il disput\u00f2 10 gare nel campionato di Prima Divisione 1922-1923.\nNel suo coccodrillo fu ricordato con la frase \u00abSiviardo si era imposto per il suo gioco da mezz\u2019ala, per i suoi rapidi e lucidi suggerimenti, la sua tenacia che galvanizzava tutti i compagni\u00bb.\nAllenatore.\nPresidente del comitato F.I.G.C. di Casale dal settembre 1928, nominato da Leandro Arpinati, al 1932: nel 1931 fu premiato con la \"medaglia di benemerenza\" della U.L.I.C.; dalla 22\u00aa giornata della Serie A 1932-1933 fu l'allenatore del Casale, subentrando ad Angelo Mattea; termin\u00f2 il campionato al 16\u00ba posto, evitando la retrocessione per due punti. Sedette poi in panchina dalla prima alla quinta giornata della Serie A 1933-1934, ma dovette lasciare l'incarico alla fine del settembre 1933 a causa di esigenze professionali: fu sostituito da L\u00e1jos Czeizler. Ha allenato in massima serie nazionale a partire dal 19 marzo 1933, per un totale di 18 incontri, con 7 vittorie, 3 pareggi e 8 sconfitte."}
{"id": "3952519", "revid": "287204", "url": "https://it.wikipedia.org/wiki?curid=3952519", "title": "Drahotin", "text": ""}
{"id": "3952522", "revid": "149164", "url": "https://it.wikipedia.org/wiki?curid=3952522", "title": "Yone Noguchi", "text": "Biografia.\nDal Giappone alla California.\nNasce vicino Nagoya, nell'isola di Honsh\u016b, l'isola principale dell'arcipelago giapponese. Frequenta l'Universit\u00e0 Keio, a Tokyo, che per\u00f2 lascia prima di laurearsi: parte infatti per San Francisco nel 1893, all'et\u00e0 di diciotto anni. Vorrebbe entrare a Stanford e, per prepararsi, lavora come giornalista. Per mantenersi, per\u00f2, fa il domestico.\nEntra in contatto con i membri del Freedom and People's Rights Movement, noto anche come \"Liberty and Civil Right movement\" o \"Free Civil Right movement\" a seconda della traduzione dal Giapponese che si adotta; questi sono democratici appassionati, costretti all'esilio, che, per tutta la durata degli anni Ottanta del XIX secolo, chiedono comunque dall'America riforme politiche e sociale al governo giapponese, tra le quali spicca la revisione dei cosiddetti \"Trattati ineguali\" tra Occidente e Oriente. Noguchi collabora alla stesura del loro giornale.\nRinuncia infine ad entrare a Stanford dopo una visita alla casa del poeta Joaquin Miller, sulle colline presso Oakland, durante la quale, pare, matura la decisione di diventare a sua volta un poeta; \u00e8 lo stesso Miller ad incoraggiare i suoi primi tentativi, presentandolo ai suoi amici boh\u00e8mien. Tra questi c'\u00e8 la poetessa Ina Coolbrith, poi insignita della laurea poetica dal governo californiano; c'\u00e8 Edwin Markham, \"laureato\" a sua volta dal governo dell'Oregon; ci sono inoltre due note giornaliste, Adeline Knapp e Blanche Partington, c'\u00e8 Charles Warren Stoddard, poeta, scrittore ed editore; e infine c'\u00e8 Gelett Burgess, che cura la prima pubblicazione di Noguchi, dal titolo \"The Lark\".\nDalla California a New York.\nSi trasferisce quindi a New York. Qui pubblica \"The American Diary of a Japanese Girl\" e il seguito \"The American Letters of a Japanese Parlor-Maid\".\nDa New York all'Inghilterra.\nParte quindi per l'Europa, stabilendosi in Inghilterra. Qui pubblica la sua terza raccolta di poesie, dal titolo \"From the Eastern Sea\", grazie alla quale raggiunge una certa notoriet\u00e0. A Londra conosce e frequenta Yeats, Hardy, Pound, Aldington, Fletcher, Rossetti, Binyon, Laurence Housman, Symons e il giovane Arthur Ransome.\nRitorno a New York.\nForte del successo londinese, torna a New York nel 1903. Stringe amicizia con Stedman, Zona Gale e Mary MacLane, eppure trova con difficolt\u00e0 un editore, come quando era agli inizi. Tuttavia, la Guerra russo-giapponese del 1904-5 gli fa acquisire notevole visibilit\u00e0: grazie alla guerra, infatti, sono ora gli editori a cercare autori giapponesi che dicano la loro e Noguchi assume il ruolo di divulgatore della cultura e della societ\u00e0 nipponica in America - bisogna ricordare che la potenza giapponese, vincendo la guerra, si rafforza e consolida notevolmente -, ruolo che gli \u00e8 tutt'oggi riconosciuto e che gli ha garantito la memoria dei posteri.\nPubblica anche articoli critici su varie riviste. In uno di questi articoli, intitolato \"A Proposal to American Poets\", consiglia ai poeti statunitensi di provare lo Hokku, un tipo di verso tradizionale giapponese cos\u00ec strutturato: 17 morae in lunghezza, divise in unit\u00e0 metriche da 5, da 7, poi di nuovo da 5, una delle quali \u00e8 chiusa da una \"parola di cesura\" detta \"Kireji\", la cui eventuale funzione \u00e8 per\u00f2 difficile da determinare nella Poesia occidentale.\nRompe con la moglie, L\u00e9onie Gilmour.\nVicissitudini familiari.\nSi erano conosciuti cos\u00ec: nel 1901 Noguchi non era ancora sicuro di padroneggiare bene l'Inglese, non abbastanza da pubblicare da solo un romanzo, cos\u00ec mise un annuncio sul giornale per trovare qualcuno che lo aiutasse a correggere le bozze; a rispondere fu L\u00e9onie, la quale aveva frequentato il Bryn Mawr College e trascorso un anno alla Sorbona, ma non si era infine laureata. Fu retribuita per il servizio.\nSi legarono amorosamente solo dopo il ritorno di Noguchi dall'Europa, nel 1903. Si sposarono inoltre segretamente e vissero anche separatamente: infatti mantennero residenze separate. Gi\u00e0 nel 1904, per\u00f2, il loro rapporto s'incrin\u00f2: Noguchi aveva infatti una relazione con la reporter del \"Washington Post\" Ethel Armes. Ad aggravare ulteriormente la situazione furono i piani di Noguchi per il prossimo ritorno in Giappone.\nRitorno in Giappone.\nNell'agosto del 1904, come programmato, Noguchi torna in Giappone, lasciando L\u00e9onie in America. A novembre nasce Isamu a Los Angeles. Noguchi nel 1905 diventa professore d'Inglese alla Keio Guijku, la sua vecchia universit\u00e0, e progetta di risposarsi, stavolta legalmente, sennonch\u00e9 la tardiva notizia della nascita di Isamu lo spinge a ricongiungersi con la sua famiglia americana, che lo raggiunge a Tokyo nel 1907. Tuttavia, questo ricongiungimento dura poco: nel 1909, infatti, Noguchi e L\u00e9onie si separano. L\u00e9onie e il figlio Isamu continuano comunque a vivere in Giappone: L\u00e9onie diventa insegnante per mantenersi.\nNoguchi per gli anni del ricongiungimento si avvale della collaborazione di L\u00e9onie per la revisione delle bozze: continua infatti a scrivere e pubblicare in Inglese, dal momento che \u00e8 ormai diventato l'interprete ufficiale della cultura giapponese per quella occidentale e viceversa. All'universit\u00e0, inoltre, gli chiedono di tenere delle conferenze sulla cultura occidentale.\nRiscuote notevole successo nel 1909 con la raccolta di poesie \"The Pilgrimage\". Si afferma anche come saggista, nel 1913, grazie alla raccolta \"Through the Torii\".\nRitorno in Inghilterra.\nProprio nel 1913 torna in Inghilterra per tenere delle conferenze presso il Madgalen College di Oxford. Ad invitarlo \u00e8 Robert Bridges, che, sempre nel 1913, \u00e8 stato laureato poeta nazionale inglese per succedere al defunto Alfred Austin, che a sua volta era stato laureato al posto di William Morris, il quale aveva rifiutato tale prestigioso riconoscimento.\nQuella che \u00e8 oggi la prestigiosa rivista Poetry, ma che all'epoca era stata fondata da appena un anno, lo saluta come un pioniere del Modernismo per la sua scelta del verso libero e per l'amicizia con i suoi principali esponenti (Yeats, Pound, Fletcher, Aldington...).\nTour negli Stati Uniti.\nNel 1919 intraprende una serie di conferenze in giro per l'America. Ritornato in Giappone, per\u00f2, la critica statunitense lo bersaglia.\nAddio all'Occidente.\nDecide, visto lo sfavore della critica, di smettere di studiare la Letteratura occidentale e di dedicarsi piuttosto allo studio dell'Ukiyo-e, che \u00e8 un tipo di rappresentazione xilografica tipica del Giappone. Solo ora comincia a comporre versi nella propria lingua, affermandosi come poeta. Queste sue tardive pubblicazioni in Giapponese, per\u00f2, vengono difficilmente introdotte in America, a causa della critica avversa, sebbene abbia l'appoggio dell'affermata poetessa e scrittrice Marianne Moore, anche lei esponente del Modernismo.\nScrive su giornali di sinistra come Kaizo approfittando del ritorno della democrazia, ma si adegua poi alla svolta nazionalista degli anni Trenta e, anzi, nel 1935 va in missione diplomatica in India per conto dell'imperatore. In precedenza era stato amico del grande autore indiano Rabindranath Tagore, tuttavia il loro carteggio dell'epoca (specie le lettere scritte nel 1938) mostra un forte risentimento di quest'ultimo verso il crescente invasivismo dell'Imperialismo giapponese. Era inoltre amico del poeta Sarojini Naidu e di Rash Behari Bose, ma da nessuno ricevette supporto.\nDurante la guerra si schiera a favore dei nazionalisti: arriva addirittura ad incitare all'invasione del territorio americano.\nFinita la guerra, riesce a ricongiungersi con il figlio Isamu, che nel frattempo si \u00e8 affermato come scultore, iniziando dai busti, proprio in America. Muore per un cancro allo stomaco nel 1947.\nEredit\u00e0.\nCelebrato come uno dei pionieri del Modernismo, altri critici hanno invece posto l'accento sull'enigmaticit\u00e0 della sua opera, alcuni facendo riferimento al suo carattere difficile da conoscere - \u00e8 il caso di Symons nell'articolo \"A Japanese Poet\" comparso sul \"Saturday Review\" del 7 marzo 1903 - , altri facendo riferimento alla mancanza di organicit\u00e0 delle sue poesie - come Arthur Ransome in \"The Poetry of Yone Noguchi\", comparso su \"Fortnightly Review\" nel settembre del 1910.\nPound, dopo aver letto \"The Pilgrimage\", nel 1911 dichiar\u00f2 in una sua lettera (riportata in \"Ezra Pound and Dorothy Shakespear, Their Letters, 1909-1914\" a cura di Omar Pound e A. Walton Litz) che le poesie erano senz'altro belle, ma che non sapeva cos'altro dire al riguardo.\nJunzabur\u014d Nishiwaki ha invece scritto che i suoi primi versi sono addirittura riusciti a spaventarlo e tramortirlo, portandolo \"al di fuori della ragione e del sistema\" (\"A Note on the Poems of Mr. Noguchi\" su Mita Bungaku - rivista, tra l'altro, fondata alla Keio nel 1910).\nFama.\nNel 2010 \u00e8 stato ricavato dal regista Hisako Matsui un film, \"Leonie\", dalla travagliata vicenda matrimoniale di Noguchi e L\u00e9onie. Ad interpretare L\u00e9onie \u00e8 Emily Mortimer; Noguchi \u00e8 invece interpretato da Nakamura Shid\u014d, attore proveniente dal teatro kabuki."}
{"id": "3952527", "revid": "767487", "url": "https://it.wikipedia.org/wiki?curid=3952527", "title": "Dra\u017eenov", "text": "Dra\u017eenov \u00e8 un comune della Repubblica Ceca facente parte del distretto di Doma\u017elice, nella regione di Plze\u0148."}
{"id": "3952528", "revid": "287204", "url": "https://it.wikipedia.org/wiki?curid=3952528", "title": "Drazenov", "text": ""}
{"id": "3952532", "revid": "486946", "url": "https://it.wikipedia.org/wiki?curid=3952532", "title": "As nocerina", "text": ""}
{"id": "3952533", "revid": "287204", "url": "https://it.wikipedia.org/wiki?curid=3952533", "title": "Tre Valli Varesine 2009", "text": "Il Tre Valli Varesine 2009, ottantanovesima edizione della corsa e valida come evento dell'UCI Europe Tour 2009 categoria 1.HC, si svolse il 18 agosto 2009 su un percorso di 189,3\u00a0km. Fu vinto dall'italiano Mauro Santambrogio che termin\u00f2 la gara in 4h41'23\", alla media di 40,36\u00a0km/h.\nPartenza con 142 ciclisti, dei quali 95 portarono a termine il percorso."}
{"id": "3952534", "revid": "110157", "url": "https://it.wikipedia.org/wiki?curid=3952534", "title": "Hlohov\u00e1", "text": "Hlohov\u00e1 \u00e8 un comune della Repubblica Ceca facente parte del distretto di Doma\u017elice, nella regione di Plze\u0148."}
{"id": "3952535", "revid": "287204", "url": "https://it.wikipedia.org/wiki?curid=3952535", "title": "Hlohova", "text": ""}
{"id": "3952536", "revid": "287204", "url": "https://it.wikipedia.org/wiki?curid=3952536", "title": "Nazionale Under-20 di hockey su ghiaccio maschile della Svezia", "text": "La nazionale di hockey su ghiaccio maschile della Svezia Under-20 \u00e8 la selezione Under-20 di hockey su ghiaccio della Svezia. La selezione \u00e8 posta sotto l'egida della Svenska Ishockeyf\u00f6rbundet, membro della International Ice Hockey Federation."}
{"id": "3952538", "revid": "110157", "url": "https://it.wikipedia.org/wiki?curid=3952538", "title": "Hlohov\u010dice", "text": "Hlohov\u010dice \u00e8 un comune della Repubblica Ceca facente parte del distretto di Doma\u017elice, nella regione di Plze\u0148."}
{"id": "3952539", "revid": "287204", "url": "https://it.wikipedia.org/wiki?curid=3952539", "title": "Hlohovcice", "text": ""}
{"id": "3952542", "revid": "481666", "url": "https://it.wikipedia.org/wiki?curid=3952542", "title": "Howell Hansel", "text": "Biografia.\nNato nell'Indiana, Howell Hansel cominci\u00f2 a lavorare nel cinema nel 1913, dirigendo il suo primo film per una piccola compagnia indipendente. L'anno dopo, pass\u00f2 a lavorare per la Thanhouser Film Corporation per cui avrebbe poi diretto uno dei suoi pi\u00f9 grandi successi, il serial \"The Million Dollar Mystery\", interpretato dalla diva della casa, Florence La Badie.\nNella sua carriera durata fino al 1917 all'epoca della sua morte, diresse ventisette pellicole. Fu anche sceneggiatore di due film, nel 1914 e nel 1915."}
{"id": "3952543", "revid": "1550976", "url": "https://it.wikipedia.org/wiki?curid=3952543", "title": "Istruzione in Finlandia", "text": "Il sistema scolastico finlandese \u00e8 un sistema egualitario (fondato sull'uguaglianza, dal lato politico-sociale), senza tasse di accesso e con servizio di pasti gratuiti offerto agli studenti a tempo pieno.\nIl sistema educativo finlandese, ben finanziato e attentamente studiato, pu\u00f2 essere riassunto in cinque punti:\nLa strategia finlandese per il raggiungimento dell'uguaglianza e dell'eccellenza nel campo dell'istruzione \u00e8 stata basata sulla costruzione di un adeguato sistema di finanziamento pubblico di una scuola generale, senza selezione e monitoraggio degli studenti durante la loro formazione di base comune. La diffusione sul territorio delle scuole e la fornitura gratuita di mezzi pubblici per gli studenti delle zone rurali \u00e8 stata parte integrante di questa strategia inclusiva.\nL'Education Index, pubblicato dall'Indice di sviluppo umano dell'ONU nel 2008 e basato sui dati del 2006, dava alla Finlandia il punteggio di 0.993, il punteggio pi\u00f9 alto al mondo insieme a Danimarca, Australia e Nuova Zelanda.\nDisponibilit\u00e0 ad apprendere: l'importanza della qualit\u00e0 nell'educazione della prima infanzia attraverso il gioco.\nIn Finlandia l'asilo nido e le scuole materne sono considerati fondamentali per lo sviluppo della cooperazione e delle abilit\u00e0 comunicative necessarie per preparare i bambini alla formazione continua, cos\u00ec come all'apprendimento formale di lettura e di matematica, in modo da non perturbare la loro infanzia. L'educazione finlandese nella prima infanzia sottolinea il rispetto per l'individualit\u00e0 di ogni bambino e la possibilit\u00e0 per ogni bambino di svilupparsi come una persona unica. Gli educatori finlandesi guidano anche i bambini nello sviluppo delle competenze sociali e d'interazione, incoraggiandoli a prestare attenzione ai bisogni e agli interessi degli altri e avere un atteggiamento positivo verso le altre persone, le altre culture, e gli ambienti diversi. Lo scopo \u00e8 rendere i bambini progressivamente \"indipendenti\", consapevoli di loro stessi, della loro et\u00e0, del loro sviluppo progressivo.\nPer promuovere una cultura della lettura, i genitori di neonati sono forniti di tre libri, uno per la madre, uno per il padre, e un terzo per bambini, da leggere al bambino come parte del \"pacchetto maternit\u00e0\". L'educazione \u00e8 vista infatti come uno sforzo cooperativo tra i genitori e la societ\u00e0 per preparare i bambini fisicamente (mangiare correttamente, igiene corporale, vivere in un ambiente sano e pulito) e mentalmente (comunicazione, consapevolezza sociale, empatia e riflessione su di s\u00e9) prima di iniziare l'apprendimento pi\u00f9 formale all'et\u00e0 di sette anni. L'idea \u00e8 che prima dei sette anni i bambini apprendano meglio attraverso il gioco, cos\u00ec che nel momento in cui finalmente andranno a scuola essi saranno desiderosi di iniziare ad imparare.\nDal 1990 la Finlandia ha reso universale l'accesso ad asili nido e scuole materne (il costo varia in base al reddito: da 0 a 200 euro al mese) e ne ha finanziato la diffusione su tutto il territorio nazionale. Queste istituzioni (pubbliche o convenzionate) offrono il lavoro di tre adulti (un insegnante e due infermieri) ogni 12 bambini sotto i tre anni e/o ogni 20 bambini tra i tre e i sette anni.\nIl pensiero pedagogico alla base delle scuole dell'infanzia finlandesi \u00e8 \"imparare ad imparare\".\nInsegnanti.\nGli insegnanti, sia della scuola primaria, sia della secondaria, devono prima di tutto essere laureati. L'insegnamento \u00e8 una professione rispettata nel paese e l'accesso ai programmi universitari per la formazione dei docenti \u00e8 altamente richiesto e competitivo. Al candidato si richiedono ottimi voti nella scuola superiore e nei test d'ingresso. Altrettanto elevati sono gli standard durante il percorso universitario. Soltanto il 10% dei candidati a certi programmi di studio vede la sua domanda accettata. A questo consegue che i salari e la sua rispettabilit\u00e0 della professione siano molto superiori alla maggior parte dei paesi dell'OCSE.\nMedia.\nNel 2011 il documentarista Bob Compton e il ricercatore di Harvard, Tony Wagner, hanno condotto una ricerca sul sistema scolastico finlandese e le ragioni della sua eccellenza. Il risultato della loro ricerca \u00e8 il film \"The Finland Phenomenon: Inside the World's Most Surprising School System\"."}
{"id": "3952545", "revid": "135224", "url": "https://it.wikipedia.org/wiki?curid=3952545", "title": "Etica ebraica", "text": "Etica ebraica indica un'intersecazione dell'Ebraismo con la tradizione etica del Mondo occidentale. Come per altri tipi di etica religiosa, la numerosa letteratura sull'etica ebraica intende rispondere ad una vasta gamma di questioni morali e, quindi, pu\u00f2 esser classificata come \"etica normativa\". Per due millenni il pensiero ebraico ha affrontato il problema complesso del rapporto legge-etica. La tradizione della Legge religiosa rabbinica (nota come Halakhah) esamina numerosi problemi spesso associati con l'etica, compresa la relazione dinamica con i doveri che non sono usualmente puniti dalla legge.\nLetteratura etica ebraica.\nLetteratura etica biblica e rabbinica.\nSi pu\u00f2 affermare che l'Etica ebraica sia iniziata con la Bibbia ebraica (Tanakh), le sue ingiunzioni legali generiche, la narrativa sapienziale ebraica, quindi opere o scritti dei Chakhamim, e gli insegnamenti profetici. Molti degli ordinamenti etici successivi risalgono ai testi, temi e insegnamenti della Torah scritta.\nNel primo ebraismo rabbinico, la Torah orale interpreta la Bibbia ebraica ma considera anche numerose nuove materie etiche. L'etica \u00e8 altres\u00ec un aspetto fondamentale della letteratura legale, nota come letteratura della Halakhah.\nIl pi\u00f9 noto testo rabbinico associato con l'Etica \u00e8 il Trattato mishnaico non-legale dello \"Avot\" comunemente tradotto come \"Etica dei Padri\". Insegnamenti etici simili sono diffusi in tutte le porzioni di contenuto legale della Mishnah, Talmud e altra letteratura rabbinica. Generalmente, l'etica rappresenta un aspetto centrale della letteratura rabbinica non legale, conosciuta come Aggadah. Questa etica rabbinica iniziale mostra segni di mutui rapporti e di scambio polemico con la tradizione etico-filosofica greca.\nLetteratura etica medievale.\nNel periodo medievale, repliche ebraiche dirette all'etica greca possono essere riscontrate nei principali scritti rabbinici. In particolare, Maimonide offre un'interpretazione ebraica di Aristotele (ad esempio, sull\"'Etica Nicomachea\"), che entra nel discorso ebraico tramite gli scritti islamici. Maimonide, a sua volta, influenza Tommaso d'Aquino, figura dominante dell'etica cristiana e della tradizione della legge naturale, tradizione in teologia morale. La rilevanza della legge naturale nella filosofia ebraica medievale \u00e8 una questione tuttora dibattuta dagli studiosi.\nI rabbini medievali e della prima et\u00e0 moderna crearono anche una tradizione pietistica di etica ebraica. Tale tradizione etica venne espressa attraverso la letteratura \"musar\", che presenta vizi e virt\u00f9 in maniera didattica e metodica. Il termine ebraico \"musar\", mentre letteralmente deriva da una parola che significa \"disciplina\" o \"correzione\", viene usualmente tradotta come \"etica\" o \"moralit\u00e0\". Esempi di letteratura medievale Musar sono:\nAnche gli scritti halakhici (legali) del Medioevo sono testi importanti per l'Etica ebraica. Fonti basilari di legge etica ebraica comprendono la \"Mishneh Torah\" di Maimonide (XII secolo) e lo \"Shulkhan Arukh\" di Joseph Karo e Moses Isserles (XVI secolo), specialmente la sezione intitolata \"Choshen Mishpat\". Una vasta gamma di argomenti etici sono discussi anche nella letteratura medievale dei responsa.\nLetteratura etica moderna.\nIn epoca moderna, l'Etica ebraica ha prodotto molte derivazioni, in parte a causa di sviluppi nell'etica moderna e in parte a causa della formazione di varie denominazioni ebraiche. Tendenze di etica normativa ebraica moderna sono:\nAccademici dell'Ebraismo si sono impegnati anche nell'etica descrittiva ebraica, cio\u00e8 lo studio della teoria e delle pratiche morali ebraiche, che si colloca pi\u00f9 nelle discipline storiche e delle scienze sociali che in quella della \"etica\" specifica.\nNel 2003 \u00e8 stata fondata la \"Societ\u00e0 dell'Etica Ebraica\" come organizzazione accademica \"dedicata alla promozione di opere scientifiche nel campo dell'etica ebraica.\" La Societ\u00e0 promuove sia la ricerca normativa (nel campo dell'etica pura) sia quella descrittiva (storica/socio-scientifica).\nVirt\u00f9 e principi centrali dell'etica ebraica.\nTemi prioritari dell'etica biblica.\nI profeti biblici esortano tutta la gente a condurre una vita \"giusta\". Carit\u00e0 ai bisognosi, benevolenza, fede, compassione per chi soffre, una disposizione ad amare la pace e uno spirito veramente umile e contrito, sono le virt\u00f9 che i Profeti propongono d'emulare. La lealt\u00e0 civica, anche verso un governante straniero, viene data come dovere (Ger. 29.7). \"Impara a fare del bene\" \u00e8 l'avviso dominante dell'invocazione profetica (); in tal modo la \"fine del tempo\" sar\u00e0 una di pace e di giustizia; non ci saranno pi\u00f9 guerre ( \"et seq.\").\nSintesi dell'etica rabbinica classica.\nHillel il Vecchio formul\u00f2 la Regola d'oro dell'etica ebraica: \"Ci\u00f2 che \u00e8 odioso a te, non fare agli altri\" (Talmud, trattato \"Shabbat\" 31a; \"Midrash Avot de Rabbi Natan\"). Akiva, un rabbino del II secolo e.v., afferma \"Ci\u00f2 che \u00e8 odioso fare a te stesso, non farlo al tuo prossimo; pertanto non fargli del male, non parlare male di lui e non rivelare i suoi segreti ad altri; fai che il suo onore e la sua propriet\u00e0 ti siano cari quanto i tuoi propri.\" (Midrash \"Avot deRabbi Natan\".)\nAkiva dichiar\u00f2 anche che il comandamento \"ama il prossimo tuo come te stesso\" () \u00e8 il pi\u00f9 grande comandamento fondamentale della dottrina ebraica; Ben Azzai, riferendosi a questo, disse che un principio ancor pi\u00f9 grande si trovava nel passo scritturale, \"Questo \u00e8 il libro delle generazioni di Adamo [origine dell'uomo]. Dio cre\u00f2 l'uomo a sua immagine; a immagine di Dio lo cre\u00f2\" (Genesi v.1; Sifra, \u1e32edoshim, iv; Yerushalmi \"Ned.\" ix.41c; \"Gen. R.\" xxiv).\nRabbi Simlai (III secolo) sosteneva \"Seicento tredici comandamenti furono dati a Mos\u00e8; poi venne Davide e li ridusse a undici nel Salmo .; Isaia () a sei; Michea () a tre: \u00abPraticare la giustizia, amare la piet\u00e0, camminare umilmente con il tuo Dio\u00bb; ancora Isaia () a due: \u00abOsservate il diritto e praticate la giustizia\u00bb; e Abacuc () a uno: \u00abIl giusto vive per la sua fede\u00bb.\"\nGiustizia, verit\u00e0 e pace.\nRabbi Simeon ben Gamliel insegnava: \"Il mondo si fonda su tre cose: la giustizia, la verit\u00e0 e la pace\" (Avot 1:18).\nGiustizia (\"din\" corrispondente a \"mishpat\" biblico) appartiene a Dio e deve essere esatta, che sia l'oggetto di grande o di piccolo valore (Sanhedrin 8a). \"Che la giustizia spacchi la montagna\" \u00e8 la massima caratteristica attribuita a Mos\u00e8 (Sanh. 6b). Rubare e opprimere, anche solo trattenere durante la notte i guadagni di un dipendente, sono vietati.\nAnche la falsit\u00e0, adulazione, spergiuro e falso giuramento sono vietati. La reputazione di un altro uomo \u00e8 sacra (). Pettegolezzi e insinuazioni scortesi sono vietati, come anche l'odio interiore per il proprio fratello (). Un'attitudine vendicativa e implacabile non \u00e8 etica; il rispetto per la vecchiaia viene inculcato; giustizia deve essere fatta; si richiede sempre il giusto peso e la giusta misura; la povert\u00e0 e la ricchezza non sono considerate dal giudice (; ).\nShalom (\"pace\"), \u00e8 uno dei principi basilari della Torah, affermando \"le sue vie sono vie deliziose\ne tutti i suoi sentieri conducono a shalom ('pace')\" . Il Talmud spiega che \"tutta la Torah \u00e8 per amore delle vie di shalom\". Maimonide commenta nella sua opera \"Mishneh Torah\": \"Grande \u00e8 la pace, poich\u00e9 tutta la Torah \u00e8 stata data al fine di promuovere la pace nel mondo, come si legge \u00able sue vie sono vie piacevoli e tutti i suoi sentieri conducono alla pace\u00bb\" \nCarit\u00e0, amore e compassione.\nSimeone il Giusto insegnava: \"Il mondo si fonda su tre cose: la Torah, il servizio di Dio e il dimostrare amore (chesed)\" (Pirkei Avot 1.2). L'amore sta al centro della virt\u00f9 etica.\nNella tradizione, l'amore \u00e8 strettamente connesso alla compassione. Mancanza di compassione marchia un popolo come crudele (). Si sostiene che le ingiunzioni ripetute dalla legge e dai Profeti, che la vedova, l'orfano e lo straniero debbano essere protetti, dimostrano quanto profondamente il sentimento di compassione fosse radicato nei cuori dei giusti nell'antica Israele.\nAnche l'amicizia viene altamente considerata nel Talmud; la parola \"socio\" in ebraico corrisponde ad \"amico\" (\"chaver\"). \"Fatti un amico\" (Abot i. 6). \"Amicizia o morte\" (Ta'an. 23a).\nIl rispetto per le creature \u00e8 di tale importanza che le proibizioni bibliche possono essere trasgredite in questo caso (Ber. 19b). Soprattutto i morti non reclamati (abbandonati) richiedono una sepoltura rispettosa.\nAmor proprio e rispetto.\nOltre ad insegnare carit\u00e0 e amore verso il prossimo, fonti ebraiche tendono ad ammonire che \u00e8 dovere della persona preservare la propria vita (Berachot 32b) e la propria salute. Cibi pericolosi per la salute devono essere evitati ancor pi\u00f9 di quelli proibiti ritualmente. L'etica ebraica nega l'umiliazione e l'abbattimento di se stessi: \"Chi si sottopone a inutili digiuni e castigazioni, o si nega anche il piacere del vino, \u00e8 un peccatore\" (Taanit 11a, 22b). La persona deve rendere conto di ogni giusto godimento che si rifiuti (Talmud YER. KID. Iv. 66d). La persona deve mostrare rispetto di se stessa per quanto riguarda sia il suo corpo, \"onorandolo come immagine di Dio\" (Hillel: \"Midrash Leviticus Rabbah\" 34), sia i suoi indumenti (Talmud \"Shabbat\" 113b; Ned. 81a).\nAree di applicazione.\nEtica degli affari.\nNella Torah ci sono pi\u00f9 comandamenti relativi al casherut (l'idoneit\u00e0) del proprio denaro che al casherut del cibo. Queste leggi sono sviluppate e ampliate nella Mishnah e Talmud (in particolare nell'Ordine di Nezikin). Il Talmud denuncia come frode tutti i modi di sfruttare l'ignoranza dell'uomo, che sia ebreo o gentile; qualsiasi transazione fraudolenta, qualsiasi guadagno ottenuto con scommesse o gioco d'azzardo, o aumento del prezzo di materie prime mediante speculazione, \u00e8 un furto (B.B. 90b; Sanhedrin 25b). Il Talmud denuncia vantaggi derivanti da prestiti di denaro o di viveri come usura; qualsiasi violazione di accordi in commercio \u00e8 un peccato che provoca la punizione di Dio; qualsiasi atto di incuria che espone persone o cose a pericoli e danni \u00e8 una trasgressione colpevole. Esiste una tradizione ampiamente citata (Talmud Shabbat 31a) che nell'essere giudicati nel Mondo a venire, la prima domanda sar\u00e0: \"Sei stato onesto in affari?\"\nLe leggi in materia di etica degli affari sono delineate nei codici pi\u00f9 importanti della Legge ebraica (ad esempio, \"Mishneh Torah, Shulchan Arukh\", in particolare \"Choshen Mishpat\"). Una vasta gamma di argomenti di \"etica degli affari\" sono discussi nella letteratura dei responsa. L'etica degli affari ha ricevuto particolare attenzione nell'insegnamento di Rabbi Israel Salanter (XIX secolo), fondatore del Movimento Musar in Europa orientale. L'applicazione delle leggi in materia di corretto trattamento dei lavoratori del settore alimentare \u00e8 stata fondamentale nell'attivit\u00e0 della \"Commissione Hekhsher Tzedek\" dell'Ebraismo conservatore e la sua approvazione nel 2008 di un responsum di Rabbi Jill Jacobs, che ha richiesto il pagamento dei lavoratori in conformit\u00e0 alla legge ebraica e il trattamento dei lavoratori con dignit\u00e0 e rispetto.\nBeneficenza.\nIl concetto ebraico di giustizia (\"Zedaqah\", anche intesa come \"carit\u00e0\") afferma che il possessore di propriet\u00e0 non ha il diritto di negare ai poveri la loro parte. Secondo Maimonide nella sua \"Mishneh Torah\", il massimo livello di zedaqah \u00e8 la carit\u00e0 che permetta ai poveri di interrompere il ciclo della povert\u00e0 e diventare membri indipendenti e produttivi della societ\u00e0. La zedaqah pu\u00f2 esser fatta in forma di prestito senza interessi a una persona bisognosa, o nel formare una societ\u00e0 con una persona bisognosa, o dando un contributo a una persona disagiata, o trovare un lavoro per una persona disoccupata, purch\u00e9 tale prestiti, sovvenzioni, associazioni, o impiego abbia come risultato che la persona bisognosa non abbia pi\u00f9 bisogno di vivere facendo affidamento sugli altri.\nGli ebrei tradizionali comunemente praticano \"ma'aser kesafim,\" la decima del proprio reddito per sostenere chi \u00e8 indigente. I rabbini hanno decretato (in opposizione alla pratica essena e all'esortazione data Nuovo Testamento) che non si dovrebbe dare via troppa parte o tutti i propri averi. Non aspettavano infatti un salvatore soprannaturale che venisse a prendersi cura dei poveri, e quindi dichiararono che non bisogna rendersi poveri. Dal momento che quasi tutti gli ebrei dell'epoca erano poveri o appartenenti alla classe media (anche i ricchi di allora erano \"ricchi\" solo in paragone ai poveri), si stabil\u00ec che non si doveva dare via in beneficenza pi\u00f9 di un quinto del proprio reddito, mentre si era comunque obbligati a fare la carit\u00e0 con un minimo del 10% del proprio reddito.\nMolte pagine del Talmud sono dedicate alla promozione della carit\u00e0 (cfr. \"int. al.\", BB 9b-11a, 17b AZ. Pes 8a;. Rosh 4a), e questo tema \u00e8 al centro di molti libri religiosi e responsa rabbinici.\nEtica del discorso.\nIl malignare (la calunnia, maldicenza, critica denigrante) \u00e8 un peccato considerato con intensa avversione sia nella Bibbia che nella letteratura rabbinica. Il suo termine tecnico \u00e8 \"lashon hara\", \"malalingua\". Nella Bibbia le parole equivalenti sono: \"dibbah\", che significa \"parlare\" in senso malevolo; \"rakhil\", la \"mercanzia\" del pettegolezzo con cui il maldicente circola; e \"ragal\", un verbo che indica lo \"spaccio\" della calunnia. Come queste parole indicano, ci\u00f2 che \u00e8 condannato come \"lashon hara\" indica tutte quelle accuse intenzionali o dannose, o anche l'esposizione di informazioni veritiere ma che hanno lo scopo di ferire il prossimo, cio\u00e8 la vera calunnia e anche il semplice ma malizioso pettegolezzo che \u00e8 ugualmente vietato, anche se non \u00e8 calunnia.\nUn rabbino del Talmud mette il far vergognare il proprio prossimo nella stessa categoria dell'omicidio (BM 58b), e considera come calunnia la diffusione di dicerie malvagie, anche se vere. \u00c8 inoltre proibito l'ascolto di pettegolezzi diffamatori, o il causare sospetto, o la provocazione di commenti sfavorevoli su un vicino di casa.\nEtica della famiglia.\nLa tradizione ebraica d\u00e0 grande rilievo al rispetto dei genitori. Molte forme di Ebraismo ortodosso considerano il padre come capo della famiglia, mentre assegnano alla madre il diritto di essere onorata e rispettata dai propri figli. Gli ebrei pi\u00f9 liberali considerano padre e madre sullo stesso piano di uguaglianza in tutto.\nLa famiglia svolge un ruolo centrale nell'Ebraismo, sia a livello sociale che nella trasmissione delle tradizioni religiose. \"Onorare il padre e la madre\" \u00e8 uno dei Dieci Comandamenti. Le famiglie ebraiche cercano di avere stretti e rispettosi rapporti familiari, con la cura degli anziani e dei giovani. Osservanza religiosa \u00e8 una parte integrante della vita domestica, che comprende il rispetto dello Shabbat settimanale ed il mantenimento delle regole alimentari casher. Il Talmud esorta i genitori ad insegnare un mestiere ai propri figli e istruirli nella sopravvivenza, e si raccomanda ai figli di prendersi cura dei propri genitori.\nIl matrimonio e le relazioni sessuali.\nIl matrimonio in ebraico \u00e8 chiamato \"kiddushin\", o \"Santificazione\". Creare una famiglia significa far parte di un'istituzione impregnata di santit\u00e0. La monogamia \u00e8 l'ideale (Genesi II. 24). Il celibato \u00e8 considerato in contrasto con l'ingiunzione di essere fecondi e moltiplicarsi ( e ). Secondo Talmud e midrash, l'uomo \u00e8 esortato a prendere moglie e tramandarsi ai posteri (Yeb. 63b;. Mek, \"Yitro\", 8). \"Chi vive senza moglie vive senza gioia e benedizione, senza protezione e senza pace\", egli \"non \u00e8 un uomo completo\" (Yeb. 62a, 63a), e per questa mancanza deve darne conto al grande giorno del Giudizio Universale (Shab. 31a).\nIl sesso non \u00e8 considerato permissibile fuori del matrimonio ma \u00e8 una parte importante dell'amore e cura dimostrata dai partner. I rapporti sessuali sono vietati durante il tempo mestruale della donna. Dopo che tale periodo \u00e8 finito, la donna deve recarsi al mikveh (la piscina per l'immersione rituale), dove si immerger\u00e0 totalmente e diverr\u00e0 nuovamente e ritualmente pura; i rapporti sessuali possono quindi riprendere. Le coppie sposate devono trovare altri modi per esprimere il loro reciproco amore in questo periodo (40 gg.), e molti dicono che il tempo di astensione migliora la relazione.\nL'adulterio e l'incesto sono proibiti (). Gli ebrei ortodossi reputano l'omosessualit\u00e0 maschile come esplicitamente proibita dalla Torah, ma altri ebrei considerano varie forme di comportamento omosessuale, o anche tutte le forme di comportamento omosessuale, permesse dalla tradizione.\nEtica medica e bioetica.\nL'etica medica ebraica \u00e8 uno dei settori pi\u00f9 importanti dell'etica ebraica moderna. Iniziata soprattutto come \"etica applicata\" basata sulla Halakhah, pi\u00f9 recentemente si \u00e8 ampliata nella bioetica, intrecciandosi con questioni di biologia, scienza, medicina e etica, filosofia e teologia. I bioeticisti ebrei sono di solito rabbini addestrati nella scienza medica e nella filosofia, ma possono anche essere esperti di medicina ed etica che hanno ricevuto formazione sui testi ebraici. L'obiettivo dell'etica medica e bioetica ebraiche \u00e8 quello di usare la Legge e tradizione ebraiche ed il pensiero etico ebraico per stabilire quali terapie mediche o innovazioni tecnologiche siano morali, quando certe cure possono o non possono essere utilizzate, ecc.\nGoverno politico.\nL'etica del buon governo \u00e8 oggetto di forti controversie tra gli ebrei. Vari modelli di autorit\u00e0 politica sono sviluppati dalla Bibbia ebraica, dalla letteratura rabbinica e successiva letteratura. Molti eminenti pensatori ebrei, come ad esempio Maimonide, vedono la monarchia come un ideale morale, mentre altri, come ad esempio Abravanel, denigrano il modello monarchico \u2013 ma queste sono comunque teorie politiche del passato. Gli ebrei moderni hanno sostenuto una serie di movimenti politici ebraici spesso basati sulle rispettive concezioni di etica ebraica.\nEtica della guerra.\nL'etica bellica ebraica fu sviluppata da Maimonide nei suoi scritti \"Le Leggi dei Re e le loro guerre\" che formano parte dell'opera \"Mishneh Torah\". Un'etica moderna di guerra \u00e8 stata sviluppata soprattutto in relazione alla dottrina di \"Purezza delle armi\" Secondo il rabbino Norman Solomon, tale concetto nasce dei valori etici e morali che derivano dalla tradizione di Israele, estrapolati dalla Halakhah, nonch\u00e9 dal desiderio di approvazione morale e quindi di sostegno politico da parte della comunit\u00e0 internazionale. Nonostante i dubbi nell'affrontare il terrorismo indiscriminato, la purezza delle armi rimane la regola basilare delle forze armate israeliane, che ha riscosso un buon numero di consensi da parte delle comunit\u00e0 ebraiche, sia religiose che laiche..\nPena capitale.\nIl Talmud approva la pena di morte in linea di principio, ma lo standard (tipo di prova) richiesto per l'applicazione della pena di morte \u00e8 estremamente rigoroso, tale che le situazioni in cui una condanna a morte potrebbe essere approvata sono effettivamente impossibili.\nRapporto con i non ebrei.\nIl non-ebreo rientra nell'Alleanza delle considerazioni etiche (Es. XXII 20, Lev. xix 33). \"Lo amerai come te stesso\", una legge la fraseologia della quale dimostra che nel precedente \"Ama il prossimo tuo come te stesso\" (), il \"prossimo\" non implica esclusivamente l'ebreo. Le Legge \u00e8 quindi sia per il nativo che per lo straniero (; cfr. ).\nGli ebrei sono fortemente influenzati dall'esortazione \"Amate dunque il forestiero, poich\u00e9 anche voi foste forestieri nel paese d'Egitto\" (), in particolare perch\u00e9 ci\u00f2 si riferisce all'Esodo celebrato alla Pesach. Gli ebrei sono tenuti a mostrare ospitalit\u00e0 a tutti, e a tenere in considerazione i bisogni ed i sentimenti di tutti coloro che siano emarginati, per qualunque motivo. Nei tempi biblici, gli schiavi del popolo ebraico avevano diritti speciali che permettevano loro di conservare la loro dignit\u00e0 e umanit\u00e0, permettendo certe libert\u00e0 e proibendo i maltrattamenti.\nI non-ebrei devono avere una quota in tutte le opere benevole della comunit\u00e0 ebraica, in appello alla carit\u00e0 umana e su cui dipende il mantenimento della pace tra gli uomini, sostenendo i poveri, seppellendo i morti, confortando i sofferenti e visitando gli ammalati (Tosefta, Gi\u1e6d. 4-5; Gi\u1e6d 64a).\nLa maggior parte degli ebrei non cercano attivamente di convertire i non-ebrei all'Ebraismo; in verit\u00e0, la conversione all'Ebraismo comporta un procedimento lungo e difficile. Gli ebrei sono rispettosi delle altre religioni, ma non possono approvare attivamente quelle religioni che sembrano promuovere l'idolatria o l'immoralit\u00e0.\nGli ebrei credono che i non-ebrei che seguono le Leggi noachiche \u2013 i requisiti etici e religiosi minimi per tutti i non-ebrei \u2013 saranno ugualmente riconosciuti da Dio. Le leggi del codice noachico sono: non praticare l'idolatria, non bestemmiare, non uccidere, non rubare, non commettere atti impuri (sessualmente immorali), non causare dolore eccessivo agli animali (ad esempio consumare un arto asportato ad un animale vivente), e istituire tribunali di giustizia.\nIl principio del \"Kiddush Hashem\" impone agli ebrei di comportarsi in tutti quei modi che evitino al Nome di Dio di essere disonorato dai non-israeliti.\nIl pi\u00f9 grande peccato di frode, quindi, \u00e8 quello commesso nei confronti di un non-israelita, perch\u00e9 pu\u00f2 portare alla profanazione del nome di Dio. Il desiderio di santificare il nome di Dio incentiva molti ebrei a trattare i credenti di altre confessioni con la massima correttezza ed equit\u00e0.\nTrattamento degli animali.\nSecondo la tradizione ebraica, gli animali hanno il diritto di essere trattati bene, anche quelli che potrebbero appartenere al proprio nemico (). I comandi biblici riguardanti il trattamento del prevaricatore/bruto (Es. 20.10; Lev. 22.28; Dt. 25.4; Prov. 12.10) vengono amplificati nell'etica rabbinica, e un termine speciale \u00e8 coniato per il divieto di causare sofferenza agli animali (\"tza'ar ba'alei Hayyim\"). Non sedersi a tavola prima che gli animali domestici siano stati alimentati, \u00e8 una lezione derivata da . La compassione per il bruto \u00e8 dichiarata quale merito di Mos\u00e8, che fece di lui il pastore del suo popolo (Esodo \"Rabbah\" 2), mentre Yehuda HaNasi vide nella propria malattia la punizione per non esser riuscito una volta a mostrare compassione per un vitello spaventato.\nIl rispetto degli animali \u00e8 una parte importante dell'Ebraismo e forma parte del codice noachico. Il riposo dello Shabbat significava anche fornire riposo agli animali da soma, e le persone sono esortate a nutrire i propri animali prima di sedersi a mangiare. Al momento del raccolto, gli animali da soma non devono avere la museruola, in modo che possano mangiare parte del raccolto durante il lavoro. Tutti gli animali devono essere tenuti in condizioni adeguate. Attivit\u00e0 come la corrida sono vietate. Gli animali possono essere mangiati a condizione che vengano uccisi nel modo pi\u00f9 indolore e il pi\u00f9 umanamente possibile, utilizzando il metodo noto come \"shechitah\", per cui l'animale viene ucciso tagliandogli rapidamente la gola con un coltello affilato speciale. I macellai ebrei hanno una formazione specifica in tale abilit\u00e0, e devono soddisfare i requisiti del casherut.\nL'applicazione delle norme in materia di trattamento degli animali, nella certificazione dei prodotti alimentari, fa parte dello sforzo della succitata \"Commissione Hekhsher Tzedek\" dell'Ebraismo conservatore.\nEtica ambientale.\nIl Libro della Genesi indica che Dio diede al genere umano il controllo degli animali e della terra, mentre sottolinea che le persone sono state messe al mondo per mantenerlo e custodirlo. Il Talmud insegna il principio di \"Bal tashkhit\" (, \"non distruggere\"), che alcuni comprendono nel senso che sprecare o distruggere qualsiasi cosa sulla terra \u00e8 errato. Molti ritengono che l'inquinamento sia un insulto al mondo creato, ed \u00e8 considerato immorale porre il commercio prima della cura per la Creazione divina. Tuttavia, gli esseri umani sono considerati come aventi un posto speciale nel Creato, e il loro benessere \u00e8 fondamentale. Gli esseri umani non sono considerati solo come una delle tante parti dell'ecosistema, quindi le decisioni morali sulle questioni ambientali devono tenere conto del benessere degli esseri umani.\nAnche gli alberi e le altre cose di valore rientrano nell'ambito dell'etica rabbinica, perci\u00f2 la loro distruzione \u00e8 vietata, secondo il (Talmud, \"Shabbat\", Trattato 105b, 129a, 140b, \"et al.\"). In tempi moderni \u00e8 emerso un movimento ambientalista ebraico."}
{"id": "3952546", "revid": "188116", "url": "https://it.wikipedia.org/wiki?curid=3952546", "title": "Giafar al-Siqilli", "text": ""}
{"id": "3952549", "revid": "767487", "url": "https://it.wikipedia.org/wiki?curid=3952549", "title": "Hora Svat\u00e9ho V\u00e1clava", "text": "Hora Svat\u00e9ho V\u00e1clava \u00e8 un comune della Repubblica Ceca facente parte del distretto di Doma\u017elice, nella regione di Plze\u0148."}
{"id": "3952552", "revid": "287204", "url": "https://it.wikipedia.org/wiki?curid=3952552", "title": "Hora Svateho Vaclava", "text": ""}
{"id": "3952554", "revid": "1318658", "url": "https://it.wikipedia.org/wiki?curid=3952554", "title": "Soko 5113", "text": "Soko 5113 (conosciuta come Soko M\u00fcnchen dalla stagione 42) \u00e8 una serie televisiva tedesca andata in onda dal 1978 al 2020.\n\u00c8 una serie del genere poliziesco incentrata sulle vicende di una squadra speciale antidroga di Monaco di Baviera.\nProduzione.\nLa serie, ideata da Dieter Schenk, \u00e8 stata prodotta da Elan-Film Gierke &amp; Company, UFA Fernsehproduktion GmbH e Zweites Deutsches Fernsehen e viene girata a Monaco di Baviera in Germania. Tra i compositori del tema musicale Arpad Bondy.\nDistribuzione.\nLa serie fu trasmessa in Germania dal 2 gennaio 1978 al 29 dicembre 2020 sulla rete televisiva ZDF. In Italia \u00e8 stata trasmessa dal 1984 al 1986 su RaiDue con il titolo \"Soko 5113\".\nAlcune delle uscite internazionali sono state:"}
{"id": "3952556", "revid": "25884", "url": "https://it.wikipedia.org/wiki?curid=3952556", "title": "Episodi di Person of Interest", "text": ""}
{"id": "3952561", "revid": "287204", "url": "https://it.wikipedia.org/wiki?curid=3952561", "title": "Tre Valli Varesine 2008", "text": "Il Tre Valli Varesine 2008, ottantottesima edizione della corsa e valida come evento dell'UCI Europe Tour 2008 categoria 1.HC, si svolse il 19 agosto 2008 su un percorso di 199\u00a0km. Fu vinto dall'italiano Francesco Ginanni che termin\u00f2 la gara in 5h03'20\", alla media di 39,363\u00a0km/h.\nPartenza con 142 ciclisti, dei quali 42 portarono a termine il percorso."}
{"id": "3952565", "revid": "1305772", "url": "https://it.wikipedia.org/wiki?curid=3952565", "title": "Horn\u00ed Kamenice", "text": "Horn\u00ed Kamenice \u00e8 un comune della Repubblica Ceca facente parte del distretto di Doma\u017elice, nella regione di Plze\u0148."}
{"id": "3952566", "revid": "287204", "url": "https://it.wikipedia.org/wiki?curid=3952566", "title": "Horni Kamenice", "text": ""}
{"id": "3952587", "revid": "339392", "url": "https://it.wikipedia.org/wiki?curid=3952587", "title": "Agape (Centro Ecumenico)", "text": ""}
{"id": "3952589", "revid": "287204", "url": "https://it.wikipedia.org/wiki?curid=3952589", "title": "Tre Valli Varesine 2007", "text": "La Tre Valli Varesine 2007, ottantasettesima edizione della corsa e valida come evento dell'UCI Europe Tour 2007 categoria 1.HC, si svolse il 21 agosto 2007 su un percorso di 180,7\u00a0km (rispetto ai 198,5\u00a0km previsti, poi accorciati di 17,8\u00a0km a causa del pesante maltempo). La vittoria fu appannaggio dell'italiano Christian Murro, che complet\u00f2 il percorso in 5h00'15\", precedendo il connazionale Alessandro Bertolini ed il bielorusso Kanstancin Si\u016dco\u016d.\nSul traguardo di Varese 19 ciclisti, sui 132 partiti da Campione d'Italia, portarono a termine la competizione."}
{"id": "3952593", "revid": "1494169", "url": "https://it.wikipedia.org/wiki?curid=3952593", "title": "Armata Rossa (disambigua)", "text": ""}
{"id": "3952594", "revid": "101175", "url": "https://it.wikipedia.org/wiki?curid=3952594", "title": "Gran Premio motociclistico di Germania 1993", "text": "Il Gran Premio motociclistico di Germania 1993 fu il sesto Gran Premio della stagione e si disput\u00f2 il 13 giugno 1993 sul circuito di Hockenheim.\nNella classe 500 Daryl Beattie ottenne il suo primo successo nel motomondiale, mentre nella classe 250 la vittoria and\u00f2 a Doriano Romboni e Dirk Raudies vinse per la quarta volta in stagione la gara della classe 125. Nello stesso weekend si disput\u00f2 la seconda gara della stagione dei sidecar, che avevano gi\u00e0 corso sullo stesso tracciato la prima prova del campionato, in occasione della gara del campionato mondiale Superbike; a vincere fu l'equipaggio formato da Rolf Biland e Kurt Waltisperg.\nClasse sidecar.\nI campioni in carica Rolf Biland-Kurt Waltisperg dominano la gara distanziando notevolmente tutti gli altri equipaggi. Alle loro spalle salgono sul podio Steve Abbott-Julian Tailford e i fratelli G\u00fcdel; 14\u00ba posto per Steve Webster-Gavin Simmons, rallentati da problemi tecnici.\nIn classifica Biland si porta in testa con 45 punti, davanti ad Abbott a 30 e a Webster a 27. "}
{"id": "3952597", "revid": "599013", "url": "https://it.wikipedia.org/wiki?curid=3952597", "title": "Gnomismo", "text": "Il termine Gnomismo, e il sostantivo gnomo, possono avere diversi significati:\nMedicina.\nNanismo, problema legato alla crescita\nLetteratura.\nPoesia gnomica, genere caratterizzato dal forte senso morale\nMagia.\nGnomo, personaggi fiabeschi\nVideogiochi.\nGnomi, protagonisti soprattutto di Giochi di Ruolo"}
{"id": "3952599", "revid": "767487", "url": "https://it.wikipedia.org/wiki?curid=3952599", "title": "Mark Smith (cestista)", "text": "Carriera.\nEsce dall'Universit\u00e0 dell'Illinois nel 1981. Nello stesso anno viene selezionato dai Milwaukee Bucks al draft NBA 1981 (3\u00ba giro, 67\u00aa chiamata) ma non colleziona alcuna presenza in NBA.\nNel 1982 \u00e8 di scena in Uruguay con la canotta del Col\u00f3n, polisportiva della capitale Montevideo. La stagione 1983-84 \u00e8 invece disputata nella lega professionistica CBA, con la franchigia dei Puerto Rico Coquis.\nIl 1984 \u00e8 l'anno dell'approdo a Napoli, dove resta un anno prima di passare al Barcellona: con la squadra catalana vince una Coppa delle Coppe in campo europeo, poi torna nel capoluogo partenopeo per un'altra stagione con la formazione napoletana che nel frattempo era retrocessa in Serie A2.\nRimane in A2 anche nei tre anni seguenti, tutti giocati con i colori del Basket Rimini, fino a quando il club adriatico non retrocedette in Serie B1 nel 1990. In una partita del maggio 1989 \u00e8 stato capace di tirare con il 12/12 da due (in Fantoni Udine-Marr Rimini 97-101).\nNel corso della sua carriera ha giocato anche nei campionati di Filippine e Belgio.\nSmith mor\u00ec nella sua citt\u00e0 natale, Peoria, a soli 41 anni di et\u00e0. Soffriva gi\u00e0 di problemi ad alcuni organi interni, causati anche dall'uso di alcol e altre sostanze."}
{"id": "3952600", "revid": "599013", "url": "https://it.wikipedia.org/wiki?curid=3952600", "title": "Jurij Nyrkov", "text": ""}
{"id": "3952601", "revid": "461603", "url": "https://it.wikipedia.org/wiki?curid=3952601", "title": "Yuri Nyrkov", "text": ""}
{"id": "3952603", "revid": "830939", "url": "https://it.wikipedia.org/wiki?curid=3952603", "title": "Frank Farrington", "text": "Biografia.\nNato a Brixton, in Inghilterra, fu un attore del cinema muto. Nella sua carriera, durata dal 1911 al 1924, gir\u00f2 venticinque film."}
{"id": "3952604", "revid": "97600180", "url": "https://it.wikipedia.org/wiki?curid=3952604", "title": "Penisola di Corea", "text": ""}
{"id": "3952607", "revid": "287204", "url": "https://it.wikipedia.org/wiki?curid=3952607", "title": "Regno di Corea", "text": ""}
{"id": "3952613", "revid": "767487", "url": "https://it.wikipedia.org/wiki?curid=3952613", "title": "Jonathan ben Uzziel", "text": "Si dice che abbia scritto anche un libro di Cabala noto come \"Megadnim\". Gli venne anche erroneamente attribuito il Targum Yerushalmi, che perci\u00f2 \u00e8 chiamato anche Targum Pseudo-Jonathan.\nFu uno degli 80 \"tannaim\" che studiarono sotto la guida di Hillel il Vecchio. Il Talmud (Sukkah 28a) narra che, mentre era profondamente assorto negli studi della Torah, se un uccello gli volava sopra il capo veniva istantaneamente bruciato (forse una metafora che indicava l'impossibilit\u00e0 degli altri studiosi di contraddirlo nelle sue interpretazioni; Rashi suggerisce che gli angeli [Malachei HaShareis] ne erano responsabili, poich\u00e9 si dilettavano nell'udire le sue parole).\nLa sua tomba si trova ad Amuka, in Galilea vicino a Safad (Israele).\nTradizionalmente, scapoli e nubili visitano tale luogo per pregare di accasarsi; visitare le tomba \u00e8 quindi considerata una \"Segula\" (rimedio propizio) per accasarsi entro l'anno."}
{"id": "3952615", "revid": "1924342", "url": "https://it.wikipedia.org/wiki?curid=3952615", "title": "Kazaky", "text": "I Kazaky sono una boy band ucraina, nata a Kiev nel 2010, formata da cinque ballerini professionisti. Il gruppo \u00e8 conosciuto principalmente per le coreografie omoerotiche, eseguite principalmente su tacchi a spillo.\nLa parola Kazaky \u00e8 una variazione del termine significante \"cosacchi\" in ucraino (\"\u041a\u043e\u0437\u0430\u043a\u0438\", \"Kozaky\") e in russo (\"\u041a\u0430\u0437\u0430\u043a\u0438\", \"Kazaki\").\nSebbene vi sia una pausa temporanea nel 2016, che i Kazaky annunciano sulla loro pagina ufficiale di Facebook, dopo tre anni d'inattivit\u00e0 decidono di riformare il gruppo, e nel 2019 viene pubblicato su YouTube il loro primo singolo dopo oltre tre anni. Il nuovo videoclip vede la partecipazione dei neo membri Vlad Koval e Evgeny Goncharenko.\nStoria.\n2010-11: Formazione e pubblicazione singoli.\nI Kazaky si sono formati nel 2010, nati da un'idea del coreografo e ballerino Oleg Zhezhel. Inizialmente il gruppo era composto oltre che dal Zhezhel anche da Kyryll Fedorenko, Stas Pavlov, ai quali in seguito si unir\u00e0 anche Arthur Gasparyan.\nIl loro debutto \u00e8 avvenuto nel 2010 con il rilascio del primo singolo \"In The Middle\", grazie al quale hanno vinto il premio \"Breakthrough of the Year\" ai Myway Dance Awards dello stesso anno. Il video del singolo \u00e8 diventato virale su YouTube. Nei primi mesi del 2011, i Kazaky pubblicano il loro secondo singolo, \"Love\" diventato un successo commerciale ancora pi\u00f9 grande del loro precedente singolo con milioni di visualizzazioni del nuovo video su YouTube. Dopo sei mesi dal debutto i Kazaky hanno ricevuto decine di recensioni dai giornali internazionali pi\u00f9 famosi, come il New York Post, GQ, Billboard, DNA Magazine, Attitude, Dorian Magazine, Instinct, HONK!, L'Officiel, Los Angeles Times, The New York Times, GOSSIPS Japan ecc. lodando il loro stile audace ed eccentrico. I pi\u00f9 famosi designer Stefano Gabbana, Prabal Gurung, Francesco Scognamiglio, Nicola Formichetti, hanno mostrato il loro interesse per il progetto. Dopo essere stati notati dai fratelli stilisti Dan e Dean Caten, vengono invitati ad esibirsi per il marchio Dsquared\u00b2 al Fashion Show Life Ball e successivamente per la collezione Primavera/Estate 2012 Men`s Show per la settimana della moda di Milano. Nel luglio 2011 il gruppo intraprende un tour negli Stati Uniti, dove si esibiscono in vari club. Il 16 luglio presso il \"Providence Club\" di New York e il 17 luglio allo \"Score Night Club\" di Miami in Florida, presentando per la prima volta il singolo \"I'm Just A Dancer\". Nell'agosto 2011, Stas Pavlov lascia il gruppo e viene sostituito dall'italiano Francesco Borgato. A novembre 2011 ottengono una candidatura come migliori artisti ucraini agli MTV Europe Music Awards 2011, nel mese di dicembre invece rilasciano il singolo \"Time\".\n2012-13: \"The Hills Chronicles\" e \"I Like It\".\nNel 2012 la nuova formazione rilascia due singoli, \"Dance and Change\" e \"Last Night\" entrambi accompagnati dai video. A marzo appaiono come un cameo nel videoclip di \"Girl Gone Wild\" di Madonna e successivamente il 22 ottobre rilasciano il loro primo album \"The Hills Chronicles.\" Il 26 febbraio del 2013 Borgato annuncia la separazione dal gruppo per intraprendere la carriera da solista e il vecchio componente del gruppo Stas Pavlov ritorna subito dopo nella formazione in tempo per il rilascio del nuovo singolo e video \"Crazy Law\" il 4 marzo del 2013. Il singolo fa parte del nuovo album del gruppo \"I Like It\" creato per essere rilasciato in due parti. La prima parte \u00e8 stata presentata il 9 giugno 2013 mentre la seconda il 12 dicembre, i singoli estratti dall'album sono stati \"Touch Me\" e quello promozionale \"Doesn't Matter\".\nNel dicembre del 2013 il fondatore Zhezhel ha annunciato, sulla pagina Facebook ufficiale, che non si sarebbe pi\u00f9 esibito lasciando il gruppo come un trio, continuando comunque a creare la musica e le coreografie per i Kazaky, ribadendo che non avrebbe abbandonato.\n2014\u201316: Abbandono di Pavlov, nuovi singoli e pausa del gruppo.\nNel 2014, escono i seguenti singoli \"The Sun\", \"Magic Pie\" e \"Pulse\" il cui video \u00e8 stato diretto da Radislav Lukin, e il singolo promozionale \"Horizon\". Il 29 settembre, 2014, i Kazaky partecipano al singolo \"Strange Moves\" del gruppo ucraino The Hardkiss, nel video si vede anche la collaborazione di Oleg Zhezhel assieme ai suoi compagni. Sempre nel 2014, Stas Pavlov abbandona nuovamente il gruppo, e viene presto sostituito dal nuovo ballerino Artemy Lazarev. Il 22 gennaio 2015 viene pubblicato il singolo e il video di \"What You Gonna Do\". Del 2015 spiccano altri brani eccezionali e di gran successo come \"Milk-Choc\" e \"Your Style.\" pubblicati rispettivamente a il 26 giugno e il 22 novembre.\nNel giugno 2016 i Kazaky annunciarono sulla loro pagina ufficiale di Facebook che il gruppo si sarebbe sciolto e che ognuno avrebbe proseguito la propria carriera in modo indipendente; essi paragonarono l'interruzione dell'attivit\u00e0 della band all'esplosione di una supernova dicendo: \"Il momento sta arrivando e qualcosa ci sta dividendo e moltiplicando per nuove ragioni\".\n2019-presente: Ritorno e pubblicazione dei nuovi singoli.\nNel 2019, malgrado il periodo di pausa annunciato nell'estate del 2016, la boy band decide di riformarsi e performare per un nuovo video. Sorprendentemente i Kazaky pubblicano il loro primo singolo il 24 giugno 2019, dopo oltre tre anni di inattivit\u00e0, dal titolo \"Push.\" Nel videoclip compaiono oltre ad Artur Gaspar, Kyryll Fedorenko e Artemy Lazarev anche due nuovi membri. Nei commenti del loro video su YouTube i Kazaky postano un messaggio di ringraziamento per il sostegno e l'affetto dei fan che hanno contribuito alla crescita e fama del gruppo, aggiungendo inoltre che avrebbero rilasciato altri singoli. Vengono pubblicati successivamente \"Inside My Body, Hands Up e We Should Be Like No One Else.\"\nFormazione.\nEx membri"}
{"id": "3952618", "revid": "88740", "url": "https://it.wikipedia.org/wiki?curid=3952618", "title": "Park", "text": ""}
{"id": "3952620", "revid": "15756", "url": "https://it.wikipedia.org/wiki?curid=3952620", "title": "Sora no iro, mizu no iro", "text": ", conosciuta anche come , \u00e8 una visual novel eroge giapponese sviluppata e pubblicata per PC da Ciel, uscita il 25 giugno 2004.\nTale videogioco \u00e8 stato successivamente adattato in una serie di OAV composta da 2 episodi usciti rispettivamente il 28 luglio 2006 e il 27 giugno 2008.\nIn Italia sia il videogioco che i due OAV sono inediti."}
{"id": "3952621", "revid": "287204", "url": "https://it.wikipedia.org/wiki?curid=3952621", "title": "Tre Valli Varesine 2006", "text": "La Tre Valli Varesine 2006, ottantaseiesima edizione della corsa e valida come evento dell'UCI Europe Tour 2006 categoria 1.HC, si svolse il 15 agosto 2006 su un percorso di 199\u00a0km. La vittoria fu appannaggio dell'italiano Stefano Garzelli, che complet\u00f2 il percorso in 5h19'15\", precedendo i connazionali Rinaldo Nocentini e Raffaele Ferrara.\nSul traguardo di Campione d'Italia 74 ciclisti, sui 126 partiti da Varese, portarono a termine la competizione."}
{"id": "3952622", "revid": "15756", "url": "https://it.wikipedia.org/wiki?curid=3952622", "title": "The Lion's Roar", "text": "The Lion's Roar \u00e8 il secondo album del duo folk svedese First Aid Kit, pubblicato nel 2012 per la Wichita Records.\nL'album \u00e8 stato anticipato dal singolo \"omonimo\" pubblicato nel 2011, successivamente \u00e8 stato estratto un secondo singolo: \"Emmylou\", tributo alla cantante country statunitense Emmylou Harris.\nL'album, prodotto da Mike Mogis dei Bright Eyes e che suona in alcuni brani, ha rappresentato per il duo un passo in avanti rispetto al precedente, vi \u00e8 una maggiore influenza del folk e soprattutto del country.\nTracce.\nI brani sono cantati da Klara e Johanna S\u00f6derberg, solo in King of the World una strofa viene cantata da Conor Oberst dei Bright Eyes."}
{"id": "3952632", "revid": "716642", "url": "https://it.wikipedia.org/wiki?curid=3952632", "title": "Kieran Murtagh", "text": "Carriera.\nNazionale.\nTra il 2010 ed il 2016 ha totalizzato complessivamente 21 presenze e 5 reti con la nazionale antiguo-barbudana."}
{"id": "3952633", "revid": "461603", "url": "https://it.wikipedia.org/wiki?curid=3952633", "title": "Keiran Murtagh", "text": ""}
{"id": "3952640", "revid": "76963", "url": "https://it.wikipedia.org/wiki?curid=3952640", "title": "Alicia Brandet", "text": "Biografia.\nDi origini statunitensi, ha al suo attivo poco pi\u00f9 di una quindicina di film girati nell'arco di una manciata di anni, fra il 1963 ed il 1970.\nHa interpretato essenzialmente film commedia \"balneari\" della commedia all'italiana, musicarelli, b-movie, film a episodi in cui interpretava il ruolo della seducente bellezza nordica."}
{"id": "3952645", "revid": "28592", "url": "https://it.wikipedia.org/wiki?curid=3952645", "title": "Leonor Telles de Menezes", "text": ""}
{"id": "3952647", "revid": "28592", "url": "https://it.wikipedia.org/wiki?curid=3952647", "title": "Colonia spagnola", "text": ""}
{"id": "3952648", "revid": "767487", "url": "https://it.wikipedia.org/wiki?curid=3952648", "title": "Frank Hannon", "text": " Celebri suoi brani quali: \"Love Song\", \"Modern Day Cowboy\", \"Hang Tough\".\nBiografia.\nHa iniziato a suonare la chitarra a 10 anni e si \u00e8 unito ai Tesla all'et\u00e0 di 19 anni ma prima di ci\u00f2 ha collaborato anche con altri artisti.\nHannon ha formato il gruppo Moon Dog Mane, con il quale nel 1998 ha inciso un album. Nel 2005 ha pubblicato \"Guitarz from Marz\", il suo primo album solista.\nFrank Hannon ha creato l'etichetta indipendente Record RedHawk.\nStrumentazione.\nI modelli di chitarra che usa sono spesso Gibson come la Sg, ES 335, Les Paul ma usa anche modelli Fender infatti in alcuni video musicali e live lo vediamo con una Telecaster rosa e in qualche video musicale \u00e8 apparso con delle Stratocaster.\nLe testate che usa sono la Marshall 100watt JVM410 e la Marshall JCM 900 4100 Head come cassa usa spesso la Marshall 1960AX Angled e 1960BX straight 4x12 cabs."}
{"id": "3952649", "revid": "287204", "url": "https://it.wikipedia.org/wiki?curid=3952649", "title": "Tre Valli Varesine 2005", "text": "La Tre Valli Varesine 2005, ottantacinquesima edizione della corsa, si svolse il 16 agosto 2005 su un percorso di 192,9\u00a0km. La vittoria fu appannaggio dell'italiano Stefano Garzelli, che complet\u00f2 il percorso in 5h01'01\", precedendo i connazionali Lorenzo Bernucci e Damiano Cunego.\nSul traguardo di Campione d'Italia 61 ciclisti, sui 121 partiti da Varese, portarono a termine la competizione."}
{"id": "3952651", "revid": "1442080", "url": "https://it.wikipedia.org/wiki?curid=3952651", "title": "ITF Women's Circuit S\u00e3o Paulo 2001 - Doppio", "text": "Il doppio del torneo di tennis ITF Women's Circuit S\u00e3o Paulo 2001, facente parte della categoria ITF Women's Circuit, ha avuto come vincitrici Il tabellone di doppio dell'ITF Women's Circuit S\u00e3o Paulo 2001, torneo di tennis che faceva parte del circuito ITF Women's Circuit nell'ambito dell'ITF Women's Circuit 2001, \u00e8 stato vinto da Clarisa Fern\u00e1ndez e Romina Ottoboni (tds n. 2). In finale hanno sconfitto la coppia formata da Miriam D'Agostini e Vanessa Menga (tds n. 1) con il punteggio di 6-1, 7-66."}
{"id": "3952655", "revid": "767487", "url": "https://it.wikipedia.org/wiki?curid=3952655", "title": "Emmanuel Imorou", "text": ""}
{"id": "3952660", "revid": "287204", "url": "https://it.wikipedia.org/wiki?curid=3952660", "title": "Architettura neoclassica in Russia", "text": "Larchitettura neoclassica in Russia si svilupp\u00f2 a partire dalla seconda met\u00e0 del XVIII secolo specialmente dopo l'ascesa al trono di Caterina la Grande che il 28 giugno 1762 divenne imperatrice della Russia. L'architettura neoclassica si svilupp\u00f2 in numerose citt\u00e0 della Russia, prima fra tutte San Pietroburgo che durante il regno di Caterina II si trasform\u00f2 in una moderna capitale.\nIl periodo di Caterina II (1762-1796).\nAppartenente alla classe cosmopolita europea del XVIII secolo, Caterina II durante il suo lungo regno aveva fissato il tono della vita sociale e intellettuale russa. L'era cateriniana segn\u00f2 una svolta nell'istruzione della nobilt\u00e0, nell'arte e nella letteratura. Il francese divenne la lingua di corte e con la lingua arrivarono anche le idee dell'Illuminismo.\nGli inizi.\nNel 1762 l'imperatrice aveva ordinato la costruzione della reggia di Oranienbaum ed in quell'occasione Antonio Rinaldi aveva costruito la palazzina cinese (1762\u20131768) (un misto di elementi dell'architettura barocca, del classicismo e dell'architettura tradizionale cinese), ed il padiglione di Katalnaya Gorka, o detto anche delle \"montagne russe\" (1762-1774). In questo padiglione cilindrico da cui si dipartivano 3 ali, a cupola e con un arco di trionfo con la torre conclusa con una guglia, c'\u00e8 la ricerca di nuovi schemi compositivi.\nNel 1763 Caterina commission\u00f2 all'architetto francese Jean-Baptiste Michel Vallin de La Mothe ed al russo Aleksandr Filippovi\u010d Kokorinov la costruzione della nuova sede Accademia delle Belle Arti a San Pietroburgo. Il de La Mothe dal 1764 al 1775 realizz\u00f2 diverse architetture e nel 1766 divenne l'architetto di corte.\nL'Accademia dal 1764 fu diretta dal filantropo consigliere per l'istruzione di Caterina Ivan Beckoj. Sempre in quegli anni l'imperatrice ed il Betskoy, che era stato un assiduo patrocinatore di un sistema educativo pubblico in Russia, avevano concepito l'ambizioso progetto di realizzare un orfanotrofio a Mosca. Questo esperimento idealistico di stampo illuministico era mirato alla creazione del \"cittadino ideale\" attraverso il recupero di migliaia di orfani che avrebbero ricevuto una adeguata educazione. Il progetto dell'orfanotrofio fu affidato a Karl Blank il quale, formatosi alla scuola di Bartolomeo Rastrelli, fu l'architetto che aveva realizzato i primi palazzi neoclassici a Mosca, fra cui appunto l'orfanotrofio.\nGli anni 1770. I nuovi impulsi.\nNel 1773 l'imperatrice scrisse una lettera all'accademia di Francia annunciando un concorso in cui si chiedeva che degli architetti progettassero una casa in cui fossero presenti contemporaneamente forme delle antichit\u00e0 greche e romane. Due accademici francesi, Charles De Wailly e Charles-Louis Cl\u00e9risseau, inviarono dei loro disegni, ma questi non vennero accolti favorevolmente. Per cui Caterina nel 1778 dichiar\u00f2 di voler assumere due architetti italiani perch\u00e9 \"i francesi che abbiamo qui, sanno troppo e costruiscono case terribili, tutto perch\u00e9 sanno troppo\". Nel 1779 dette incarico al suo ministro, il barone Friedrich Melchior von Grimm, e a Johan Friedrich Reiffenstein, a quel tempo rappresentante a Roma dell'Accademia di Belle Arti di Pietroburgo di trovare i due architetti. Lo stesso anno gli architetti italiani, Giacomo Trombara (1742-1811) e Giacomo Quarenghi (1744-1812), arrivarono alla corte di Caterina.\nBen presto il neoclassicismo in Russia, che nella sua prima fase aveva attinto dalle idee dell'architettura francese della met\u00e0 del XVIII secolo, volger\u00e0 l'attenzione alle esperienze interpretative del palladianesimo, specialmente dell'Inghilterra e dell'Italia.\nGli anni 1780. Giacomo Quarenghi.\nSempre su invito degli agenti di Caterina, nel 1779 era arrivato a San Pietroburgo anche l'architetto scozzese Charles Cameron (1743-1812) che, come primo incarico, proprio nel Palazzo di Caterina a Carskoe Selo realizz\u00f2 la \"Galleria Cameron\"; fra il 1781 ed il 1796, fu la volta del Palazzo di Paolo I a Pavlovsk che, nella sua versione originaria, divenne uno dei primi esempi di villa palladiana costruito in Russia. Ma se il Cameron aveva avuto successo per lo sfoggio delle sue fantasiose policromie, gli eredi di Caterina Paolo e Maria gli imposero una assoluta sobriet\u00e0, cos\u00ec a Pavlovsk divenne preminente l'utilizzo del bianco e dell'oro. Tuttavia il Cameron non si seppe adeguare alle imposizioni del nuovo gusto, per cui gli fu preferito il Quarenghi.\nCaterina, come primo incarico, nel 1779 affid\u00f2 all'architetto bergamasco il compito di introdurre lo stile neoclassico nella reggia di Peterhof. L'intervento fu realizzato a sud-ovest del \"Parco Superiore\", dove fu realizzato il \"Parco Inglese\" ed al suo interno il \"Palazzo Inglese\", che divenne il modello a cui si ispireranno in Russia fino ai primi dell'Ottocento per le ville in campagna.\nIl Quarenghi, che in seguito divenne l'architetto ufficiale di Caterina II, tra il 1780 ed il 1785 trasform\u00f2 San Pietroburgo in una citt\u00e0 classica.\nFra il 1782 ed il 1785 realizz\u00f2 il Teatro dell'Ermitage il cui interno \u00e8 ispirato al Teatro Olimpico di Vicenza e per le decorazioni e i capitelli alle rovine del Teatro di Pompeo.\nPi\u00f9 tardi, sempre nel grande complesso dell'Ermitage, fra il 1787-1792 progetter\u00e0 e realizzer\u00e0 un ambiente che era la copia esatta delle logge vaticane dove furono collocate le copie dei disegni dei soffitti delle Logge di Raffaello. Che, gi\u00e0 dal 1778, erano state commissionate dall'imperatrice al von Grimm che scrisse al Reiffenstein affinch\u00e9 facesse riprodurre a Roma le copie delle volte a grandezza naturale; gli encausti furono realizzati da Cristoforo Unterperger.\nNel 1783 progetta il Palazzo della Banca di Stato lungo il Canale Griboedov, vista l'importanza dell'edificio, l'autore conferisce al complesso monumentale un aspetto maestoso, con la planimetria a ferro di cavallo, collegata nella parte concava, con gallerie aperte.\nDiverso fu l'atteggiamento dell'architetto nella pi\u00f9 sobria Accademia delle Scienze (1783-1789) dove l'esterno, privo di ornamenti, \u00e8 marcato da un pesante portico in ordine ionico e all'interno le eleganti proporzioni e la solennit\u00e0 degli spazi ricordano il gusto dell'antica Roma. \nSempre in quegli anni Quarenghi si era anche occupato, dopo gli interventi dell'architetto russo Karl Blank e di Francesco Camporesi, di completare il Palazzo di Caterina a Mosca (1790-1797).\nQuarenghi aveva realizzato numerosi palazzi e port\u00f2 in auge un originale stile monumentale, d'ispirazione palladiana, che fu di riferimento per molti architetti che operavano in Russia, fra questi Ivan Starov che, per il principe Pot\u00ebmkin, uomo politico favorito dell'Imperatrice, realizz\u00f2 il Palazzo di Tauride (1783 - 1789). Il palazzo, composto da un corpo centrale e da due ali attigue completate da padiglioni laterali, in perfetta adesione alla tipologia della villa palladiana divenne riferimento per molte altre costruzioni patrizie. Lo stesso valse per il poliedrico Nikolaj L'vov il quale, fra le altre cose aveva tradotto i \"I quattro libri dell'architettura\" del Palladio, aveva realizzato la chiesa della Trinit\u00e0 a San Pietroburgo (1785-1787) composta da una rotonda e da una torre campanaria piramidale.\nIl periodo di Paolo I (1796-1801).\nAlla morte di Caterina fu nominato imperatore il figlio Paolo; ma questi che, durante il suo breve regno, aveva mostrato segni di squilibrio mentale, non dur\u00f2 a lungo. Le sue riforme avevano limitato i diritti della nobilt\u00e0 e nel 1801 fu assassinato da un gruppo di cospiratori, fra cui il figlio erede al trono Alessandro.\nLa pi\u00f9 notevole delle innovazioni \u00e8 stato il cambio del gusto di cui il massimo esempio si \u00e8 concretizzato nella cura degli interni della reggia di Pavlovsk, che i sovrani avevano scelto come abitazione. La consorte dell'imperatore Maria Feodorovna aveva cercato di introdurre nella sua dimora le raffinatezze che aveva conosciuto in una sua visita in Francia del 1782 Questa si manifesta nelle decorazioni e soprattutto negli arredi; la stessa imperatrice si dilettava a realizzare oggetti d'avorio, d'ambra e di bronzo. Nel palazzo fra le cose pi\u00f9 notevoli vi sono alcune sculture romane e una veduta della Villa Aldobrandini di Jakob Philipp Hackert.\nIl periodo di Alessandro I (1801-1825). Lo stile impero russo.\nLa moda del Neoclassico che era cominciata con la grande Caterina giunse al suo culmine con Alessandro I.\nIl palazzo della Borsa di San Pietroburgo, disegnato dal francese Thomas de Thomone e costruito fra il 1805 ed 1810, \u00e8 un rilevante esempio di architettura neogreca ispirata al Tempio di Era di Paestum; nel 1811 furono inoltre erette delle colonne rostrali.\nSempre in questo periodo si affermarono anche Andrej Voronikhin che progett\u00f2 la Cattedrale di Kazan e Andrejan Zacharov con il Palazzo dell'Ammiragliato (1806-1823), dove riecheggiano le proporzioni in grande scala di Boull\u00e9e, ma che risente degli influssi dell'Acad\u00e9mie royale d'architecture di Parigi rifondata nell'\u00c9cole des Beaux-Arts, cos\u00ec come la Cattedrale di Sant'Isacco di Auguste de Montferrand (il cui disegno si basa sul Pantheon parigino); pi\u00f9 vicine alla monumentalit\u00e0 romana furono invece le architetture di Carlo Rossi (ad esempio il Palazzo del Senato e il Palazzo Michajlovskij).\nLa formazione dello stile impero in Russia.\nNella formazione dello stile impero in Russia il ruolo determinante fu giocato da Mosca, questo a causa della necessit\u00e0 della ricostruzione della citt\u00e0 a seguito dell'incendio del 1812. A Mosca furono ricostruite migliaia di abitazioni e numerosi palazzi rappresentativi: molto attivi nella ricostruzione furono Domenico Gilardi che, tra le altre cose ricostru\u00ec la sede dell'Universit\u00e0 statale di Mosca (1817-18), e Giuseppe Bove che fu suo collaboratore ed in seguito diresse l\"'Ufficio di stato per la ricostruzione di Mosca\" e che realizz\u00f2 il Primo Ospedale Municipale e nel 1820 progett\u00f2, modificando il progetto di Andrei Mikhailov, il Teatro Bol'\u0161oj.\nIl contributo di Carlo Rossi.\nMa l'architetto che caratterizz\u00f2 pi\u00f9 di ogni altro questo periodo fu l'architetto italiano Carlo Rossi le cui opere furono l'ultima grande espressione del neoclassico in Russia. Dal 1816 fece parte del \"Comitato di sorveglianza delle opere pubbliche e private\" istituito dallo zar Alessandro I. La prima realizzazione, improntata alla grandiosit\u00e0 dello spazio e della forma, fu il Palazzo Michajlovskij (1817-1825 per il granduca Michail Pavlovi\u010d Romanov, fratello dello zar. Il palazzo segue uno schema palladiano ma il linguaggio \u00e8 quello del neoclassico. Altra grande realizzazione fu la sistemazione della Piazza del Palazzo e la costruzione del Palazzo dello Stato Maggiore un immenso edificio a esedra, aperto al centro da un gigantesco arco trionfale.\nDal 1828 al 1832 Rossi fu impegnato in un progetto ancora pi\u00f9 grandioso, la realizzazione del Teatro Aleksandrinskij con l'omonima via."}
{"id": "3952661", "revid": "767487", "url": "https://it.wikipedia.org/wiki?curid=3952661", "title": "The Man Who Fights Alone", "text": "The Man Who Fights Alone \u00e8 un film muto del 1924 diretto da Wallace Worsley. Basato sul romanzo \"The Miracle of Hate\", il film fu interpretato da William Farnum, Lois Wilson, Edward Everett Horton e Lionel Belmore.\nTrama.\nDopo essere stato colpito dalla paralisi, l'ingegnere John Marble sta pensando al suicidio, convinto anche che la moglie lo tradisca con il suo miglior amico, Bob Alten. Sar\u00e0 un nuovo trauma a riportarlo alla guarigione: vedendo la moglie e il figlio in pericolo su un ponte che sta per crollare, John recupera le forze e li salva. Scoprir\u00e0 che i suoi sospetti erano infondati e che la moglie gli \u00e8 stata sempre fedele.\nProduzione.\nIl film fu prodotto dalla Famous Players-Lasky Corporation. Venne girato a Ben Lomond, in California.\nDistribuzione.\nDistribuito dalla Paramount Pictures, il film usc\u00ec nelle sale cinematografiche statunitensi il 15 settembre 1924."}
{"id": "3952662", "revid": "767487", "url": "https://it.wikipedia.org/wiki?curid=3952662", "title": "Kony 2012", "text": "Kony 2012 \u00e8 un documentario del 2012 creato dall'organizzazione Invisible Children di Jason Russell allo scopo di promuovere una campagna umanitaria che ha l'obiettivo di far catturare il criminale di guerra ugandese Joseph Kony.\nIl documentario, caricato per la prima volta su YouTube il 5 marzo 2012, si \u00e8 diffuso in maniera virale sul web, tanto da raggiungere oltre cento milioni di visualizzazioni in poco pi\u00f9 di un mese.\nAlcune celebrit\u00e0, tra cui Kim Kardashian, Nicki Minaj, Rihanna e Taylor Swift, hanno dichiarato il loro supporto alla campagna, che prevedeva un maxi-evento nella notte tra venerd\u00ec 20 aprile e sabato 21 aprile 2012, quando tutti gli aderenti avrebbero dovuto affiggere manifesti per pubblicizzarla; Invisible Children ha inoltre provveduto a vendere online poster, braccialetti e adesivi per \"rendere Kony famoso\".\nSinossi.\nIl documentario racconta i progetti e gli sforzi dell'organizzazione Invisible Children per far s\u00ec che il criminale di guerra ugandese Joseph Kony venga arrestato; in esso vengono descritte le tattiche di guerriglia dell'esercito di Kony (Esercito di Resistenza del Signore) e le regioni in cui opera (Uganda, Congo e Sud Sudan).\nUna delle personalit\u00e0 principali attorno a cui ruota il documentario \u00e8 Jacob, un ragazzo ugandese il cui fratello \u00e8 stato ucciso dall'esercito di Kony e a cui Jason Russell, fondatore di Invisible Children, ha promesso di fermare il sanguinario criminale.\nSupporto.\nLa campagna umanitaria promossa da Invisible Children si \u00e8 impegnata a selezionare un gruppo di venti celebrit\u00e0 e dodici politici che potessero aiutare a sensibilizzare l'opinione pubblica sui crimini di guerra di Joseph Kony; tra le celebrit\u00e0 vi sono Angelina Jolie, George Clooney, Paul Hewson e Ryan Seacrest, mentre tra i politici figurano Condoleezza Rice, George W. Bush e John Kerry.\nNel documentario viene anche mostrata la lettera con cui l'allora presidente degli Stati Uniti, Barack Obama, comunica la decisione di stanziare un piccolo contingente militare in Uganda per proteggere la popolazione civile dai ribelli guidati da Kony.\nCritiche.\nIl documentario non \u00e8 stato esente da critiche, che ne hanno evidenziato alcune inesattezze:"}
{"id": "3952667", "revid": "201167", "url": "https://it.wikipedia.org/wiki?curid=3952667", "title": "Atys (re)", "text": "Atys (indicato da Dionigi di Alicarnasso come Capeto, in latino Capetus) \u00e8, secondo la mitologia romana, il sesto dei mitologici re albani, figlio di Alba e padre di Capys. Sempre secondo la mitologia, il suo regno dur\u00f2 26 anni. e probabilmente tra il 991 a.C. ed il 965 a.C..\nLa tradizione vuole che da Atys discenda la Gens Atia, che diede i natali alla madre di Augusto e ad altri illustri uomini romani."}
{"id": "3952670", "revid": "174925", "url": "https://it.wikipedia.org/wiki?curid=3952670", "title": "Targum Jonathan", "text": "Targum Jonathan (ebraico:\u05ea\u05e8\u05d2\u05d5\u05dd \u05d9\u05d5\u05e0\u05ea\u05df \u05d1\u05df \u05e2\u05d5\u05d6\u05d9\u05d0\u05dc) - conosciuto anche come Targum Yonasan/Yonatan \u00e8 il targum orientale (babilonese) ufficiale per i Nevi\u00ecm. le sue origini per\u00f2 sono occidentali, cio\u00e8 dalla Terra di Israele, e la tradizione talmudica indica come suo autore Jonathan ben Uzziel. Il suo stile \u00e8 molto simile a quello del \"Targum Onkelos\", sebbene a volte sembri parafrasarlo liberamente.\nLa lingua del \"Targum Jonathan\" \u00e8 l'aramaico.\nIn tempi talmudici e nella comunit\u00e0 ebraiche yemenite il Targum Jonathan veniva letto come una traduzione verso per verso in alternanza con i versi ebraici della \"haftarah\" in sinagoga. Quindi, quando il Talmud afferma che \"una persona deve completare le sue porzioni di Scrittura insieme alla comunit\u00e0, leggendo la Scrittura due volte e il \"targum\" una volta\" (Berakhot 8a-b), il passo si riferirebbe al Targum Jonathan (e anche al \"Targum Onkelos\" sulla Torah)."}
{"id": "3952671", "revid": "461603", "url": "https://it.wikipedia.org/wiki?curid=3952671", "title": "Pandurii T\u00e2rgu Jiu", "text": ""}
{"id": "3952677", "revid": "717966", "url": "https://it.wikipedia.org/wiki?curid=3952677", "title": "Targum Yonathan ben Uzziel", "text": ""}
{"id": "3952678", "revid": "717966", "url": "https://it.wikipedia.org/wiki?curid=3952678", "title": "Targum Ben Uzziel", "text": ""}
{"id": "3952680", "revid": "717966", "url": "https://it.wikipedia.org/wiki?curid=3952680", "title": "Targum Yonasan", "text": ""}
{"id": "3952683", "revid": "717966", "url": "https://it.wikipedia.org/wiki?curid=3952683", "title": "Targum Yonatan", "text": ""}
{"id": "3952685", "revid": "767487", "url": "https://it.wikipedia.org/wiki?curid=3952685", "title": "Stefano Ricci (musicista)", "text": "Biografia.\nDiplomato in contrabbasso al conservatorio di Cesena, suona ed insegna anche basso elettrico.\nMusicista eclettico ed ironico, capace di passare dal punk al jazz contemporaneo,\nha all'attivo la partecipazione allo spettacolo dal titolo \"Il Vento\", con l'orchestra \"Musica in\ngioco\", diretta dal musicista compositore Bruno Tommaso. Il CD omonimo, registrato dal vivo nel 1996, \u00e8 stato prodotto da Ravenna Teatro in collaborazione con Europe Jazz Network.\nNel 1996 fonda con Andrea Costa, Gionata Costa,\nValentino Bianchi e John De Leo i Quintorigo, con i quali raggiunge la notoriet\u00e0 a\nlivello nazionale, soprattutto per la partecipazione al Festival di Sanremo 2001."}
{"id": "3952686", "revid": "1800218", "url": "https://it.wikipedia.org/wiki?curid=3952686", "title": "Stojan Vranje\u0161", "text": ""}
{"id": "3952687", "revid": "717966", "url": "https://it.wikipedia.org/wiki?curid=3952687", "title": "Yonatan ben Uzziel", "text": ""}
{"id": "3952688", "revid": "287204", "url": "https://it.wikipedia.org/wiki?curid=3952688", "title": "Stojan Vranjes", "text": ""}
{"id": "3952691", "revid": "574302", "url": "https://it.wikipedia.org/wiki?curid=3952691", "title": "Adelaide d'Asburgo-Lorena", "text": "Biografia.\nLa principessa Adelaide fu la seconda figlia dell'allora arciduca Carlo d'Austria e di sua moglie Zita di Borbone-Parma. Fu battezzata il 7 gennaio 1914 da Friedrich Gustav Piffl, il principe arcivescovo di Vienna. I suoi padrini sono stati l'arciduchessa Maria Josepha e il principe Sisto di Borbone-Parma.\nIl 21 novembre 1916 Carlo I divenne imperatore d'Austria e re d'Ungheria. Durante la prima guerra mondiale Adelaide accompagn\u00f2 spesso il fratello principe ereditario Otto e il padre nei viaggi per ispezionare le truppe austriache. Dopo la sconfitta dell'impero austro-ungarico suo padre fu costretto a rinunciare alla partecipazione negli affari dello Stato e successivamente l'impero fu smantellato, creando sulle sue ceneri diversi stati, fra i quali le repubbliche di Austria e d'Ungheria. Nel 1919 Adelaide e la sua famiglia furono mandati in esilio prima in Svizzera e in seguito in Portogallo, sull'isola di Madeira.\nIl 9 marzo 1922 Adelaide si rec\u00f2 col fratello Otto e il padre Carlo in citt\u00e0 per comprare giocattoli. Sulla via del ritorno furono avvolti da una nebbia gelida e il padre prese un raffreddore che poi svilupp\u00f2 in una polmonite, a causa della quale mor\u00ec il 1\u00ba aprile. Nel dicembre 1933 Adelaide divenne il primo membro della sua famiglia a mettere piede a Vienna dalla costituzione della repubblica, giungendovi in treno da Budapest. Adelaide frequent\u00f2 l'Universit\u00e0 di Lovanio, laureandosi nel 1938. Durante la Seconda Guerra Mondiale emigr\u00f2 con la maggior parte della sua famiglia negli Stati Uniti d'America per sfuggire ai nazisti. L'Arciduchessa Adelaide in seguito ritorn\u00f2 in Europa. Mor\u00ec nubile a P\u00f6cking in Baviera."}
{"id": "3952701", "revid": "1543377", "url": "https://it.wikipedia.org/wiki?curid=3952701", "title": "Civil Air Patrol", "text": "La Civil Air Patrol (CAP) (in italiano: \"Pattuglia Aerea Civile\") \u00e8 un'organizzazione statunitense non profit, con statuto emanato dal Congresso, a supporto federale, che opera come ausiliare ufficiale dell'United States Air Force (USAF). La CAP \u00e8 un ente volontario focalizzato sull'aviazione che annovera persone delle pi\u00f9 diverse estrazioni, stili di vita, occupazioni.\nPersegue tre fondamentali missioni affidatele dal Congresso: servizi di emergenza (tra cui le operazioni di ricerca e salvataggio, aeree e terrestri) anche in caso di disastro; educazione aerospaziale per i giovani ed il grande pubblico; programmi di cultura militare per i teenager. Inoltre, la CAP di recente \u00e8 stata incaricata di missioni di corriere e attinenti alla sicurezza interna \"(homeland security).\"\nLa CAP compie altres\u00ec missioni in via primaria (non \u201cda ausiliare\u201c) per varie organizzazioni governative e private, tra cui le forze di polizia locali e la Croce Rossa Americana.\nLe attivit\u00e0 della CAP sono disciplinate, sul piano organico, dal \"Title 10\" dello United States Code, e sul piano degli scopi dal \"Title 36\" dello stesso complesso di norme. Bench\u00e9 siano ovvi e rilevanti i legami tra CAP e USAF, l'\"Air Patrol\" di cui trattiamo in questa voce non \u00e8 una componente di riserva militare per l'aviazione o per il governo federale in generale. Per questo stesso motivo, la CAP non va annoverata tra gli uniformed services e i suoi appartenenti sono volontari civili, non soggetti allo Uniform Code of Military Justice (istituto paragonabile al nostro ).\nGli affiliati alla CAP sono ripartiti tra \"cadetti\" (et\u00e0 dai 12 ai 20 anni) e \"membri anziani\" di almeno 18 anni. Ciascuno di questi due gruppi ha l'opportunit\u00e0 di partecipare ad una gran variet\u00e0 di compiti; il programma Cadetti contribuisce allo sviluppo del gruppo precedente con un percorso formativo strutturato ed un'organizzazione basata su organigramma e gradi dell'United States Air Force, mentre i membri pi\u00f9 anziani fungono da istruttori, supervisori ed operatori. Tutti i suoi componenti vestono l'uniforme quando svolgono il proprio servizio.\nIn ambito nazionale, la CAP \u00e8 un importante utilizzatore di aerei monomotore dell'aviazione generale, impiegati nell'esecuzione delle sue varie missioni, tra cui voli di orientamento per i cadetti e la potenzialit\u00e0 di fornire rilevanti servizi di emergenza. In conseguenza di queste vaste opportunit\u00e0 di volo, molti dei suoi volontari ottengono il brevetto di pilota.\nAl vertice dell'organizzazione ausiliaria gerarchica e militare si trova il \"National Headquarters\" (\"quartier generale nazionale\", con autorit\u00e0 sull'organizzazione nazionale), e subito sotto ci sono otto comandi regionali e 52 \"wings\" (stormi), ovvero uno per ciascuno stato federato, pi\u00f9 Washington D.C. e Porto Rico. Ciascun \"wing\" sovrintende ai singoli squadroni e gruppi che costituiscono l'unit\u00e0 operativa elementare dell'organizzazione.\nStoria.\nLa Civil Air Patrol fu concepita verso la fine degli anni 1930 dal paladino dell'aeronautica Gill Robb Wilson, che preconizzava le potenzialit\u00e0 dell'aviazione generale nell'integrare le operazioni delle forze armate USA. Con l'aiuto del sindaco di New York, Fiorello La Guardia, nel ruolo che poi avrebbe rivestito quale direttore dell'Office of Civilian Defense, fu istituita la CAP con l', firmato da La Guardia il primo dicembre 1941 e pubblicato l'8 dicembre 1941. Il maggior generale John F. Curry ricevette il relativo incarico di primo comandante nazionale.\nDurante la Seconda guerra mondiale, la CAP fu vista come un modo di usare le risorse dell'aviazione civile americana per assistere lo sforzo bellico, in alternativa alla via di terra. L'organizzazione intraprese molte missioni tra cui servizi di lotta antisommergibile, pattugliamento di frontiera e corriere. Nel corso dell'ultimo conflitto mondiale, il pattugliamento costiero eseguito dalla CAP determin\u00f2 missioni di volo per 24 milioni di miglia, in cui furono scoperti 173 U-Boot nemici, attaccati 57, colpiti 10 ed affondati due, sganciando un totale di 83 bombe e cariche di profondit\u00e0. Terminata la guerra, il bilancio dei caduti CAP fu di 64 vittime del dovere.\nNel dopoguerra, la CAP divenne l'ausiliare civile dell'United States Air Force, ed il suo statuto afferm\u00f2 che non sarebbe mai pi\u00f9 stata implicata in attivit\u00e0 di combattimento diretto, ma avrebbe assunto natura benefica. Nel corso degli anni, la CAP \u00e8 stata di volta in volta affidata alla \"supervisione\" di diversi organi USAF. Si tratt\u00f2 dell'allora esistente Continental Air Command nel 1959, nel 1968 il comando generale USAF del tempo \"(Headquarters Command,\" USAF) e nel 1976 la Air University (United States Air Force) (AU). Seguendo la riassegnazione dell'Air University come comando subordinato all'Air Education and Training Command (AETC) nel 1993, il coordinamento USAF sulla CAP \u00e8 articolato sull'AETC a livello 4-stelle, all'AU a livello 3-stelle, al \"Jeanne M. Holm Center for Officer Accessions and Citizen Development\" di AU a livello 1-stella, ad un reparto subordinato dell'Holm Center, \"Civil Air Patrol-U.S. Air Force,\" al livello di colonnello (O-6). Dal momento della sua fondazione, la CAP ha mantenuto la sua relazione con l'USAF, ed ha continuato le sue tre missioni affidate dal Congresso.\nMissioni.\nTre sono le missioni che il Congresso ha affidato alla CAP: servizi di emergenza, educazione aerospaziale ed il \"Cadet Program.\"\nServizi di emergenza.\nLa Civil Air Patrol copre parecchie aree di servizi di emergenza. Tra le principali categorie, missioni di ricerca e salvataggio, assistenza nei disastri, servizi umanitari e supporto dell'aeronautica. Altri servizi, come quelli di sicurezza nazionale ed azioni di contrasto del traffico di droga, stanno conquistando crescente importanza.\nLa CAP \u00e8 ben nota per le sue attivit\u00e0 di ricerca assieme alle operazioni di ricerca e salvataggio (in acronimo inglese SAR, \"search and rescue).\"\nLa Civil Air Patrol \u00e8 impegnata in tre quarti di tutte le missioni interne SAR dirette dall'United States Air Force Rescue Coordination Center presso la Tyndall Air Force Base (Florida). Fuori dagli Stati Uniti continentali, la CAP sostiene direttamente i Rescue coordination centres in Alaska, Hawaii, e Porto Rico. Alla CAP sono accreditati mediamente cento salvataggi di vite umane l'anno.\nLa Civil Air Patrol \u00e8 attiva nelle operazioni di soccorso nei disastri, specialmente in aree come la Florida, il Mississippi e la Louisiana che sono frequentemente colpiti da uragani. Gli equipaggi ed il personale di terra provvedono al trasporto di materiali ed autorit\u00e0, all'acquisizione di immagini aeree per aiutare i gestori dell'emergenza a stimare i danni, e compiono altres\u00ec donazioni di personale ed equipaggiamenti ad organizzazioni locali, statali e federali di assistenza nei disastri, nei periodi di necessit\u00e0. Nel 2004, diversi uragani colpirono la costa sudorientale dedli Stati Uniti, e la Florida riport\u00f2 i danni pi\u00f9 severi; la CAP ebbe un ruolo principale nel soccorso alle aree funestate.\nLa Civil Air Patrol svolge missioni di servizio umanitario, di solito in appoggio alla Croce Rossa. Equipaggi CAP trasportano inoltre materiali medici ad alta deperibilit\u00e0, come il sangue ed il tessuto umano, nei casi in cui altri mezzi di trasporto (ad esempio le ambulanze) non sono di uso pratico o possibile. Nell'immediatezza dei tragici attentati dell'11 settembre contro il World Trade Center di New York, tutti gli aeromobili dell'aviazione generale ricevettero l'ordine di atterrare e/o di non mettersi in volo, e quindi uno dei primi aerei che poterono sorvolare e fotografare \"Ground Zero\" fu un velivolo CAP.\nLa CAP svolge missioni di non-combattimento a supporto dell'USAF, tra cui la verifica dei danni (per esempio, dopo un attacco aereo su obiettivi avversari da parte delle unit\u00e0 combattenti americane), trasporto di autorit\u00e0, appoggio alle comunicazioni e rilievo aerofotometrico a bassa quota.\nCome organizzazione di servizio umanitario, la CAP assiste le agenzie federali, di stato e locali nella preparazione e nella reazione ad emergenze di sicurezza nazionale. In particolare, la flotta CAP \u00e8 impegnata in ruoli di \"red teaming\" nelle esercitazioni in cui i piloti USAF si addestrano ad intercettare aerei ostili sui cieli degli Stati Uniti continentali. Si fanno volare aerei della Civil Air Patrol nello spazio aereo ad accesso limitato in cui i piloti di F-16 Fighting Falcon e F-15 Eagle dell'aeronautica si allenano nelle intercettazioni ad alta velocit\u00e0.\nLa Croce Rossa, l'Esercito della Salvezza ed altre organizzazioni civili chiedono spesso agli aerei della Civil Air Patrol di trasportare risorse vitali come tecnici medici e farmaci. Tali istituzioni fanno spesso affidamento sulla CAP per garantire aerotrasporto sistematico e comunicazioni per le operazioni di soccorso nei disastri. La CAP assiste anche la United States Coast Guard e la United States Coast Guard Auxiliary.\nLa Civil Air Patrol coopera anche con U.S. Customs and Border Protection, Drug Enforcement Administration, e United States Forest Service nella guerra alla droga. Nel 2005, la CAP svolse pi\u00f9 di 12\u00a0000 ore di volo a sostegno di questa missione e port\u00f2 queste agenzie alla confisca di sostanze illegali stimate pi\u00f9 di 400 milioni di dollari.\nLa Civil Air Patrol impiega estesamente il sistema di aerofotografia speciale Airborne Real-time Cueing Hyperspectral Enhanced Reconnaissance (ARCHER), montato sul \"furgone volante\" Gippsland GA8. Il sistema \u00e8 in grado di valutare la firma spettrale rilasciata da certi oggetti, consentendo al sistema di identificare, ad esempio, un sospetto raccolto di marijuana.\nEducazione aerospaziale.\nL'\"Aerospace Education Program\" promuove attivit\u00e0 e didattica collegate all'aviazione per i suoi membri, tra cui corsi formali e progressivi su tutti gli aspetti dell'aviazione, comprese la fisica del volo, dinamica, storia ed applicazioni. Sono disponibili anche corsi che discutono l'esplorazione spaziale, le nuove tecnologie e le pi\u00f9 recenti acquisizioni aeronautiche. Vi sono inoltre programmi rivolti ai piloti CAP che intendano migliorare la propria preparazione tecnica, conseguendo particolari qualifiche riconosciute dalla Federal Aviation Administration.\nIl \"Cadet Program\" (che sar\u00e0 trattato \"infra\" in questa stessa voce) contiene anche un programma obbligatorio di cultura aerospaziale; per poter progredire, un cadetto deve affrontare una serie di corsi ed esami relativi all'aviazione. Le opportunit\u00e0 di istruzione tecnica per i cadetti spaziano anche dalle visite a musei alle National Cadet Special Activities, dai percorsi di orientamento militari e civili alle prolusioni di personalit\u00e0 ospiti.\nI membri \"senior\" possono approfondire la loro preparazione per mezzo del \"Senior Member Professional Development Program\". La CAP raccomanda a tali membri anziani di accrescere la propria cultura sull'aviazione e la relativa storia, ma questo impegno di erudizione non costituisce un obbligo. Il personale che completa l'\"Aerospace Education Program for Senior Members\" pu\u00f2 conseguire il Charles E. \"Chuck\" Yeager \"Aerospace Education Award\".\nCon l'ausilio di programmi estensivi, tra cui l'\"External Aerospace Education\", la CAP aiuta gli insegnanti nell'intento di integrare aviazione ed aerospazio nei loro corsi, sia organizzando seminari e fornendo materiale didattico, sia con il patrocinio del National Congress on Aviation and Space Education. I membri della CAP collaborano altres\u00ec con le comunit\u00e0 in cui vivono per la miglior gestione degli aeroporti e delle altre infrastrutture pertinenti all'aviazione, e diffondono la consapevolezza generale dell'utilit\u00e0 che deriva da tali infrastrutture. L'organizzazione coopera anche con altri gruppi, come i Boy Scouts of America, le Girl Scouts of the United States of America o la 4-H per soddisfare l'obiettivo educativo fissato dallo statuto del Congresso \u2014 \"incoraggiare e tutelare l'aviazione civile nelle comunit\u00e0 locali\".\nCadet Program.\nIl primo \"programma cadetti\" della CAP fu avviato durante la Seconda guerra mondiale come un mezzo per fornire l'addestramento per i futuri piloti. Da allora il programma ha vissuto fiorentemente, combinando l'aspetto \"Aerospace Education\" (trattato nella sezione precedente) con l'addestramento \"Leadership and Career\" (ossia quello per formare capi ed elementi che dovrebbero fare carriera in aviazione).\nOggi, i cadetti CAP sono quei membri che aderiscono in un'et\u00e0 tra 12 e 18 anni. Al compimento del diciottesimo anno, ciascun cadetto pu\u00f2 scegliere se acquisire lo status di \"Senior Member\" oppure rimanere cadetto sino ai 21 anni. I cadetti che entrano nelle forze armate devono passare tra i \"membri anziani\" quando iniziano il servizio attivo. I cadetti che entrano nella Guardia nazionale o nella Riserva possono rimanere cadetti finch\u00e9 non sono \"attivati\" per uno scopo diverso dall'addestramento.\nProgredendo negli studi contemplati dal programma, il cadetto consegue vari riconoscimenti per il superamento di specifici esami, classificati nelle due categorie \"Leadership\" e \"Aerospace Education.\" Le domande dei test derivano dai materiali di preparazione al corso distribuiti ai cadetti, ma il programma \u00e8 concepito anche per consentire ai cadetti di rivestire ruoli di crescente leadership attinenti ai quesiti che essi affrontano nei \"Leadership Studies.\"\nAnalogamente, il progredire dei cadetti nei gradi gerarchici riflette il percorso che essi compiono in quattro gradi di sviluppo. La prima fase (\"The Learning Phase,\" la fase di apprendimento) introduce i cadetti nel programma CAP, ed i cadetti che soddisfano tutti i requisiti ottengono il premio Wright Brothers. La seconda fase \"(The Leadership Phase)\" inizia ad attribuire pi\u00f9 responsabilit\u00e0 ai cadetti quali guide dei cadetti meno esperti. Il completamento della seconda fase d\u00e0 diritto al \"Billy Mitchel Award,\" e rende idonei a promozione avanzata nel caso si entri nelle forze armate. La terza fase \"(The Command Phase)\" pone i cadetti direttamente al comando di altri cadetti, consentendo per la prima volta a tali \"neo-comandanti\" di perseguire l'esecuzione, grazie alla cooperazione dei componenti di ciascuna squadra, di compiti assegnati. Chi supera la \"Command Phase\" riceve l'\"Amelia Earhart Award\". \"The Executive Phase\" \u00e8 l'ultima fase del programma cadetti, ed indirizza i cadetti sulle operazioni di un'intera unit\u00e0. Al completamento di quest'ultima fase \u00e8 associato l'\"Eaker Award.\" Il premio pi\u00f9 elevato che viene assegnato \u00e8 lo \"Spaatz Award,\" appannaggio di chi abbia superato un ampio esame cumulativo.\nQuando i cadetti progrediscono nel programma, sono collocati al comando dei cadetti di grado inferiore. Questo non significa che alcuni abbiano il pieno predominio sugli altri, ma invece ci si aspetta che istruiscano le classi e che gli uni siano mentori per gli altri. I membri \"senior,\"\ngli adulti del programma, giocano a loro volta un ruolo importante nell'orientare e valutare i cadetti. I numerosi premi, riconoscimenti ed opportunit\u00e0 a disposizione dei cadetti della Civil Air Patrol consentono loro di coltivare la loro attitudine al comando in un ambiente accademico e tollerante.\nLa Civil Air Patrol ha anche parecchi squadroni di cadetti dislocati nelle scuole medie. Lo \"School Enrichment Program\" (SEP) della CAP (gi\u00e0 conosciuto come \"Middle School Initiative)\" \u00e8 un programma pronto all'uso per insegnanti ed altri mentori che impartiscono addestramento alla leadership nell'ambito dei corsi di \"Aerospace Education.\" Gli studenti sono iniziati ai principi del volo, razzimodellismo ed anche leadership. Il programma SEP della CAP \u00e8 simile ad un programma Junior Reserve Officers' Training Corps. La CAP ha 47 unit\u00e0 distaccate presso classi di scuole medie di tutto il paese.\nAppartenenti.\nCon riferimento al 2011, la CAP ha 38\u00a0000 membri \"anziani\" \"(senior)\" e 26\u00a0000 cadetti in pi\u00f9 di 1600 unit\u00e0 locali sparse nei cinquanta stati, nel Distretto di Columbia, in Porto Rico e presso numerose installazioni USAF fuori dal territorio nazionale USA. I membri della CAP sono civili e non sono pagati dal Governo degli Stati Uniti per il servizio che svolgono. Al contrario, i membri sono assoggettati al pagamento di una quota annuale d'iscrizione, e devono ancora pagarsi le uniformi ed altre spese pertinenti.\nPossono essere membri \"anziani\" tutti i cittadini statunitensi, e gli stranieri residenti che superino le verifiche dell'FBI. Non esiste un'et\u00e0 massima, n\u00e9 limitazioni conseguenti a disabilit\u00e0 fisiche, in considerazione della gran variet\u00e0 di compiti che possono essere affidati a questi volontari. Possono essere cadetti le persone tra 12 e 18 anni che mantengono progressi scolastici soddisfacenti, secondo le indicazioni del comandante dell'unit\u00e0 di cadetti; compiuti i 18 anni, i cadetti possono diventare \"senior\" o rimanere nel \"Cadet Program\" fino ai 21 anni.\nIl motto della Civil Air Patrol, in cui si riconoscono tutti gli affiliati, \u00e8 \"Semper vigilans\", che in latino significa \"sempre vigilante\". Tutti i aderenti alla CAP sono obbligati per il fatto stesso di servire l'organizzazione a condividerne i valori costitutivi: integrit\u00e0, servizio volontario, eccellenza e rispetto.\nMembri \"anziani\".\nI membri \"senior\" sono quelli che hanno compiuto 21 anni, che sono entrati nella CAP per la prima volta superata l'et\u00e0 di 18 anni, oppure ex cadetti passati al programma dei membri \"anziani\". I membri \"anziani\" che hanno compiuto 21 anni possono aspirare ai gradi della classe Flight officer, ovvero (in ordine ascendente) \"Flight Officer,\" \"Technical Flight Officer,\" e \"Senior Flight Officer.\" Non c'\u00e8 alcuna et\u00e0 di pensionamento obbligatorio, cos\u00ec come non vi sono requisiti di idoneit\u00e0 fisica per chi desideri far parte della CAP.\nI membri possono ufficialmente congedarsi dalla CAP dopo vent'anni di servizio. Gli unici requisiti fisici che un ufficiale deve seguire sono la forma fisica e gli standard di peso prescritti per i membri che vestono le uniformi \"stile Air Force\" (questo non vale per i membri che scelgano di indossare le divise del \"taglio\" esclusivo per la Civil Air Patrol).\nI gradi fino a Lieutenant Colonel riflettono il progresso nell'addestramento e la maturit\u00e0 organizzativa, piuttosto che l'investitura di una formale potest\u00e0 di comando. Per tale motivo, non \u00e8 raro che vi siano membri \"anziani\" al comando di gruppi e squadroni in cui militano membri insigniti di grado superiore a quello del loro comandante funzionale. I membri delle United States Armed Forces, in servizio o in congedo (a prescindere dal fatto che vi avessero raggiunto l'et\u00e0 pensionabile), possono essere promossi direttamente al grado CAP equivalente al grado militare realmente ottenuto, sebbene alcuni scelgano di seguire le medesime regole che si applicano a chi non vanti un servizio pregresso. Tolti alcuni casi eccezionali, i membri anziani non ottengono il grado di colonnello CAP prima di avere la nomina a \"Wing Commander\" (comandante di stormo), la figura preposta all'amministrazione di tutti i reparti CAP di un intero stato.\nAi membri anziani \u00e8 offerto il programma facoltativo \"Senior Member Professional Development,\" cui \u00e8 consigliato partecipare. Il programma di sviluppo professionale consiste di cinque livelli, corrispondenti ai gradi da sottotenente a tenente colonnello. Ogni livello ha componenti di addestramento alla leadership, conoscenza dell'organizzazione, educazione aerospaziale oltre a sviluppo professionale nell'ambito di scelte \"Specialty Tracks\" (\"piste di specialit\u00e0\", letteralmente). Ci sono molte \"Specialty Tracks\" e sono progettate sia per sostenere l'organizzazione sia per dar modo ai membri anziani di mettere a frutto le abilit\u00e0 sviluppate nella specifica vita privata di ciascuno. Infatti, tra questi percorsi di crescita troviamo logistica, telecomunicazioni, i vari programmi per cadetti di cui abbiamo parlato in precedenza, le relazioni pubbliche militari, diritto, Business Administration, servizi d'emergenza, finanza e molto altro. Inoltre, taluni membri anziani in possesso di particolari abilitazioni professionali civili possono ricevere un grado in considerazione delle loro qualit\u00e0 professionali. Ne sono esempio i FAA \"Certified Flight Instructors\" (\"istruttori di volo certificati\"), avvocati, personale medico o infermieristico e ministri di culto, che spesso sono direttamente promossi tenente o capitano.\nMembri cadetti.\nIl programma cadetti della CAP \u00e8 un tradizionale programma militare di formazione, e (come abbiamo visto) \u00e8 una delle tre missioni principali della Civil Air Patrol. Tali cadetti indossano versioni modificate delle uniformi di aviazione, sono inquadrati con un analogo sistema di gradi, e praticano la cosiddetta cortesia militare. \u00c8 richiesto loro di conservare determinati standard di idoneit\u00e0 fisica, e vengono sottoposti ad esami che tendono ad accertare la loro preparazione in tema di arte del comando ed in materie aerospaziali, e valutare l'opportunit\u00e0 di promuoverli al grado superiore.\nConcetto.\nL'attuale \"CAP Cadet Program\" fu concepito da John V. \"Jack\" Sorenson che negli anni 1960 ricopriva la carica di \"Director of Aerospace Education\" (direttore dell'educazione aerospaziale) della Civil Air Patrol. Il programma, come abbiamo anticipato, si compone di quattro fasi \"(Learning, Leadership, Command,\" ed \"Executive),\" ciascuna suddivisa in vari \"traguardi\" \"(achievements).\" Gli \"achievements\" generalmente corrispondono ad avanzamenti di grado, laddove le fasi sono collegate a livelli di responsabilit\u00e0. Il programma cadetti opera a livello di unit\u00e0 locale (squadrone) con incontri settimanali ed attivit\u00e0 del week-end, ma ha anche eventi nazionali e (pertanto) assistiti dal competente \"wing,\" tra cui attivit\u00e0 estive e campi di durata settimanale o pluri-settimanale.\nA mano a mano che i cadetti progrediscono nel programma, sono anche maggiormente coinvolti nella responsabilit\u00e0 di programmazione, insegnamento, orientamento e comando di cadetti meno formati appartenenti alla loro medesima unit\u00e0. Sono anche chiamati ad assistere il \"Senior Staff\" (la \"squadra anziani\") nella messa in opera del programma cadetti. Non \u00e8 raro che un ufficiale-cadetto sia posto al comando di un accampamento che conta centinaia di cadetti pi\u00f9 giovani. I cadetti hanno varie possibilit\u00e0 di assumere sia ruoli di gregari sia di leader; possono detenere posizioni di guida nelle attivit\u00e0 di squadrone o di \"wing,\" e spesso partecipano alla programmazione di tali iniziative. I cadetti possono essere incaricati della conservazione di registri, del comando su altri cadetti, e di fungere da istruttori agli incontri settimanali e ad eventi settimanali o estivi. Il Congresso degli Stati Uniti afferm\u00f2 nel \"Recruiting, Retention, and Reservist Promotion Act of 2000\" che la CAP ed altri programmi affini \"forniscono significativi vantaggi alle Forze Armate, tra cui significativi vantaggi nelle pubbliche relazioni\".\nOrganizzazione.\nIl \"Cadet Program\" \u00e8 oggetto di supervisione ed amministrazione da parte dei membri anziani, che generalmente vi si specializzano. A livello di squadrone, la catena di comando del \"Cadet Commander\" (\"comandante dei cadetti\") passa attraverso il \"Deputy Commander for Cadets\" (\"vice comandante per i cadetti\") prima di raggiungere il comandante di squadrone. In tutti i livelli di comando superiori a quello di squadrone, ci sono posizioni di \"Director of Cadet Programs\" (\"direttore dei programmi cadetti\"). Oltre al vicecomandante, negli squadroni c'\u00e8 un \"Leadership Officer,\" (\"ufficiale addetto alla leadership\") membro anziano preposto agli aspetti militari del programma cadetti, come le uniformi, gli usi e le regole formali di condotta.\nI cadetti hanno una struttura gerarchica simile nei gradi a quella dei militari di truppa e degli ufficiali USAF, con esclusione degli ufficiali generali. Il grado di partenza \u00e8 \"Cadet Airman Basic,\" e le promozioni (come abbiamo gi\u00e0 detto) conseguono al raggiungimento di ciascun achievement. A differenza delle \"forze armate regolari\", in cui \u00e8 consentito entrare come ufficiale o come sottufficiale, un cadetto deve guadagnarsi ogni posizione della scala gerarchica se vuole raggiungere il titolo di \"Cadet Second Lieutenant.\" Per completare un \"achievement,\" un cadetto deve superare sia un test di efficienza fisica sia due prove scritte; una di leadership ed una di cultura aerospaziale. Fanno eccezione solo le promozioni a \"Cadet Airman\" ed a \"Cadet Staff Sergeant,\" che non hanno la prova \"aerospaziale\". Vi sono anche traguardi di \"carriera\" che richiedono un ulteriore test di competenza addestrativa.\nLe pietre miliari del \"Civil Air Patrol Cadet Program\" (peraltro gi\u00e0 ricordate in una precedente sezione) sono il \"Wright brothers Award,\" il \"General Billy Mitchell Award,\" l'\"Amelia Earhart Award,\" il \"General Ira C. Eaker Award\" ed il \"General Carl A. Spaatz Award.\" Alla data del 29 gennaio 2009, risultavano conferiti 1721 \"Spaatz Awards\" da quando (nel 1964) fu assegnato al cadetto Douglas Roach. Roach entr\u00f2 poi come militare di carriera in aeronautica, divenendo pilota della pattuglia acrobatica United States Air Force Thunderbirds.\nCiascuna di dette \"pietre miliari\" conferisce al cadetto insignito vari privilegi. Per aver conseguito il \"Mitchell Award\" ed il grado di \"Cadet Second Lieutenant,\" un cadetto ha i requisiti per la promozione alla posizione di Airman First Class (E-3) previo arruolamento nell'USAF. Un cadetto che abbia ricevuto l'\"Earhart Award\", sia stato promosso \"C/Capt\" ed abbia almeno 17 anni pu\u00f2 essere selezionato per partecipare all'International Air Cadet Exchange.\nSecondo il sito \"CAP Knowledgebase,\" la percentuale dei cadetti che ricevono questi fondamentali riconoscimenti \u00e8 stimata nei termini seguenti:\nI cadetti che tra i 18 ed i 20 anni scelgono di passare \"dalla parte dei senior\" ricevono il grado di \"Flight Officer\" (se il riconoscimento-cadetti pi\u00f9 elevato che avevano conseguito era il \"Mitchell), Technical Flight Officer\" (se erano arrivati all'\"Earhart)\" o \"Senior Flight Officer\" (per detentori dello \"Spaatz).\" Se il cadetto attende il ventunesimo anno, et\u00e0 in cui \u00e8 \"necessario\" passare al programma dei \"membri anziani\", ha titolo per ottenere la qualifica di \"Second Lieutenant\" (per chi aveva il \"Mitchell), First Lieutenant\" (quando il titolo era \"Earhart),\" o \"Captain\" (vantando uno \"Spaatz).\"\nAttivit\u00e0.\nI cadetti di et\u00e0 inferiore a 18 anni possono partecipare a voli orientativi su aeromobili della CAP, tra cui cinque alianti e vari aerei. A seconda della disponibilit\u00e0 momentanea degli aeromobili in dotazione, \u00e8 facolt\u00e0 del \"Wing Commander\" sostituire i voli su alianti con voli \"motorizzati\". I cadetti che hanno compiuti 18 anni possono anche prendere parte a voli orientativi militari ed alcuni \"wings\" della CAP hanno accademie dell'aria in cui i cadetti possono formarsi nel pilotaggio. Aviazione ed esercito organizzano spesso voli per i cadetti CAP su aerei da trasporto quali KC-10 Extender, C-130 Hercules e C-17 Globemaster III oppure, nel caso dell'esercito, elicotteri UH-60 Black Hawk e CH-47 Chinook.\nL'attivit\u00e0 principale per i cadetti CAP \u00e8 il campo estivo. \u00c8 tipicamente un evento che dura da una settimana a dieci giorni, in cui cadetti sono calati in un ambiente intenso, a struttura militare, simile per certi versi al \"Basic Military Training\" (BMT) per personale di truppa USAF, o alle prime settimane di addestramento della quarta classe dell'United States Air Force Academy (USAFA), al capo estivo dell'Air Force Reserve Officer Training Corps, all'Air Force Officer Training School (OTS) per ufficiali, che si imperniano su prove assai impegnative sul piano fisico e su quello mentale, con corsi ed attivit\u00e0 obbligatorie. Questi corsi comprendono l'educazione aerospaziale, organizzazione dell'aeronautica, programmi dei cadetti e riduzione della domanda di droga. Tra le attivit\u00e0 compaiono corsi in aula, allenamento fisico e addestramento formale. I campi si svolgono a livello di \"wing\" (perci\u00f2, come abbiamo detto, di stato federato USA) e, se disponibili, sono normalmente presso installazioni militari, preferibilmente dell'\"Air Force\" in servizio attivo, dell'Air Force Reserve Command o Air National Guard, con supporto militare.\nLe \"Region Cadet Leadership Schools\" (\"scuole regionali di leadership per cadetti\") (RCLS) offrono formazione per accrescere nozioni, abilit\u00e0 ed attitudini inerenti a leadership e gestione. Per avere titolo a frequentarle, i cadetti devono rivestire al momento (o prepararsi a rivestire) posizioni di leadership nel proprio squadrone. Le RCLS operano a livello di regione [aerea], o a livello di \"wing\" con l'approvazione regionale. I programmi delle RCLS sono pi\u00f9 o meno modellati su quelli degli ultimi corsi USAFA, o comunque sui corsi pi\u00f9 avanzati di \"Air Force ROTC Professional Officer Course\" (POC) ed OTS. Una variazione su questo tema \u00e8 data dalle \"CAP Cadet Non-Commissioned Officer Schools and Academies\" (\"scuole ed accademie CAP per sottufficiali\"), che sono scuole per sottufficiali CAP concepite per iniziare ai rudimenti dell'arte del comando i \"quadri\" CAP nei loro primi passi del \"Cadet Program\".\nGiuramento.\nI cadetti, nel momento in cui aderiscono alla CAP, aderiscono ai principi di questo giuramento:\nUn requisito per la promozione all'interno del programma cadetti \u00e8 la capacit\u00e0 di recitare questo giuramento, parola per parola, a memoria.\nRapporti con le forze armate.\nCome abbiamo sostanzialmente anticipato in apertura della voce ed anche nella sezione \"storia\", il \"Title 10\" dell'\"US Code\" stabilisce che il Secretary of the Air Force possa valersi della cooperazione della CAP per svolgere i programmi e le missioni affidate al \"Department of the Air Force\" che non prevedano il combattimento. Inoltre, la Civil Air Patrol dev'essere considerata come un'agenzia degli Stati Uniti rispetto ad ogni atto od omissione della Civil Air Patrol, ivi compreso qualunque membro della medesima, nel compimento di una missione assegnata dal \"Secretary of the Air Force\".\nCome del pari avevamo gi\u00e0 detto, i membri della CAP non sono soggetti all'\"Uniform Code of Military Justice\" e pertanto non hanno potere di comando o autorit\u00e0 in genere nei confronti di alcun militare statunitense. A titolo di riconoscimento per i servigi che la CAP rende all'USAF, tuttavia, ai membri anziani che rivestono il grado di \"Second Lieutenant\" o un grado superiore, \u00e8 consentito sfoggiare il distintivo con la sigla \"U.S.\" sul colletto come parte ufficiale della loro \"dress blue uniform.\" Tutti i membri CAP sono tenuti a rendere gli onori militari a tutti i membri delle forze armate USA e di nazioni straniere amiche; tuttavia, siccome gli ufficiali CAP non hanno l'investitura del Presidente, il personale militare non \u00e8 \"obbligato\" al saluto militare nei confronti del personale CAP, ma nulla vieta che lo faccia a titolo di cortesia. Ci si attende che i membri CAP si salutino militarmente tra loro, sebbene l'applicazione di tale previsione subisca ampie oscillazioni. Alcuni squadroni sono infatti improntati ad uno spirito militare pi\u00f9 spiccato, nelle cerimonialit\u00e0 del saluto e nel citare il grado quando ci si rivolge ad un altro soggetto dell'organizzazione; altri squadroni sono meno formali.\nSebbene la CAP detenga il titolo di \"Ausiliare dell'United States Air Force\", la gi\u00e0 citata norma dell'\"US Code\" chiarisce che questo status di ausiliare spetta solo quando membri e risorse CAP siano in una missione assegnata dall'aeronautica con un numero di missione assegnato dall'aeronautica. Quando risorse CAP sono impegnate in missioni dell'aeronautica quest'ultima rimborsa le spese di comunicazioni, carburante e lubrificanti, oltre ad una quota delle spese per ordinaria manutenzione dei velivoli. Inoltre, i membri CAP sono protetti dal Federal Employees Compensation Act (FECA) per il caso di infortunio in missione.\nIn tutti gli altri casi, come quando stia aiutando istituzioni civili, la CAP rimane ed opera alla stregua di un'organizzazione no-profit (cio\u00e8 senza scopo di lucro) privata.\nL'\"Air Education and Training Command\" (AETC) dell'USAF, attraverso l'\"Air University,\" \u00e8 il comando da cui s'irradia tutta l'esperienza della Civil Air Patrol. Nell'ottobre 2002, l'USAF annunci\u00f2 progetti per trasferire la CAP ad un nuovo ufficio per la sicurezza interna \"(homeland security)\". Pur restando sotto le dipendenze dell'AETC, la CAP ha un protocollo d'intesa con la First Air Force (1 AF), la Numbered Air Force dell'Air Combat Command (ACC) preposta sia alla difesa aerea continentale ed all'United States Air Force Rescue Coordination Center.\nTale protocollo consente alle due organizzazioni di prestarsi reciproca assistenza.\nUniformi.\nCome del resto abbiamo gi\u00e0 anticipato, per poter indossare uniformi \"stile USAF\" i membri CAP devono rientrare negli stessi standard di corporatura prescritti per quel personale militare, e standard di peso lievemente modificati. Poich\u00e9 per\u00f2 abbiamo pure spiegato che in termini generali non vi sono requisiti fisici obbligatori per far parte della CAP (le limitazioni appena ricordate sono circoscritte \"solo\" a chi voglia vestire sostanzialmente l'uniforme dei \"veri\" aviatori), l'ente che trattiamo qui\nha sviluppato un ventaglio di divise \"dell'organizzazione\" (\"corporate,\" dette anche \"CAP distinctive)\" ad uso dei membri \"anziani\" e dei cadetti che abbiano compiuto 18 anni. Queste ultime divise sono un'alternativa a disposizione di tutti i membri anziani, ma naturalmente sono l'unica opzione per chi non soddisfi i requisiti di forma fisica evocati in apertura di questa sezione.\nCi sono pi\u00f9 di dieci combinazioni di uniforme. Le principali, indossate dalla maggioranza dei membri sono:\nNel 2006 furono introdotte alcune nuove uniformi \"corporate\" per i membri anziani, con camicia bianca, pantaloni blu come quelli dell'aeronautica ed analoghe spalline per ufficiali senza la dicitura \"CAP\". Da notare che questa uniforme ha una targhetta che riporta solo \"Civil Air Patrol\" ed il cognome del membro che la porta; non vi \u00e8 la scritta \"United States Air Force Auxiliary\" (questa dicitura fa parte della denominazione ufficiale della CAP). Nell'incontro del 2006 del \"National Executive Committee\" fu approvata una giacca di servizio a doppio petto coordinata, con distintivi di grado in metallo e distintivo \"CAP\" da colletto per accordarsi con la targhetta in metallo ed i bottoni CAP. Sono permessi solo nastri e decorazioni CAP; nastri e decorazioni riferiti al servizio militare pregresso non sono autorizzati su questa uniforme (a meno che l'autorit\u00e0 che li aveva conferiti ne avesse autorizzato il porto in abito civile). I berretti di servizio e da volo continueranno ad essere portati con le varianti specifiche della CAP.\nIl 7 novembre 2009 il \"National Executive Committee\" approv\u00f2 una mozione per abolire l'uso della \"Corporate Service Uniform\" blu (data di cessazione effettiva gennaio 2012). La maggior generale Amy Courter, comandante nazionale CAP pro tempore, emise una \"Interim Change Letter\" (disposizione transitoria) che consentiva l'uso di detta CSU fino a tutto il gennaio 2012, ma con variazione dei normali pantaloni grigi CAP e della targhetta.\nEquipaggiamento.\nLa Civil Air Patrol utilizza e mantiene in efficienza aeromobili ad ala fissa, alianti da addestramento, veicoli terrestri ed una rete nazionale per comunicazioni radio.\nLa Civil Air Patrol possiede ed impiega una flotta di oltre 550 aerei monomotore, composta prevalentemente di Cessna 172 Skyhawk e Cessna 182 Skylane.\nNel 2003 il Gippsland GA8 Airvan, apparecchio ad otto posti di progettazione e costruzione australiane, fu aggiunto alla flotta dell'organizzazione. Diciotto velivoli di questo tipo sono stati equipaggiati con il dispositivo ARCHER, di cui gi\u00e0 abbiamo parlato, che pu\u00f2 essere utilizzato per localizzare, mediante la firma spettrale, relitti o sopravvissuti di un disastro aereo. Fra gli aerei in dotazione alla CAP vi sono il Cessna 206 e il Maule MT-235. La CAP ha anche diversi alianti, tra i quali L-23 Super-Blanik, Schleicher ASK 21 e Schweizer SGS 2-33, usati principalmente per i voli di orientamento dei cadetti.\nIn aggiunta alla flotta dell'organizzazione CAP, all'occorrenza vengono messi a disposizione per i compiti ufficiali della Civil AIr Patrol molti aerei di cui sono proprietari gli stessi volontari. Gli apparecchi utilizzati in missioni di ricerca dispongono generalmente di almeno tre qualificati membri di equipaggio: un Mission Pilot, che ha la responsabilit\u00e0 di condurre il volo in termini di sicurezza; un Mission observer, preposto alla navigazione, alle comunicazioni e al coordinamento della missione oltre che all'osservazione del suolo; un \"Mission Scanner\" incaricato di individuare i luoghi in cui si sono verificati schianti e gli indicatori di danno. Inoltre, il \"Mission Scanner\" pu\u00f2 svolgere il secondo ruolo di operatore Satellite Digital Imaging System (SDIS). Gli aerei pi\u00f9 grandi possono aver a bordo scanner aggiuntivi, che forniscono una copertura visiva maggiore. A causa del dispositivo supplementare ARCHER, l'equipaggio della Civil Air Patrol che fa servizio su un GA8 Airvan pu\u00f2 comprendere un operatore di quel sistema, a seconda delle esigenze della missione e delle capacit\u00e0 dei velivoli.\nLa CAP possiede pi\u00f9 di mille veicoli (in gran parte furgoncini per trasporto di persone) e li assegna alle unit\u00e0 per usarli nelle missioni dell'organizzazione. I membri che usano veicoli propri sono rimborsati per i costi di carburante, lubrificanti e comunicazioni sostenute in una missione di servizio di emergenza assegnata dall'USAF.\nLa CAP gestisce una rete nazionale di ripetitori radio HF (SSB) e VHF (FM). Ci sono pi\u00f9 di 500 ripetitori di questo genere distribuiti strategicamente lungo gli Stati Uniti. Le comunicazioni radio sono attualmente inserite in un sistema infrastrutturale disciplinato dalle specifiche NTIA, alle quali gli organi direttivi della Civil Air Patrol hanno applicato standard ancora pi\u00f9 esigenti. La rete radio della CAP \u00e8 progettata per l'uso durante emergenze nazionali o regionali in cui le infrastrutture esistenti di comunicazione telefonica ed internet non sono disponibili. Al di fuori di tali emergenze, le comunicazioni interne della CAP sono per lo pi\u00f9 condotte via internet. Le frequenze CAP e le specifiche posizioni dei ripetitori sono definite dal ministero della difesa come informazioni Unclassified - For Official Use Only, ed in quanto tali possono essere concesse solo ai soggetti che dimostrino di avere un legittimo \"bisogno di sapere\".\nCome abbiamo gi\u00e0 detto, alcuni aerei della flotta CAP sono equipaggiati con lo SDIS. Questo sistema permette alla CAP di restituire immagini in tempo reale di un disastro o del luogo di uno schianto, che possono essere spedite a chiunque abbia un indirizzo di posta elettronica, in tal modo mettendo i coordinatori della missione in condizione di prendere decisioni pi\u00f9 informate. Ci sono circa cento sistemi SDIS a finanziamento federale collocati strategicamente in tutti gli Stati Uniti, con altri venti finanziati da stati (federati) e governi locali.\nIl sistema di acquisizione immagini ARCHER, montato a bordo del GA8 Airvan, usa la luce visibile e quella prossima alla radiazione infrarossa per esaminare la superficie della Terra e trovare siti dove si sospettano disastri aerei, valutare aree investite da sciagure, o scrutare la vegetazione da una prospettiva aerea al fine di marcare possibili piantagioni di marijuana. Tanto il sistema SDIS quanto l'ARCHER sono stati usati con gran successo in occasione dell'uragano Katrina; l'ARCHER pu\u00f2 essere usato in coordinamento con il sistema SDIS.\nUn radiogoniometro portatile, lo L-Tronics Little L-Per, \u00e8 usato da squadre terrestri per cercare aerei precipitati. Le squadre terrestri portano apparecchiature sulla persona degli operatori, in modo che ne sia possibile l'impiego sul campo di azione. Tra le loro dotazioni ci sono torce e specchi per segnalazioni, abbigliamento tattico, abbigliamento di sicurezza, e cibo che dia loro almeno 24 ore di autonomia. L'equipaggiamento delle squadre terrestri varia molto a seconda della missione da svolgere. Le missioni \"Urban Direction Finding\" (UDF, \"reperimento direzione urbana\") richiedono solo un piccolo pacchetto di materiale. Ma le attivit\u00e0 intensive di ricerca e soccorso in ambiente montano possono esigere dotazioni che forniscano fino a 72 ore di risorse operative e strumenti per localizzazione, soccorso ed estrazione di personale disperso o precipitato. Queste dotazioni comprendono quanto gi\u00e0 descritto, pi\u00f9 acqua supplementare, alimenti e materiali da sopravvivenza. Sebbene il comando nazionale fornisca una lista standardizzata, molte squadre modificano la lista per adeguarla alle necessit\u00e0 della missione.\nOrganizzazione generale.\nLa Civil Air Patrol \u00e8 organizzata secondo un modello militare, con una catena di comando snella e rigidamente gerarchica. Questa struttura contempla diversi gradi distinti: \"National Headquarters\" (comando nazionale), regioni, \"wings\" e squadroni (detti anche \"flights,\" letteralmente \"voli\"). A discrezione del comandante di \"wing,\" \u00e8 consentito l'inserimento di un livello intermedio tra il \"wing\" stesso e gli squadroni/\"flights\" dipendenti.\nAl vertice della Civil Air Patrol sta un comandante nazionale, attualmente il maggior generale Charles L. Carr, Jr..\nL'organizzazione \u00e8 retta da un \"board of governors\" (\"tavolo dei governatori\"), istituito con legge federale nel 2001 e consistente di 11 membri: quattro membri CAP (attualmente il comandante nazionale, il vicecomandante nazionale e due membri onorari nominati dal CAP \"National Executive Committee),\" quattro rappresentanti dell'aeronautica nominati dal Segretario all'aeronautica degli Stati Uniti d'America, e tre membri della comunit\u00e0 aeronautica nominati d'intesa tra comandante nazionale CAP e segretario dell'\"Air Force.\"\nIl \"board of governors\" si riunisce due o tre volte l'anno e fondamentalmente traccia l'indirizzo strategico per la dirigenza dei volontari e per i quadri dell'organizzazione. La direzione dei volontari \u00e8 nelle mani del comandante nazionale e del suo staff, che comprende le figure di \"Vice Commander, Chief of Staff, National Legal Officer, National\" comptroller, del \"Chief of the CAP\" Chaplain \"Service,\" e del \"CAP\" Inspector General. Il comandante nazionale ha il grado (di rilievo interno alla CAP) di maggior generale; il vice ha quello analogo di brigadier generale. Gli altri componenti dello staff appena descritto hanno il grado (CAP) di colonnello.\nIl comando nazionale della CAP \u00e8 ubicato nella Maxwell Air Force Base alla periferia di Montgomery (Alabama). Tale comando si avvale di uno staff professionistico composto di oltre cento persone ed \u00e8 guidato dal \" CAP Executive Director\" (figura analoga a quella del direttore operativo delle imprese), che fa capo al \"board of governors.\" Lo staff del comando nazionale fornisce la gestione del programma per l'organizzazione e sostegno partecipativo alle oltre 1700 unit\u00e0 campali di volontari sparse su tutto il paese.\nAl di sotto del livello comando nazionale stanno otto regioni geografiche ed una manciata di squadroni all'estero, presso varie installazioni militari in tutto il mondo. Ciascuna regione, comandata da un colonnello CAP, comprende alcune organizzazioni a dimensione di stato (federato), denominate \"wings.\" Le otto regioni sono il Nord est, il Medio est, Sud est, Grandi laghi, Sud ovest, Nord centrale, Montagne rocciose e Pacifico.\nLe unit\u00e0 CAP in ciascuno dei cinquanta stati USA, oltre a Porto Rico e Distretto di Columbia, sono coordinate da un apposito \"wing,\" addetto a quel territorio; ogni \"wing\" ha un comandante con il grado (CAP) di colonnello, che ha la responsabilit\u00e0 massima per quello stato nell'ambito della CAP. Ogni comandante di \"wing,\"come gi\u00e0 detto, dispone di uno specifico staff composto di membri volontari di assodata esperienza. I \"wings\" pi\u00f9 grandi possono articolarsi in livelli organizzativi intermedi e facoltativi, i gruppi, a discrezione del comandante di \"wing.\" Ognuno di questi eventuali gruppi \u00e8\nsovraordinato ad almeno cinque squadroni (detti anche \"flights).\"\nLe unit\u00e0 locali sono chiamate squadroni o \"flights\" (\"voli\", alla lettera); questi ultimi designano normalmente reparti pi\u00f9 piccoli. Gli squadroni sono il principale corpo operativo della Civil Air Patrol. Gli squadroni della Civil Air Patrol sono classificati come \"cadetti\", \"senior\" o \"misti\". Uno squadrone misto CAP consiste sia di membri cadetti sia di \"anziani\", che possono essere impegnati in una qualunque fra le tre missioni della Civil AIr Patrol. Gli squadroni misti hanno due vice comandanti per assistere il comandante dello squadrone: un vice comandante per i \"seniors\" ed uno per i cadetti. Uno squadrone \"senior\" comprende ovviamente solo membri di tale categoria, che partecipano ai servizi di emergenza o alle missioni di educazione aerospaziale della Civil Air Patrol. Uno squadrone \"cadetti\" \u00e8 costituito in massima parte da questi ultimi, con una piccola aliquota di \"anziani\" cui \u00e8 demandata la supervisione sui cadetti e l'appropriata esecuzione del programma cadetti. Gli squadroni all'estero operano indipendentemente da questa struttura, facendo capo direttamente al comando nazionale.\nUn \"flight\" CAP \u00e8 un reparto semi-indipendente che \u00e8 usato principalmente come \"prima pietra\" di una futura unit\u00e0 pi\u00f9 grande fin tanto che non \u00e8 grande a sufficienza da poter essere definita squadrone. A causa della loro natura transitoria, ci sono pochi \"flights\" nella struttura CAP di un determinato momento storico. Un \"flight\" sar\u00e0 assegnato a uno squadrone \"genitore\", \nLa Civil Air Patrol-United States Air Force (CAP-USAF) \u00e8 un'unit\u00e0 in servizio attivo che opera sotto la congiunta giurisdizione del comando nazionale CAP e dell'\"Air University\" dell'USAF. Lo staff di CAP-USAF consta di circa 350 elementi tra personale Air Force in servizio attivo, della riserva e civile (ciascuno di loro \u00e8 membro CAP), di cui 22 sono assegnati al comando nazionale CAP. Questi membri consigliano, assistono e fungono da supervisori alle operazioni della Civil Air Patrol e svolgono il collegamento tra CAP e USAF. Ad ottobre 2011 era comandante di CAP-USAF il colonnello Paul D. Gloyd II, USAF.\nFinanziamento.\nLa Civil Air Patrol \u00e8 un'organizzazione no-profit istituita con la Public Law 79-476. Riceve finanziamento da quattro fonti principali: le quote dei membri, donazioni di imprese, fondi stanziati dal Congresso e donazioni private.\nIl sostegno economico di squadroni e gruppi viene da donazioni e raccolte di fondi. Alcune unit\u00e0 chiedono ai propri membri di contribuire pecuniariamente in misura maggiore di quanto generalmente previsto dalla CAP. Queste risorse vengono impiegate per mantenere gruppi e squadroni in relazione ad equipaggiamento, affitti di strutture ed attivit\u00e0 a livello locale.\nOggi, a parte le quote di iscrizione, la Civil Air Patrol riceve fondi da donazioni e lasciti di cittadini, fondazioni ed imprese; da contributi dei governi statali per pattugliamento ed altri compiti come stabilito in memorandum d'intesa; e da finanziamento federale per rimborso di carburante, carburante, manutenzione ed ammortamento di velivoli, veicoli ed apparati di comunicazione.\nCi sono pochissime posizioni retribuite nella Civil Air Patrol. La maggior parte sono presso il comando nazionale, ma alcuni \"wings\" hanno amministratori o contabili retribuiti."}
{"id": "3952715", "revid": "1442080", "url": "https://it.wikipedia.org/wiki?curid=3952715", "title": "Kazuma Kamachi", "text": "Premi.\nKazuma Kamachi vinse il premio come \"Miglior Light Novel\" per \"A Certain Magical Index\" nell'edizione 2011 di \"Kono light novel ga sugoi!\"."}
{"id": "3952718", "revid": "37401", "url": "https://it.wikipedia.org/wiki?curid=3952718", "title": "Capys", "text": "Capys Silvius \u00e8, secondo la mitologia romana, il settimo dei mitici re albani (o re di Alba Longa). Sempre secondo questa, egli sarebbe figlio di Atys e padre di Capeto ed inoltre avrebbe regnato sul trono di Alba Longa per 28 anni, probabilmente dal 965 a.C. al 937 a.C..\nFu inoltre lui, o un altro Capys (secondo la mitologia antica, anch'egli come Enea proveniente da Troia), a fondare la citt\u00e0 di Capua (il cui territorio ora corrisponde ai comuni casertani di Santa Maria Capua Vetere, San Prisco e Curti), ricca e fiorente citt\u00e0 della pianura campana, la cui sorte si decise nel corso della seconda guerra punica, quando decise di schierarsi contro Roma, al fianco di Annibale, che porter\u00e0 alla perdita della sua indipendenza.\nNella mitologia greca, Capys (Greco: \u039a\u03ac\u03c0\u03c5\u03c2) fu il nome attribuito ad altri individui:\nSecondo le fonti Romane, in lingua etrusca la parola \"Capys\" significava 'sparviero' o 'falco' (o forse 'aquila' o 'avvoltoio')."}
{"id": "3952719", "revid": "1543377", "url": "https://it.wikipedia.org/wiki?curid=3952719", "title": "Carlotta d'Asburgo-Lorena", "text": "Biografia.\nCarlotta nacque a Prangins in Svizzera, dove la famiglia imperiale austriaca viveva in esilio in seguito al crollo della monarchia austro-ungarica dopo la prima guerra mondiale. La sua famiglia visse in vari paesi durante l'esilio: dopo aver lasciato la Svizzera si trasferirono nell'isola portoghese di Madeira, dove il padre Carlo I mor\u00ec un mese dopo che Carlotta festeggi\u00f2 il suo primo compleanno. Carlotta in seguito si stabil\u00ec in Belgio, prima di lasciare l'Europa per gli Stati Uniti d'America per sfuggire al nazismo. Nel 1943 l'arciduchessa Carlotta inizi\u00f2 a lavorare nel quartiere di Manhattan's East Harlem, utilizzando il nome di Charlotte de Bar.\nNel maggio 1956, Charlotte si fidanz\u00f2 con Giorgio, duca del Meclemburgo e capo della Casa di Mecklenburg-Strelitz. Si sono sposati con rito civile il 21 luglio 1956 a P\u00f6cking, Germania, ed in seguito con una cerimonia religiosa quattro giorni dopo. Suo marito Giorgio mor\u00ec il 6 luglio 1963, dal loro matrimonio non nacquero figli.\nL'Arciduchessa Carlotta, mor\u00ec a Monaco di Baviera quattro mesi dopo la morte della madre Zita."}
{"id": "3952721", "revid": "287204", "url": "https://it.wikipedia.org/wiki?curid=3952721", "title": "Sandra Perkovic", "text": ""}
{"id": "3952723", "revid": "1573940", "url": "https://it.wikipedia.org/wiki?curid=3952723", "title": "Monastero di Vankasar", "text": "Vankasar (in armeno \"\u054e\u0561\u0576\u0584\u0561\u057d\u0561\u0580\") \u00e8 un monastero della repubblica di Artsakh (gi\u00e0 denominata \"repubblica del Nagorno Karabakh\"), situato nella regione di Martakert, a pochi chilometri dal capoluogo. \nSi tratta di un piccolo edificio, costruito con pietre color crema in cima ad un colle e per questo visibile a molti chilometri di distanza. Il suo nome significa \"Monastero di montagna\", per quanto si elevi solo di circa trecento metri sul livello della pianura sottostante (680 m slm), a poco pi\u00f9 di otto chilometri a nord ovest di A\u011fdam.\nLa data di costruzione viene fatta risalire VII secolo, probabilmente sotto gli auspici del re Vachagan Barepsht (Vachagan II detto il Pio). L'edificio era molto conosciuto ed \u00e8 citato in numerose cronache dei secoli scorsi.\nL'edificio si presenta a pianta cruciforme con linea geometrica molto semplice; non \u00e8 dato sapere se vi fossero altri edifici oltre alla cappella oggi ancora presente. Circa a due chilometri a nord si trova una piccola cappella scavata nella roccia.\nNel 1986 furono avviati lavori di restauro conclusi nel 1993.\nCollegamenti esterni.\nfoto del monastero"}
{"id": "3952729", "revid": "110157", "url": "https://it.wikipedia.org/wiki?curid=3952729", "title": "Villa Assunta", "text": "Villa Assunta o Villassunta \u00e8 una frazione situata al confine fra i comuni di Sassari e Alghero, risultando parte di entrambi.\nSi colloca nella Nurra, regione della Sardegna nord-occidentale, fra Porto Ferro e il lago di Baratz, nel comune di Sassari, e la frazione di Santa Maria La Palma, nel comune di Alghero."}
{"id": "3952730", "revid": "12582", "url": "https://it.wikipedia.org/wiki?curid=3952730", "title": "Villassunta", "text": ""}
{"id": "3952732", "revid": "406085", "url": "https://it.wikipedia.org/wiki?curid=3952732", "title": "Aeroporto di Varsavia-Modlin", "text": ""}
{"id": "3952738", "revid": "92723", "url": "https://it.wikipedia.org/wiki?curid=3952738", "title": "Abbazia primigenia", "text": "Abbazia primigenia indica, nel linguaggio dell'ordine cistercense, ciascuna delle abbazie che furono fondate ed affiliate inizialmente alla prima abbazia dell'Ordine, l'Abbazia di C\u00eeteaux. \nLuoghi e storia.\nLe prime quattro abbazie primigenie furono l'abbazia di La Fert\u00e9 (1113), l'abbazia di Pontigny (1114), l'Abbazia di Clairvaux (1115) e l'Abbazia di Morimond (1115).\nInsieme a C\u00eeteaux le abbazie primigenie erano il punto di partenza delle filiazioni dei cistercensi in tutta Europa. Vennero create nel corso dei secoli XII e XIII, abbazie figlie e nipoti, che facevano riferimento a quella di C\u00eeteaux ed alle altre quattro abbazie primigenie.\nQuesto concetto centralizzatore dell'organizzazione dell'Ordine prima dei Cistercensi non era conosciuto. Perci\u00f2 si parla di questo come il primo Ordine e dal XII secolo come \"et\u00e0 bernardina\". Fino al 1153, anno della morte di Bernardo di Chiaravalle, vi erano 333 abbazie cistercensi, alla met\u00e0 del XIII secolo erano gi\u00e0 647, nel 1675 742: ordinate per filiazione 109 riferivano a C\u00eeteaux, 16 a La Fert\u00e9, 43 a Pontigny, 356 a Clairvaux e 214 a Morimond.\nA partire dal tardo medioevo l'influenza delle abbazie primigenie incominci\u00f2 ad indebolirsi, poich\u00e9 il pensiero nazionale si stava formando sullo sfondo ed ostacolava la filiazione. Questa era s\u00ec cresciuta come rapporto sovranazionale e non geograficamente, il che non si conciliava pi\u00f9 con la consapevolezza di un'identit\u00e0 nazionale. Un ulteriore fattore d'indebolimento per le abbazie primigenie divennero i rapporti con i principi secolari. La diffusione delle commende ha quanto meno coinvolto nel tempo anche le abbazie primigenie. Gli abati delle abbazie primigenie nominavano come successori parenti a loro vicini. La stretta connessione poi degli abati di queste abbazie con la politica fu sicuramente dannosa alla vita monacale, anche se qualche vantaggio alle abbazie ha portato. I trappisti, che pi\u00f9 tardi divideranno l'Ordine Cistercense, si eressero contro questo tipo di sviluppo.\nParziale \"linea genealogica\" delle abbazie."}
{"id": "3952742", "revid": "201167", "url": "https://it.wikipedia.org/wiki?curid=3952742", "title": "Capeto", "text": "Capeto (in latino Capetus, indicato anche come Capetus Silvius, Capeto Silvio) \u00e8, secondo la mitologia romana, l'ottavo dei leggendari re albani, figlio di Capys e padre di Tiberino Silvio, re albano che avrebbe dato nome al fiume Tevere (in latino \"Tiberis\").\nSecondo la mitologia stessa, egli avrebbe governato Alba Longa per 13 anni, dal 937 a.C. al 924 a.C.. Sarebbe inoltre indicato come Capeto II (in latino \"Capetus II\"), dato il fatto che Dionigi di Alicarnasso avrebbe chiamato Atys (il sesto dei re albani) con il nome di Capeto. \u00c8 inoltre presente con il nome di Calpetus."}
{"id": "3952753", "revid": "253269", "url": "https://it.wikipedia.org/wiki?curid=3952753", "title": "Harry Benham", "text": "Biografia.\nNato nell'Indiana, a Valparaiso, Benham si trasfer\u00ec da bambino insieme alla famiglia a Chicago, citt\u00e0 dove crebbe e studi\u00f2. Avendo una bella voce, entr\u00f2 a far parte del coro della scuola locale. Nel 1904, la produzione di \"Peggy From Paris\" giunse a Chicago e Benham, all'epoca ventenne, entr\u00f2 a far parte del cast. In poco tempo, riusc\u00ec a essere scelto come protagonista, ruolo che ricopr\u00ec nei seguenti tre anni.\nNel 1910, cominci\u00f2 a lavorare per la casa si produzione Thanhouser Company per una serie di film di cui fu protagonista. Fu nei primi anni del Novecento che conobbe l'attrice Ethyle Cooke con cui si spos\u00f2. La coppia ebbe due bambini, Dorothy e Leland, anche loro avviati fin da piccoli alla carriera attoriale. Leland Benham, nato nel 1905, in particolare si afferm\u00f2 come un celebre attore bambino; la sua carriera, iniziata nel 1912, fin\u00ec nel 1916, a neanche undici anni compiuti, quando i genitori lasciarono la Thanhouser Company per lavorare con altre compagnie. \nNella sua carriera di attore cinematografico, svoltasi tutta nel periodo del muto, Benham gir\u00f2 circa 180 film, dal suo esordio nel 1911 fino al 1922.\nUltimi anni.\nRimasto vedovo nel 1949, si rispos\u00f2 nel 1953 con Doris Townsend Deppe, anche lei vedova. Si erano incontrati a Sarasota, in Florida, dove dopo il matrimonio passarono insieme gli ultimi anni nella stagione invernale, mentre d'estate vivevano nel cottage di lei nel Wisconsin. Benham mor\u00ec il 17 luglio 1969 nell'ospedale di Sarasota, all'et\u00e0 di 85 anni."}
{"id": "3952754", "revid": "1714743", "url": "https://it.wikipedia.org/wiki?curid=3952754", "title": "Carlo Ludovico d'Asburgo-Lorena (1918-2007)", "text": "Biografia.\nL'arciduca Carlo era il quinto figlio di Carlo I d'Austria e della principessa Zita di Borbone-Parma.\nTuttavia nel 1918, alla conclusione della prima guerra mondiale, le potenze vincitrici imposero l'esilio degli Asburgo e la costituzione della repubblica austriaca.\nIl Regno apostolico d'Ungheria riusc\u00ec invece a salvaguardarsi. Tuttavia i franco-britannici impedirono agli Asburgo di recarsi in Ungheria a riottenere la corona, sicch\u00e9 l'Ungheria rimase un Regno con trono vacante sino alla seconda guerra mondiale, sotto la reggenza dell'ammiraglio Mikl\u00f3s Horthy.\nI britannici decisero di segregare l'imperatore Carlo e la sua famiglia nell'isola di Madera.\nLa famiglia di Carlo pass\u00f2 gli anni a seguire in Svizzera e nell'isola portoghese di Madera, dove il padre mor\u00ec nel 1922, facendo divenire il fratello Ottone pretendente al trono all'et\u00e0 di 10 anni.\nNel frattempo, il Parlamento austriaco aveva ratificato l'esilio per la dinastia degli Asburgo e aveva provveduto a confiscarne tutte le propriet\u00e0 ufficiali (Habsburgergesetz, 3 aprile 1919).\nDurante la seconda guerra mondiale, Carlo e suo fratello Felice furono volontari per servire nel Battaglione di Fanteria 101 statunitense, noto come il \"Battaglione gratuito Austria\". Tuttavia, il battaglione venne sciolto quando un certo numero di volontari ebrei esiliati, che costituivano la maggioranza della forza in ultima analisi, rifiut\u00f2 di confermare il loro arruolamento.\nSi spos\u00f2 a Bel\u0153il il 17 gennaio 1950 con la principessa Yolande de Ligne. Hanno avuto quattro figli:\nCarlo \u00e8 stato sepolto accanto alla madre Zita nella Cripta dei Cappuccini a Vienna.\nAscendenza.\nAscendenza patrilineare.\nLa discendenza patrilineare di Carlo d'Asburgo-Lorena, cio\u00e8 la sua ascendenza di padre in figlio, si ricollega alla Casa d'Asburgo-Lorena, che rivest\u00ec il titolo imperiale del Sacro Romano Impero dal 1780, con l'ascesa al trono imperiale di Giuseppe II, (in precedenza aveva solo il titolo di Re dei Romani) al 1809, e il titolo imperiale d'Austria dal 1809 al 1867 e il titolo imperiale d'Austria-Ungheria dal 1867 al 1918. Essa discende in linea maschile dai Duchi di Lorena, della Casa di Lorena-Vaudem\u00f2nt e di Ardennes-Metz; queste a sua volta discendono dalla Casa dei Girardi, conti di Parigi nell'VIII secolo. Tale discendenza \u00e8 la pi\u00f9 antica in Europa insieme a quella dei Guelfi di Baviera, poi principi poi re di Hannover e, infine, re di Gran Bretagna fino al 1901. Di sotto viene riportata la discendenza dalla Casa d'Asburgo attraverso Maria Teresa d'Austria, la cui ascendenza patrilineare risale al V secolo.\nLa discendenza da Gerard de Bouzonville \u00e8 provata dal lavoro pubblicato dal genealogista portoghese Lu\u00eds Paulo Manuel de Meneses de Melo Vaz de S\u00e3o Paio. Una ricostruzione alternativa della genealogia maschile porta invece alla Casa degli Eticonidi, gi\u00e0 antenati in linea maschile della Casa d'Asburgo, e questo spiegherebbe l'appellativo \"d'Alsazia\", dato a Gerardo di Lorena e ad Adalberto."}
{"id": "3952755", "revid": "179980", "url": "https://it.wikipedia.org/wiki?curid=3952755", "title": "ULIC", "text": ""}
{"id": "3952760", "revid": "228587", "url": "https://it.wikipedia.org/wiki?curid=3952760", "title": "Storie di san Giovanni Battista (Brescia)", "text": "Le storie di san Giovanni Battista sono un ciclo pittorico ad affresco dipinto da un maestro lombardo del XIV secolo, all'interno della cappella di San Giovanni Battista nella chiesa di San Salvatore a Brescia, nel monastero di Santa Giulia.\nStoria.\nLa navata settentrionale della chiesa di San Salvatore, integra dal tempo dell'edificazione della chiesa nell'VIII secolo, subisce profonde alterazioni almeno a partire dal XIV secolo, quando il muro perimetrale viene sfondato per l'apertura di alcune cappelle, tra cui la cappella di San Giovanni Battista.\nLa cappella, funzionante come battistero, riceve, probabilmente poco tempo dopo la sua costruzione, un completo ciclo decorativo ad affresco centrato su episodi della vita di san Giovanni Battista. Il ciclo, all'epoca molto pi\u00f9 esteso, viene parzialmente distrutto gi\u00e0 nel XV secolo quando la parete est, che separava la cappella di San Giovanni da quella adiacente, viene sfondata per aprire un unico ambiente oblungo, ancora esistente. Un progressivo degrado \u00e8 registrabile nei secoli successivi, a causa dei vari rimaneggiamenti della cappella e, soprattutto, dell'incuria alla quale furono abbandonati i locali del monastero dopo la sua soppressione nel 1797.\nIl ciclo di affreschi viene recuperato e restaurato solo alla fine del Novecento e, dall'apertura del museo di Santa Giulia nel 1998, \u00e8 visibile al pubblico all'interno del percorso espositivo.\nDescrizione.\nGli affreschi, in origine, dovevano probabilmente ricoprire tutte le superfici della cappella, cio\u00e8 le tre pareti perimetrali e la volta a crociera di copertura. Dopo la perdita della parete est data dalla fusione tra la cappella di San Giovanni e quella contigua operata nel XV secolo, ad oggi sopravvivono solamente gli affreschi della parete ovest e quelli della ex parete di fondo, oggi campata sinistra del cappellone.\nSulla parete laterale ovest \u00e8 riconoscibile, nel riquadro superiore, probabilmente l'ultimo episodio del ciclo, in cui un paggio, reggente un vassoio con la testa del santo e seguito da una fanciulla, identificabile come Salom\u00e8, si avvicina a una tavolata imbandita dietro la quale un uomo e una donna in vesti regali, certo Erode e Erodiade, osservano e discutono la scena. Sulla stessa tavolata, in secondo piano, altri commensali assistono inorriditi. A sinistra si scorge un'altra scena, molto abrasa e integra solo in parte, di difficile lettura. Nel riquadro inferiore sono invece disposti in riga, da sinistra a destra, sant'Andrea, san Pietro, sant'Ambrogio e santa Maria Maddalena, ognuno riconoscibile dai propri attributi iconografici ma di difficile lettura nei dettagli, a causa delle forti abrasioni. A destra, meglio leggibile ma poco comprensibile, si vede invece un altro santo che celebra la messa, assistito da un chierico.\nSull'ex parete di fondo \u00e8 invece affrescata l'Annunciazione a Maria nella fascia superiore, a cornice dell'alta monofora aperta in origine al centro della parete e in seguito tamponata per met\u00e0 e sostituita con una normale finestra. All'estremo superiore, entro un sole raggiato, si riconosce Ges\u00f9 attorniato da alcuni angeli. Nella fascia inferiore, anch'essa divisa in due al centro dalla monofora, si trovano due santi a sinistra, forse identificabili in san Paolo e san Pietro, e la facciata di una chiesa a destra. Rimane comunque poco chiara la relazione tra i due riquadri.\nCompletano l'ornamentazione, anche in questo caso solo sulle due pareti superstiti della cappella, fasce con decorazione geometrica a cornice delle scene e, lungo la base, un finto drappo continuo. Quest'ultimo, ad oggi, non \u00e8 pi\u00f9 visibile a causa delle installazioni del museo, che lo schermano quasi completamente.\nStile.\nIl ciclo, del quale \u00e8 ignoto l'autore, \u00e8 attribuibile a un maestro del XIV secolo operante in area lombarda. Le scene sono caratterizzate da un gusto cortese, evidente soprattutto nella scena della \"Consegna della testa di San Giovanni a Erodiade\" e in molti dettagli dei santi nella fascia inferiore. Pi\u00f9 approssimata, ma comunque raffinata, \u00e8 la trattazione delle parti architettoniche, tra le quali spicca il baldacchino a colonnine tortili che sovrasta la Madonna nell'\"Annunciazione\".\nSulla parete laterale est del cappellone sopravvive un trittico dipinto ad affresco, molto rovinato da abrasioni e cadute di intonaco. Il dipinto doveva ornare la cappella adiacente a quella di San Giovanni prima della fusione tra le due e, pertanto, \u00e8 da considerarsi esterno al ciclo delle \"Storie\". Infatti, sebbene sia comunque databile al XIV secolo, l'affresco appare stilisticamente difforme alle pitture sul lato opposto. Vi si leggono una \"Madonna col Bambino\" nel riquadro centrale, affiancata da altre figure, forse un \"San Sebastiano\" in quello di destra e un altro santo, difficilmente identificabile, in quello di sinistra."}
{"id": "3952762", "revid": "110157", "url": "https://it.wikipedia.org/wiki?curid=3952762", "title": "Recettore dell'angiotensina", "text": "Il recettore dell'angiotensina \u00e8 una classe di recettori accoppiato a proteine G che possiede l'angiotensina II come ligando. Sono responsabili del sistema di trasduzione del segnale della vasocostrizione mediato dal sistema renina-angiotensina-aldosterone.\nSono stati identificati quattro diverse classi di recettori dell'angiotensina. Il tipo 1 e il tipo 2 sono i pi\u00f9 studiati, mentre il tipo 3 e il tipo 4 sono stati identificati pi\u00f9 recentemente e non sono ancora ben caratterizzati."}
{"id": "3952767", "revid": "1305772", "url": "https://it.wikipedia.org/wiki?curid=3952767", "title": "Monastero di Amutegh", "text": "Amutegh \u00e8 un monastero situato nella regione di Kashatagh, repubblica di Artsakh (gi\u00e0 denominata \"repubblica del Nagorno Karabakh\").\nSi erge sopra un monte ad una altitudine di 1315 m sul lato sinistro della valle del fiume Hakari e venne edificato tra il XVII ed il XVIII secolo.\nIl complesso \u00e8 costituito da una basilica a navata unica con copertura a volta, edificata con pietra calcarea e malta. L'apertura \u00e8 disposta sul lato occidentale. La chiesa non presenta iscrizioni."}
{"id": "3952768", "revid": "1963073", "url": "https://it.wikipedia.org/wiki?curid=3952768", "title": "Thomas Keneally", "text": "Successivamente riadattato per il cinema per il film Premio Oscar \"Schindler's List - La lista di Schindler\" di Steven Spielberg, il romanzo ha vinto il Booker Prize nel 1982, lo stesso anno della pubblicazione.."}
{"id": "3952771", "revid": "178039", "url": "https://it.wikipedia.org/wiki?curid=3952771", "title": "Riciclaggio degli oli esausti", "text": "Il riciclaggio degli oli esausti (o riciclo degli oli esausti) \u00e8 un settore specifico del riciclaggio dei rifiuti, e consiste in un insieme di operazioni che vengono svolte su oli minerali usati o oli vegetali di scarto per ottenere oli rigenerati da reimmettere nel mercato.\nGli oli esausti immessi in natura provocano ingenti danni ambientali. Possono essere raccolti presso le isole ecologiche o le ditte specializzate.\nIl loro smaltimento permette di produrre lubrificanti, biodiesel, tensioattivi e saponi."}
{"id": "3952779", "revid": "201167", "url": "https://it.wikipedia.org/wiki?curid=3952779", "title": "Tiberino Silvio", "text": "Tiberino Silvio (in latino Tiberinus Silvius) \u00e8, secondo la mitologia romana, il nono dei leggendari re albani, figlio di Capeto e padre di Agrippa. \nIl suo regno (tra l'altro il pi\u00f9 breve di tutti quelli dei re albani) dur\u00f2 circa otto anni. quindi dal 924 a.C. al 916 a.C.. \nSempre secondo la mitologia il fiume Tevere, prima chiamato fiume Albula, avrebbe preso il nome latino \"Tiberis\" proprio dal nome di Tiberino, che vi sarebbe morto in una battaglia nel 916 a.C. (ci\u00f2 spiegherebbe quindi anche il fatto che il suo regno \u00e8 stato il pi\u00f9 breve di quelli albani)."}
{"id": "3952781", "revid": "481666", "url": "https://it.wikipedia.org/wiki?curid=3952781", "title": "Frederick Sullivan", "text": "Era nipote del compositore Arthur Sullivan."}
{"id": "3952783", "revid": "119477561", "url": "https://it.wikipedia.org/wiki?curid=3952783", "title": "Davide Morini", "text": "Biografia.\nHa iniziato a praticare le Arti Marziali con il Karate Shotokan all'et\u00e0 di 12 anni per poi avvicinarsi allo Yoseikan budo nella scuola milanese del M\u00b0 William Nicol\u00f2.\n\u00c8 stato campione del mondo di Point Fighting Semi Contact e di Yoseikan budo.\nCombatte per il Team Kratos Pammachia. La sua scuola e il suo stile attuale, da lui sviluppato, \u00e8 una fusione di Yoseikan Budo e Pancrazio Pammachia.\nNel 1998 apre la sua prima scuola di combattimento a Milano. Ora vive, si allena e insegna in Trentino, a Rovereto.\nNel 2009 ha esordito combattendo nelle arti marziali miste (MMA), nella categoria dei pesi welter. Dopo una pausa di due anni, nel giugno del 2014 annuncia il suo ritorno del circuito professionale delle arti marziali miste.\nI suoi gradi tecnici sono:"}
{"id": "3952789", "revid": "1573940", "url": "https://it.wikipedia.org/wiki?curid=3952789", "title": "Tutufa bufo", "text": "Tutufa bufo () \u00e8 un gasteropode della famiglia Bursidae, diffuso nell'Indo-Pacifico.\nLe dimensioni della sua conchiglia variano da 50 a 240 mm."}
{"id": "3952794", "revid": "125356384", "url": "https://it.wikipedia.org/wiki?curid=3952794", "title": "Internazionale Torino 1898", "text": "Questa voce raccoglie le informazioni riguardanti l'Internazionale Torino nelle competizioni ufficiali della stagione 1898.\nStagione.\nIl 6 gennaio 1898 venne giocata una partita tra il contro una rappresentativa composta da calciatori dei due club torinesi, l' ed il , persa dai genovesi 1-0. Il 6 marzo venne giocata la rivincita, e questa volta la vittoria arrise ai genoani, che batterono la rappresentativa torinese per 1-0 grazie ad un gol di Shaffhauser. In aprile il club inaugur\u00f2 il suo nuovo campo presso l'ippodromo della Barriera di Stupinigi. che ospit\u00f2 24 aprile un'amichevole preparatoria per il primo campionato italiano di calcio contro l' persa per 2-1.\nLa Federazione Italiana Football, l'8 maggio 1898, tramite il , organizza il primo campionato italiano ufficiale di calcio. Partecipano 3 squadre di Torino e il : il campo scelto per la disputa fu quello del Velodromo Umberto I. Al mattino, turno eliminatorio e nel pomeriggio la finale vinta dal dopo i tempi supplementari sull'.\nMaglie.\nLa maglia utilizzata per gli incontri di campionato era bianconera a strisce verticali.\nOrganigramma societario.\nArea direttiva\nArea tecnica\nRisultati.\nI risultati degli incontri sono presi dal \"Corriere dello Sport \u2013 La Bicicletta\" di Milano dell'11 maggio 1898, la prima fonte diretta relativa al torneo."}
{"id": "3952819", "revid": "767487", "url": "https://it.wikipedia.org/wiki?curid=3952819", "title": "Riciclaggio del sughero", "text": "Il riciclaggio del sughero (o riciclo del sughero) \u00e8 un settore specifico del riciclaggio dei rifiuti.\nA livello europeo, il codice Cer di riferimento \u00e8: 03.01.01: \"Scarti corteccia e sughero\": il sughero \u00e8 leggero, ha propriet\u00e0 idrorepellenti e si presta a molti utilizzi.\nIl riciclo di questo materiale naturale, specialmente dei tappi in sughero, \u00e8 di recente attuazione ed \u00e8 legato principalmente al mondo del volontariato e delle associazioni ambientaliste. I primi numeri sulle quantit\u00e0 raccolte mostrano un trend all'espansione e si stanno mostrando molto utili per:\nIl suo riciclaggio risulta essere un metodo pi\u00f9 idoneo rispetto al compostaggio, sia per i lunghi tempi di decomposizione del sughero, sia per la relativa carenza del materiale stesso."}
{"id": "3952820", "revid": "201167", "url": "https://it.wikipedia.org/wiki?curid=3952820", "title": "Agrippa (re)", "text": "Agrippa Silvio \u00e8, secondo la mitologia romana, il decimo dei leggendari re albani, figlio di Tiberino Silvio e padre di Romolo Silvio.\nSecondo la stessa mitologia egli avrebbe governato sul Regno di Alba Longa per quarantuno anni dal 916 a.C. all'875 a.C.."}
{"id": "3952822", "revid": "1305772", "url": "https://it.wikipedia.org/wiki?curid=3952822", "title": "Monastero di Okhti Yeghtsi", "text": "Okhti Yeghtsi (\"sette chiese\") \u00e8 un monastero della repubblica di Artsakh (gi\u00e0 denominata \"repubblica del Nagorno Karabakh\"), situato nella regione di Askeran.\nSi erge lungo le pendici di una montagna coperta da fitte foreste. La struttura, raggiungibile solo attraverso un sentiero di montagna, si presenta oggi in condizioni precarie, in parte rovinata ed invasa dalla vegetazione. Sono evidenti i resti di sei edifici uniti tra loro e di altri tre pi\u00f9 staccati ai quali si aggiungono le tracce di altre quattro costruzioni per un totale complessivo di tredici.\nProprio l'insieme volume-spazio, unitamente alla posizione, conferisce a questo complesso un particolare fascino architettonico con gli edifici raggruppati intorno ad uno spazio comune con le facciate e le finestre che guardano tutte verso un cortile impreziosito da una serie di khachkar.\nLe chiese presentano l'altare rettangolare, secondo lo stile della regione.\nIl complesso \u00e8 stato edificato tra il XII ed il XIII secolo come ben si evince da numerose iscrizioni epigrafiche anche sui kachkhar.\nCollegamenti esterni.\nfoto su Armeniapedia"}
{"id": "3952825", "revid": "201167", "url": "https://it.wikipedia.org/wiki?curid=3952825", "title": "Romolo Silvio", "text": "Romolo Silvio (in latino Romulus Silvius, chiamato da Dionigi di Alicarnasso Alladio, in latino Alladius) \u00e8, secondo la mitologia romana, l'undicesimo dei mitici re latini, figlio di Agrippa e padre di Aventino.\nSecondo la mitologia regn\u00f2 sul Regno Albano per circa diciannove anni, dall'875 a.C. all'856 a.C.. Il suo nome \u00e8 stato anche trascritto come \"Aremulus\"."}
{"id": "3952830", "revid": "767487", "url": "https://it.wikipedia.org/wiki?curid=3952830", "title": "Mati\u00e8re grise", "text": "Mati\u00e8re grise \u00e8 un film del 2011 diretto da Kivu Ruhorahoza.\nTrama.\nA Kigali, il giovane \"filmmaker\" Balthazar cerca soldi per produrre la sua opera d'esordio, ma il governo rifiuta di finanziarla perch\u00e9 parla delle conseguenze del genocidio del Ruanda, proponendo invece al ragazzo di scrivere un altro film, di sensibilizzazione, sul problema dell'Aids e della violenza sulle donne. Ma Balthazar avvia comunque le riprese del suo film \"Il ciclo dello scarafaggio\", in cui racconta due storie diverse.\nLa prima ha per protagonista un ragazzo, impazzito e rinchiuso in manicomio dopo essere stato costretto a diventare un assassino durante la guerra civile del 1994.\nLa seconda storia, invece, \u00e8 focalizzata su due fratelli, Justine e Yvan, in continua lotta con il terribile ricordo delle immagini dei corpi dei genitori arsi vivi nel cortile di casa.\nRiconoscimenti.\nDopo aver ottenuto nel corso del 2011 importanti riconoscimenti nei Festival di Tribeca (Menzione Speciale della Giuria) e Varsavia (Menzione Speciale della Giuria e premio Miglior Attore), il film \u00e8 stato candidato a Miglior Film Africano al 22\u00ba Festival del cinema africano, d'Asia e America Latina di Milano 2012.\nCritica.\n\u00abMati\u00e8re grise \u00e8 un percorso concettuale, intriso della visuale personale del regista; un'osservazione intima sull'infinito ciclo di violenza, sul sangue, sulla guerra, sulla disperazione; una denuncia, che affronta i traumi del genocidio, da parte di chi \u00e8 sopravvissuto\u00bb. (\"Non solo Cinema\")"}
{"id": "3952832", "revid": "6923", "url": "https://it.wikipedia.org/wiki?curid=3952832", "title": "Serbia ai Giochi della V Olimpiade", "text": "La Serbia ha partecipato alle Giochi della V Olimpiade di Stoccolma, svoltisi dal 5 maggio al 27 luglio 1912, con una delegazione di 4 atleti. Per il Paese \u00e8 stata la prima partecipazione olimpica."}
{"id": "3952833", "revid": "116556123", "url": "https://it.wikipedia.org/wiki?curid=3952833", "title": "Xtep", "text": "La Xtep International Holdings Limited (Xtep) \u00e8 una multinazionale di abbigliamento sportivo cinese, con sede a Quanzhou, Fujian.\n\u00c8 impegnata nella progettazione, sviluppo, produzione e vendita di abbigliamento sportivo con il marchio di propriet\u00e0 della societ\u00e0 \"Xtep\" e del marchio \"Koling\", oltre a quello della \"Disneyland Sports\".\n\u00c8 quotata nel listino Hong Kong Stock Exchange dal giugno 2008.\nIl 28 gennaio 2010 l'azienda cinese annuncia di aver firmato un accordo di 7 milioni di sterline con il club di Premier League del Birmingham City. Il vice presidente del club inglese, Peter Pannu, descrisse l'accordo come la \"pi\u00f9 importante sponsorizzazione che il club abbia mai firmato\" e dichiar\u00f2 inoltre che \"la Xtep \u00e8 un'importante azienda di abbigliamento sportivo sul mercato cinese e che questa sponsorizzazione diffonder\u00e0 nell'Estremo Oriente il brand del Birmingham City\"."}
{"id": "3952838", "revid": "47767", "url": "https://it.wikipedia.org/wiki?curid=3952838", "title": "Zyta", "text": ""}
{"id": "3952839", "revid": "47767", "url": "https://it.wikipedia.org/wiki?curid=3952839", "title": "Citolo", "text": ""}
{"id": "3952840", "revid": "48191182", "url": "https://it.wikipedia.org/wiki?curid=3952840", "title": "Goldone", "text": ""}
{"id": "3952841", "revid": "536103", "url": "https://it.wikipedia.org/wiki?curid=3952841", "title": "Cosa si pu\u00f2 dire di te?/Quando una lei va via", "text": "Cosa si pu\u00f2 dire di te? \u00e8 il secondo singolo dei Pooh del 1972. Si tratta della prima pubblicazione in cui la voce solista di Roby Facchinetti si presenta al grande pubblico in un ruolo di maggiore importanza. Questo singolo conferma la grande popolarit\u00e0 cui \u00e8 giunto il complesso, pur non raggiungendo lo stesso successo del precedente. Il testo narra una storia - sentimentale e ricca di pathos - di amore platonico e verginit\u00e0.\nIl retro del disco, Quando una lei va via, \u00e8 cantato principalmente da Riccardo Fogli e descrive la delusione di un uomo piantato in asso dalla partner dopo che lui le ha confessato una storia sentimentale passata da tempo. A differenza del lato A, \"Quando una lei va via\" veniva eseguita con una certa regolarit\u00e0 ai concerti e si tratta di un pezzo almeno altrettanto famoso. Dopo l'uscita di Fogli, nel corso degli anni \u00e8 stato interpretato prima da Dodi Battaglia negli anni 70/80, poi da Stefano D'Orazio negli anni 90/00 poi dal 2010 da Red Canzian e nel tour celebrativo dei 50 anni di carriera (a cui ha fatto seguito lo scioglimento) \u00e8 stato ripreso dallo stesso Riccardo Fogli rientrato nel gruppo per l'occasione.\nI due pezzi, tra i pi\u00f9 noti dei Pooh all'epoca, sono di Facchinetti-Negrini e vennero inclusi nell'album \"Alessandra\" come anche nella raccolta \"I Pooh 1971-1974\"."}
{"id": "3952842", "revid": "201167", "url": "https://it.wikipedia.org/wiki?curid=3952842", "title": "Aventino (re)", "text": "Aventino (in latino Aventinus) \u00e8, secondo la mitologia romana, il dodicesimo dei leggendari re latini. Figlio di Romolo Silvio e padre di Proca, regn\u00f2 su Alba Longa per trentasette anni, dall'856 a.C. all'819 a.C., data della sua morte.\nProprio nell'819 a.C. fu sepolto sul Colle Aventino, che prende proprio il nome da questo leggendario re."}
{"id": "3952847", "revid": "74801", "url": "https://it.wikipedia.org/wiki?curid=3952847", "title": "Rodolfo d'Asburgo-Lorena (1919-2010)", "text": "Biografia.\nRodolfo trascorse la sua infanzia in esilio, sull'isola portoghese di Madeira. Dopo la morte del padre nel 1922 la famiglia visse in Belgio. A causa dell'invasione tedesca nel 1940 la famiglia fugg\u00ec in Canada, dove Rodolfo studi\u00f2 economia.\nDopo la guerra lavor\u00f2 nel settore finanziario a Wall Street, port\u00f2 una piantagione di caff\u00e8 nel Congo Belga e divent\u00f2 un direttore di banca in Belgio.\nIl 22 giugno 1953 ha sposato a New York, la contessa russa Xenia Sergejewna Czernichew-Besobrasov (1929-1968) morta in un incidente d'auto a Casteau, un luogo del comune belga di Soignies. Da lei Rodolfo ebbe quattro figli. Nel 1971 si rispos\u00f2 con la principessa tedesca Anna Gabriele di Wrede (n. 1940), con la quale ha avuto una figlia.\nLa tomba di Rodolfo d'Asburgo-Lorena \u00e8 come quella di Xenia e suo figlio John nella tomba di famiglia degli Asburgo nella Cappella Loreto, nei pressi del castello di Asburgo."}
{"id": "3952848", "revid": "599013", "url": "https://it.wikipedia.org/wiki?curid=3952848", "title": "Steve Collins", "text": ""}
{"id": "3952849", "revid": "1543377", "url": "https://it.wikipedia.org/wiki?curid=3952849", "title": "Fratello maggiore", "text": "Fratello maggiore \u00e8 un programma televisivo di genere coach show in onda su Italia 1, condotto da Clemente Russo, per una puntata il 21 marzo 2012.\nIl programma.\n\"Fratello maggiore\" \u00e8 un programma televisivo andato in onda mercoled\u00ec 21 marzo 2012 in prima serata, su Italia 1. Il programma \u00e8 tra i primi coach show realizzati in Italia. Racconta due storie di ragazzi difficili, giovani ribelli che hanno un pessimo rapporto con i genitori e che potrebbero superare il limite del lecito.\nClemente Russo li aiuter\u00e0 attraverso la disciplina, il rigore dello sport, il senso del lavoro e della fatica a dare una svolta alla loro vita. Al suo fianco la psicologa Alessandra Cirulli, psicoterapeuta di Milano che ha lavorato con adolescenti affetti da gravi disagi. A lei spetter\u00e0 il compito pi\u00f9 delicato di far emergere attraverso il dialogo familiare i blocchi e le motivazioni pi\u00f9 profonde a causa dell'incomunicabilit\u00e0 familiare.\nStorie.\nPrima storia.\nLa prima storia \u00e8 quella di Fabrizio, 18 anni, che vive a Cuneo con la famiglia. \u00c8 un ragazzo problematico, si sente tradito dalla madre perch\u00e9 si \u00e8 risposata, non riconosce l'autorit\u00e0 del patrigno e ha un pessimo rapporto con il fratello minore, nato dalla seconda relazione della mamma.\nSeconda storia.\nLa seconda storia ha come protagonista Rebecca, 19 anni, di Meda in provincia di Milano, i genitori si sono separati quando aveva cinque anni. \u00c8 una ragazza ribelle, in perenne conflitto con la madre, crede solo nei soldi e nell'apparire e vorrebbe entrare nel mondo dello spettacolo con facili scorciatoie, senza studiare. Si fa foto trasgressive, le pubblica su internet, e di notte fa la cubista."}
{"id": "3952850", "revid": "599013", "url": "https://it.wikipedia.org/wiki?curid=3952850", "title": "Federico Bergara", "text": ""}
{"id": "3952851", "revid": "94647", "url": "https://it.wikipedia.org/wiki?curid=3952851", "title": "Cosa si pu\u00f2 dire di te", "text": ""}
{"id": "3952853", "revid": "767487", "url": "https://it.wikipedia.org/wiki?curid=3952853", "title": "A Mohammedan Conspiracy", "text": "A Mohammedan Conspiracy (o \"The Mohammedan's Conspiracy\") \u00e8 un cortometraggio muto del 1914 diretto da Frederick Sullivan.\nFu il quarto e ultimo film diretto da Sullivan della serie di film della Thanhouser sceneggiati da Lloyd Lonergan e basati sulle \"Adventures of a Diplomatic Free Lance\" di Clarence Herbert New, una serie di storie pubblicate dalla rivista \"Blue Book\". L'intera serie di film della Thanhouser comprendeva \"A Leak in the Foreign Office\", \"The Cat's Paw\", \"A Debut in the Secret Service\" e \"A Mohammedan Conspiracy\".\nTrama.\nLord Trevor e Nan, la sua pupilla, sono dei famosi agenti della diplomazia britannica. Dopo che in Inghilterra sono giunte voci di complotti in Egitto, Abdul, il fedele servitore di Lord Trevor viene mandato in quel paese per indagare. Ma, dopo sei mesi, pur se Abdul ha fatto notevoli progressi, deve lasciare il campo perch\u00e9 la sua copertura \u00e8 saltata. Al suo posto, giunge Nan che intende travestirsi da ragazzo per continuare le indagini. Trova lavoro al mercato dove vende frutta, conquistandosi ben presto la fiducia dei nativi. Entra cos\u00ec a far parte di un gruppo di cospiratori, scoprendo con raccapriccio che il piano che si sta progettando \u00e8 quello di avvelenare cibo e acqua destinati agli inglesi, in modo da sterminarli. Nan riesce a far fallire il piano ma la sua identit\u00e0 viene svelata: riuscir\u00e0 a salvarsi solo grazie all'intervento coraggioso di Abdul.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Mutual Film, il film - un cortometraggio in due bobine - usc\u00ec nelle sale cinematografiche USA il 12 maggio 1914."}
{"id": "3952859", "revid": "94647", "url": "https://it.wikipedia.org/wiki?curid=3952859", "title": "Cosa si pu\u00f2 dire di te/Quando una lei va via", "text": ""}
{"id": "3952860", "revid": "599013", "url": "https://it.wikipedia.org/wiki?curid=3952860", "title": "\u00c1lvaro N\u00fa\u00f1ez", "text": ""}
{"id": "3952861", "revid": "83531", "url": "https://it.wikipedia.org/wiki?curid=3952861", "title": "San Dionisio Ocotepec", "text": "San Dionisio Ocotepec \u00e8 una cittadina messicana di 9\u00a0487 abitanti, sede municipale e parte del distretto di Tlacolula, nella parte orientale della regione delle Valles Centrales de Oaxaca, nello Stato federato di Oaxaca."}
{"id": "3952862", "revid": "94647", "url": "https://it.wikipedia.org/wiki?curid=3952862", "title": "Cosa si pu\u00f2 dire di te?", "text": ""}
{"id": "3952865", "revid": "94647", "url": "https://it.wikipedia.org/wiki?curid=3952865", "title": "Quando una lei va via", "text": ""}
{"id": "3952868", "revid": "287204", "url": "https://it.wikipedia.org/wiki?curid=3952868", "title": "Alvaro Nunez", "text": ""}
{"id": "3952876", "revid": "599013", "url": "https://it.wikipedia.org/wiki?curid=3952876", "title": "Fabi\u00e1n Pumar", "text": ""}
{"id": "3952884", "revid": "287204", "url": "https://it.wikipedia.org/wiki?curid=3952884", "title": "Fabian Pumar", "text": ""}
{"id": "3952895", "revid": "599013", "url": "https://it.wikipedia.org/wiki?curid=3952895", "title": "Steve Collins (sciatore)", "text": "Biografia.\nDebutt\u00f2 in campo internazionale in occasione della gara inaugurale della Coppa del Mondo di salto con gli sci, il 27 dicembre 1979 a Cortina d'Ampezzo (10\u00b0); in Coppa l'unica vittoria, nonch\u00e9 primo podio, l'8 marzo 1980 a Lahti. Nella stessa stagione si laure\u00f2 campione mondiale juniores a \u00d6rnsk\u00f6ldsvik, dal trampolino K70.\nIn carriera prese parte a tre edizioni dei Giochi olimpici invernali, (28\u00b0 nel trampolino normale, 9\u00b0 nel trampolino lungo), (25\u00b0 nel trampolino normale, 36\u00b0 nel trampolino lungo) e (13\u00b0 nel trampolino normale, 35\u00b0 nel trampolino lungo, 9\u00b0 nella gara a squadre) e a due dei Campionati mondiali (5\u00b0 nella gara a squadre di Oslo 1982 il miglior piazzamento). Ritiratosi al termine delle Olimpiadi di Calgary, nel 1990 e nel 1991 torn\u00f2 a partecipare alle gare di Coppa disputate nella sua citt\u00e0 natale, senza conseguire risultati di rilievo."}
{"id": "3952903", "revid": "1313191", "url": "https://it.wikipedia.org/wiki?curid=3952903", "title": "Persoonioideae", "text": "Persoonioideae \u00e8 una sottofamiglia di piante appartenente alla famiglia Proteaceae. Sono qui inclusi i generi \"Persoonia\", \"Acidonia\", \"Toronia\" e \"Placospermum\".\nDescrizione.\nLe piante di questa sottofamiglia sono cespugli sclerofillosi o piccoli alberi, raramente alberi da foresta pluviale. \nEsse sono prive di radici proteoidi. I cotiledoni non sono auricolati. \nLe foglie sono semplici, pinnatifide o intere. \nL'infiorescenza \u00e8 per lo pi\u00f9 racemosa, raramente ramificata ('panicolata'), bratteata. I fiori sono attinomorfi o zigomorfi, non disposti in coppie regolari. I filamenti staminali sono ampi e totalmente saldati ai tepali. Le ghiandole ipogine sono solitamente 4, tutte uguali o, occasionalmente, con le ghiandole posteriori ridotte o assenti. La punta dello stilo non \u00e8 modificata a presentatore di polline. Il polline \u00e8 triporato. \nGli ovuli possono essere 1, 2 o pi\u00f9 e sono ortotropi. Il frutto \u00e8 una drupa o un follicolo.\nIl numero cromosomico \u00e8 per lo pi\u00f9 n = 7, raramente n = 14. La lunghezza media dei cromosomi, che sono molto grandi, \u00e8 pari a 7-17\u00a0\u00b5m nella metafase mitotica.\nDistribuzione e habitat.\nLe specie costituenti questa sottofamiglia sono principalmente presenti in Australia, ad eccezione di un genere monospecifico presente in Nuova Caledonia ed un altro presente in Nuova Zelanda.\nCome la maggior parte delle Proteaceae, quasi tutte le specie di Persoonioideae sono piante che vivono in maniera ottimale in suoli poveri di sostanze nutriente, ben drenati, acidi, silicei. Due specie del sudovest (\"Acidonia microcarpa\" e \"Persoonia graminea\") crescono in habitat paludosi, altre tre specie (\"P. acicularis\", \"P. bowgada\" e \"P. hexagona\") tollerano suoli moderatamente calcarei e parecchie specie sudorientali talvolta crescono su suoli di derivazione dal basalto, ma queste sono eccezioni.\nSi ritrova la maggiore diversit\u00e0 tra specie in aree con suoli derivati da arenarie e graniti.\n\"Placospermum coriaceum\" \u00e8 la sola specie delle Persoonioideae, che solitamente completa tutto il suo ciclo vitale nelle foreste pluviali. Le altre sono basicamente piante degli strati cespugliosi degli altopiani e delle foreste sclerofille e dei boschi. Comunque, alcune specie, come la \"Persoonia arborea\", la \"P. media\" e la \"P. amaliae\" occasionalmente si ritrovano circondate dalle foreste pluviali, che hanno sostituito le comunit\u00e0 di sclerofille in cui le piante erano germogliate.\nTassonomia.\nLa sottofamiglia \u00e8 suddivisa in due trib\u00f9:"}
{"id": "3952911", "revid": "2184720", "url": "https://it.wikipedia.org/wiki?curid=3952911", "title": "Sapessi dire no", "text": "Sapessi dire no \u00e8 il dodicesimo album in studio di Biagio Antonacci, pubblicato il 17 aprile 2012 su etichetta Iris/Sony Music.\nIl disco.\nL'album \u00e8 anticipato dal singolo \"Ti dedico tutto\", in rotazione radiofonica e disponibile per il download digitale dal 9 marzo 2012. Nelle sonorit\u00e0 si avvertono richiami alla tradizione della musica latina della pizzica e al rock internazionale. Il secondo singolo estratto invece \u00e8 \"Non vivo pi\u00f9 senza te\" che in pochi giorni dalla sua uscita in radio \u00e8 diventato uno fra i brani pi\u00f9 gettonati dalle radio. Inoltre ha raggiunto la posizione 21 della classifica dei singoli pi\u00f9 scaricati. I musicisti che hanno contribuito alla realizzazione dell'album sono: Simone D'Eusanio (viola e violino), Massimo Tagliata (flauto traverso e fisarmonica), Davide Tagliapietra (chitarra elettrica, chitarra acustica, basso), Gareth Brown (batteria), Michele Canova Iorfida (tastiera e synth), Biagio Antonacci (voce e pianoforte), Piero Odorici (sax) e Chiara Vergati (cori).\nLa pre-produzione \u00e8 stata creata da Davide Tagliapietra e dallo stesso Antonacci, che ha curato anche gli arrangiamenti e la produzione artistica con Michele Canova Iorfida. La copertina del disco \u00e8 disegnata da Milo Manara. I singoli pubblicati successivamente sono \"Insieme finire\", \"L'evento\" (brano contenente nel testo anche il titolo dell'album) e \"Dimenticarti \u00e8 poco\".\nNella Classifica FIMI Album, \"Sapessi dire no\" ha debuttato direttamente alla posizione numero 1, mantenendo stabilmente la vetta per 5 settimane consecutive, per poi ritornare nel podio al secondo posto dopo ben 12 settimane di permanenza in top ten. Dopo 13 settimane dall'uscita, l'album ritorna sul podio della classifica FIMI degli album pi\u00f9 venduti.\nA dicembre 2012 l'album \u00e8 stato certificato doppio disco di platino per le oltre 120.000 copie vendute; inoltre, \u00e8 stato l'album italiano che ha primeggiato per numero di settimane di permanenza al primo posto in classifica nell'anno 2012.\nL'album \u00e8 dedicato a Lucio Dalla, maestro di musica e poesia."}
{"id": "3952912", "revid": "463686", "url": "https://it.wikipedia.org/wiki?curid=3952912", "title": "Collezione Ugo Adriano Graziotti", "text": ""}
{"id": "3952913", "revid": "726373", "url": "https://it.wikipedia.org/wiki?curid=3952913", "title": "Shoot Many Robots", "text": "Shoot Many Robots \u00e8 un videogioco, sviluppato dalla Demiurge Studios e pubblicato dalla Ubisoft per il download digitale per Xbox Live Arcade, PlayStation Network e Microsoft Windows. \u00c8 il primo titolo originale ad essere pubblicato dalla casa sviluppatrice di videogiochi precedentemente conosciuta per il suo lavoro in titoli come \"Rock Band\", \"BioShock\", \"Mass Effect\" ed altri. Il videogioco \u00e8 stato reso disponibile nel marzo 2012."}
{"id": "3952917", "revid": "300067", "url": "https://it.wikipedia.org/wiki?curid=3952917", "title": "Radostina Naneva", "text": ""}
{"id": "3952918", "revid": "94647", "url": "https://it.wikipedia.org/wiki?curid=3952918", "title": "Nascer\u00f2 con te", "text": ""}
{"id": "3952919", "revid": "125812470", "url": "https://it.wikipedia.org/wiki?curid=3952919", "title": "La signora scostumata", "text": "La signora scostumata (\"The Edwardians\") \u00e8 un romanzo di Vita Sackville-West, tra gli ultimi da lei scritti. Si tratta di una chiara critica della societ\u00e0 edoardiana e una riflessione sulle esperienze d'infanzia della stessa scrittrice. Appartiene al genere del romanzo di formazione e descrive lo sviluppo di Sebastiano, il protagonista, inserito nella societ\u00e0 aristocratica inglese d'inizio Novecento.\nAmbientazione.\nLa storia \u00e8 ambientata in gran parte a Chevron, un grande possedimento dell'Inghilterra meridionale. Alcune parti del romanzo si svolgono a Londra: a teatro; nella casa di Sylvia o di Teresa con le visite di Sebastiano, e nello studio di Phil. L'arco di tempo in cui si svolge la storia va, indicativamente, dal 1905 al 1911. Il racconto si chiude con la descrizione della partecipazione di Sebastiano alla giornata dell'incoronazione di re Giorgio il 22 giugno 1911.\nI protagonisti.\nSebastian: giovane erede di Chevron. Bruno, di bellissimo aspetto, all'inizio della storia ha diciannove anni.\nViola: sorella minore di Sebastiano. Ragazza indipendente, tiene una corrispondenza segreta con Anquetil.\nLucy, duchessa di Chevron: madre di Viola e di Sebastiano. Vedova bella e giovanile, segue le convenzioni sociali della sua classe.\nSylvia, Lady Roehampton: la donna pi\u00f9 bella di Londra. Maritata, \u00e8 grande amica di Lucy. Diventa l'amante di Sebastiano e il suo primo grande amore.\nLeonard Anquetil: famoso esploratore. Carattere indipendente, si sottrae alle regole e alle convenzioni sociali.\nTeresa Spedding: appartenente alla piccola borghesia. Moglie di un medico, aspira a frequentare la grande societ\u00e0 ma si rifiuta a una relazione con Sebastiano."}
{"id": "3952922", "revid": "712828", "url": "https://it.wikipedia.org/wiki?curid=3952922", "title": "Comuni dell'Oaxaca", "text": "Lo stato Messicano dell'Oaxaca \u00e8 suddiviso in 570 comuni, molto pi\u00f9 degli altri stati del territorio messicano."}
{"id": "3952925", "revid": "1005847", "url": "https://it.wikipedia.org/wiki?curid=3952925", "title": "El Espinal", "text": ""}
{"id": "3952930", "revid": "1573940", "url": "https://it.wikipedia.org/wiki?curid=3952930", "title": "Warp (videogioco)", "text": "Warp \u00e8 un videogioco sviluppato dalla Trapdoor e pubblicato dalla Electronic Arts per Microsoft Windows, PlayStation 3 e Xbox 360. Il gioco permette al giocatore di controllare un alieno dotato del potere di passare attraverso oggetti e pareti o di entrare nelle altre creature presenti nel gioco, facendole esplodere. \u00c8 stato pubblicato il 5 febbraio 2012 su Xbox Live Arcade come parte del secondo \"Xbox Live Arcade House Party\", mentre la pubblicazione per PlayStation Network e Microsoft Windows \u00e8 avvenuta il 13 marzo 2012."}
{"id": "3952934", "revid": "6923", "url": "https://it.wikipedia.org/wiki?curid=3952934", "title": "Premi Visual Effects Society 2007", "text": "La sesta edizione dei premi Visual Effects Society si \u00e8 tenuta il 10 febbraio 2008 nel teatro Kodak Theatre di Hollywood - Los Angeles.\nVincitori e candidati.\nVengono di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi."}
{"id": "3952937", "revid": "599013", "url": "https://it.wikipedia.org/wiki?curid=3952937", "title": "Bloudkova velikanka", "text": "Il Bloudkova velikanka \u00e8 un trampolino situato a Planica, in Slovenia, entro il complesso Nordijski center Planica (\"Centro nordico Planica\").\nStoria.\nAperto nel 1934, l'impianto faceva parte dello stesso complesso del trampolino normale HS100 Srednija e ha ospitato numerose tappe della Coppa del Mondo di salto con gli sci. I due salti sono stati in seguito smantellati; il trampolino lungo HS140 aveva il punto K a 130\u00a0m e il primato di distanza appartiene al giapponese Noriaki Kasai (147,5\u00a0m nel 1998).\nAl loro posto nel 2012 \u00e8 stato costruito il nuovo complesso Nordijski center Planica, con due trampolini principali: un HS139 e un HS104.\nCaratteristiche.\nIl trampolino lungo HS139 ha il punto K a 125\u00a0m e il primato ufficiale di distanza appartiene allo sloveno Peter Prevc (142\u00a0m nel 2014); nello stesso anno sono stati stabiliti anche il primato ufficioso (149\u00a0m), da An\u017ee Lani\u0161ek, e quello femminile (135\u00a0m), da Sara Takanashi.\nIl trampolino normale HS104 ha il punto K a 85\u00a0m e il primato ufficiale di distanza appartiene allo sloveno Dejan Jude\u017e (106\u00a0m nel 2014); nello stesso anno \u00e8 stato stabilito anche il primato femminile (102,5\u00a0m), da Sara Takanashi e Daniela Iraschko."}
{"id": "3952939", "revid": "104458", "url": "https://it.wikipedia.org/wiki?curid=3952939", "title": "Planica Nordic Center", "text": ""}
{"id": "3952943", "revid": "599013", "url": "https://it.wikipedia.org/wiki?curid=3952943", "title": "Srednija", "text": "Lo Srednija (nome ufficiale, in sloveno: Skakalnica Stano Pelan, \"trampolino Stano Pelan\") era un trampolino situato a Planica, in Slovenia. \u00c8 in disuso dal 2007.\nStoria.\nAperto nel 1934, l'impianto faceva parte dello stesso complesso del trampolino lungo HS140 Bloudkova velikanka e ha ospitato numerose tappe della Coppa del Mondo di salto con gli sci. I due salti sono stati in seguito smantellati; al loro posto \u00e8 sorto il complesso Nordijski center Planica, con un nuovo trampolino Bloudkova velikanka lungo HS139.\nCaratteristiche.\nIl trampolino normale HS100 Srednija aveva il punto K a 90\u00a0m; il primato di distanza appartiene allo sloveno Bine Zupan (110\u00a0m nel 2004), mentre quello femminile (105, 5\u00a0m) \u00e8 stato stabilito dalla norvegese Anette Sagen nel 2003."}
{"id": "3952950", "revid": "640277", "url": "https://it.wikipedia.org/wiki?curid=3952950", "title": "Delta Circini", "text": "Delta Circini (\u03b4 Cir / HD 135240 / HR 5664) \u00e8 un sistema stellare nella costellazione del Compasso di magnitudine apparente +5,07. Dista 3700 anni luce dal sistema solare, ed \u00e8 formato da 2 calde e massicce stelle di classe O molto vicine tra loro, e una terza componente, pi\u00f9 distante, di classe B.\nSistema stellare.\nLe componenti sono troppo vicine per essere separate visualmente, mentre ci\u00f2 \u00e8 possibile per via spettroscopica. La coppia di stelle orbitanti molto vicine l'una dall'altra sono rispettivamente di tipo spettrale O7III-V, O9.5-V, dunque con un'alta temperatura superficiale e con masse di 21,6 e 12,4 masse solari. La stella \u00e8 anche classificata come variabile ellissoidale rotante; osservazioni fotometriche con Hipparcos hanno rilevato una variabilit\u00e0 di 0,154 magnitudini, dovuta in parte alla forma distorta delle due stelle attratte dai rispettivi campi gravitazionali, ma anche perch\u00e9 le stelle si eclissano l'un l'altra. La variazione di luminosit\u00e0 avviene in un arco di tempo che coincide con il periodo orbitale delle due stelle, che \u00e8 di 3,9 giorni.\nLa terza componente, pi\u00f9 separata dalla coppia di stelle di classe O e sulla quale esistono pi\u00f9 incertezze, pare possa essere di tipo spettrale B0.5 V, dunque sarebbe una stella bianco-azzurra di sequenza principale, appena meno calda delle 2 compagne della coppia principale."}
{"id": "3952951", "revid": "287204", "url": "https://it.wikipedia.org/wiki?curid=3952951", "title": "Santiago Matatlan", "text": ""}
{"id": "3952952", "revid": "300067", "url": "https://it.wikipedia.org/wiki?curid=3952952", "title": "Roksana Yordanova", "text": ""}
{"id": "3952956", "revid": "287204", "url": "https://it.wikipedia.org/wiki?curid=3952956", "title": "Endtroducing.....", "text": "Endtroducing... \u00e8 il primo album in studio di DJ Shadow, uscito alla fine del 1996.\nIl disco.\nL'album ebbe molto successo tra la critica. \"Endtroducing...\" \u00e8 stato inserito nel Guinness World Records per essere \"il primissimo album interamente prodotto a partire da samples\" nel 2001. Le uniche attrezzature utilizzate da DJ Shadow per produrre l'album sono state un campionatore Akai MPC60 a 12 bit, una coppia di giradischi e un \"Pro Tools\" prestato da uno dei primi utilizzatori di questa tecnologia, Dan \"The Automator\" Nakamura. Nel novembre 2006 la rivista \"Time\" lo ha citato fra i 100 migliori album. L'album viene anche considerato una pietra miliare della sampledelia. Il brano \"Stem-Long Stem\" include un campionamento del brano \"Variazione III\" degli Osanna dall'album \"Preludio, Tema, Variazioni e Canzona\"."}
{"id": "3952962", "revid": "104458", "url": "https://it.wikipedia.org/wiki?curid=3952962", "title": "Velikanka", "text": ""}
{"id": "3952977", "revid": "767487", "url": "https://it.wikipedia.org/wiki?curid=3952977", "title": "Once Upon a Time in China III", "text": "Once upon a time in China III (\u9ec3\u98db\u9d3b III:\u7345\u738b\u722d\u9738 - \"Wong Fei-hung tsi sam: Siwong tsangba\") \u00e8 un film del 1993 diretto da Tsui Hark, con Jet Li.\nTrama.\nDurante la dinastia Qing la Cina \u00e8 minacciata dalle grandi potenze mondiali che ne minano la sovranit\u00e0, il maestro di arti marziali Wong giunge a Pechino insieme al discepolo Chung per trovare suo padre, impegnato in un importante torneo voluto dall'imperatrice in persona per ripristinare l'orgoglio nazionale e porre in mostra la forza delle arti marziali cinesi. Ma, prima che il torneo inizi, i due si troveranno al centro di una cospirazione per assassinare l'imperatrice, che sembra coinvolgere una potenza straniera."}
{"id": "3952978", "revid": "292162", "url": "https://it.wikipedia.org/wiki?curid=3952978", "title": "Faraglioni dei Ciclopi", "text": ""}
{"id": "3952983", "revid": "300067", "url": "https://it.wikipedia.org/wiki?curid=3952983", "title": "Giovanna Granieri-Fiorini", "text": ""}
{"id": "3953010", "revid": "287204", "url": "https://it.wikipedia.org/wiki?curid=3953010", "title": "Nazionale di atletica leggera dell'Algeria", "text": "La nazionale di atletica leggera dell'Algeria \u00e8 la rappresentativa dell'Algeria nelle competizioni internazionali di atletica leggera riservate alle selezioni nazionali.\nBilancio nelle competizioni internazionali.\nGiochi olimpici.\nLa nazionale algerina di atletica leggera vanta 11 partecipazioni ai Giochi olimpici estivi su 28 edizioni disputate.\nLe quattro medaglie d'oro olimpiche vinte da atleti algerini sono state tutte conquistate nella specialit\u00e0 dei 1500 metri piani e portano la firma di Hassiba Boulmerka a , Noureddine Morceli ad , Nouria M\u00e9rah-Benida a e Taoufik Makhloufi a ."}
{"id": "3953012", "revid": "196390", "url": "https://it.wikipedia.org/wiki?curid=3953012", "title": "Legendriano", "text": ""}
{"id": "3953014", "revid": "599013", "url": "https://it.wikipedia.org/wiki?curid=3953014", "title": "Ernesto Verdun", "text": "Carriera.\nDal 1900 al 1902 milita nel , giungendo a disputare con i suoi la finale durante la stagione del 1900 persa contro il , e la semifinale del 1902, sconfitti sempre dai genovesi."}
{"id": "3953018", "revid": "339392", "url": "https://it.wikipedia.org/wiki?curid=3953018", "title": "Ernest Verdan", "text": ""}
{"id": "3953031", "revid": "92723", "url": "https://it.wikipedia.org/wiki?curid=3953031", "title": "Georg Scholz", "text": "Biografia.\nScholz ricevette la sua formazione artistica all'Accademia di Karlsruhe, dove ebbe fra i suoi insegnanti Hans Thoma e Wilhelm Tr\u00fcbner. Successivamente studi\u00f2 a Berlino sotto la guida di Lovis Corinth. Dopo aver prestato servizio militare durante la prima guerra mondiale, riprese a dipingere, lavorando in uno stile che fondeva idee cubiste e futuriste.\nNel 1919 Scholz divenne membro del Partito Comunista di Germania e la sua opera fu in quegli anni aspramente critica verso l'ordine sociale ed economico del dopoguerra tedesco. I suoi \"Capitani d'industria\" del 1920 \u00e8 un dipinto ad olio con collage che raffigura un industriale aggrappato alla sua Bibbia con il denaro che gli fuoriesce dalla fronte, seduto accanto ad una moglie mostruosa che culla un porcello. Il loro figlio subumano, con la testa aperta verso l'alto per mostrarne la vuotezza, sta torturando una rana. Probabilmente l'opera pi\u00f9 famosa di Scholz, \u00e8 uno dei suoi tipici dipinti dei primi anni venti, che combina uno stile controllato e nitido con un sarcasmo corrosivo.\nScholz divenne rapidamente uno degli esponenti di punta della Nuova oggettivit\u00e0, un gruppo di artisti che adottava una forma cinica di realismo. I pi\u00f9 famosi artisti del gruppo erano Max Beckmann, George Grosz e Otto Dix e l'opera Scholz fu per breve tempo accomunata alla loro per la ferocia degli attacchi. Verso il 1925 ad ogni modo l'approccio di Scholz era mutato verso qualcosa di pi\u00f9 vicino al neoclassicismo, come si pu\u00f2 notare nel suo \"Autoritratto di fronte ad una colonna pubblicitaria\" del 1926 e nel \"Nudo di donna seduta con busto di gesso\" del 1927.\nNominato professore dell'Accademia d'Arte dello Stato del Baden a Karlsruhe nel 1925, ebbe fra i suoi allievi Rudolf Dischinger. Scholz inizi\u00f2 a contribuire nel 1926 al giornale satirico \"Simplicissimus\" e nel 1928 comp\u00ec un viaggio a Parigi, dove apprezz\u00f2 soprattutto l'opera di Bonnard.\nNel 1933, con l'ascesa al potere di Hitler e dei nazionalsocialisti, Scholz fu rapidamente estromesso dal suo posto di insegnante. Dichiarato un artista degenerato, le sue opere furono confiscate nel 1937 nel corso di una campagna nazista per \"purificare\" la cultura tedesca e nel 1939 gli fu proibito di dipingere.\nNel 1945 la forza di occupazione militare francese nomin\u00f2 Scholz sindaco di Waldkirch, luogo ove mor\u00ec nello stesso anno."}
{"id": "3953032", "revid": "709565", "url": "https://it.wikipedia.org/wiki?curid=3953032", "title": "Arthur Robert Hinks", "text": "Quale astronomo, \u00e8 noto principalmente per il suo impegno tra il 1900 ed il 1909 nel determinare la distanza del Sole dalla Terra (l'unit\u00e0 astronomica), per il quale ha ricevuto la Medaglia d'Oro della Royal Astronomical Society ed \u00e8 stato eletto membro della Royal Society. Nella sua carriera successiva si interess\u00f2 di topografia e cartografia.\nBiografia.\nFormazione e primi anni.\nArthur Hinks frequent\u00f2 la Whitgift School a Londra ed il Trinity College a Cambridge, dove consegu\u00ec il Bachelor of Arts nel 1892.\nTre anni dopo, nel 1895 assunse l'incarico di assistente presso l'Osservatorio di Cambridge, promosso assistente anziano nel 1903. Nello stesso anno, frequent\u00f2 un corso in rilevamento (\"surveying\") presso la Scuola di ingegneria militare (\"Royal School of Military Engineering\") a Chatham nel Kent. All'epoca, nel Regno Unito non era istituito il servizio di leva obbligatorio ed \u00e8 possibile che cercasse opportunit\u00e0 per aumentare il proprio tenore di vita. Nel 1903, infatti, nacque uno dei suoi due figli, Roger, dal matrimonio con Lily Mary Packman, che aveva spostato nel 1898.\nEletto membro Royal Astronomical Society nel 1898, partecip\u00f2 alle attivit\u00e0 del consiglio dal 1903 al 1913: dal 1909 al 1912 in qualit\u00e0 di segretario e, successivamente, come vicepresidente.\nMisura della parallasse solare.\nSebbene Hinks avesse originariamente intenzione di misurare la parallasse stellare e avesse prodotto un ambizioso piano di lavoro con Henry Norris Russell (che metter\u00e0 in atto nel 1902), gli si present\u00f2 un'opportunit\u00e0 ancor pi\u00f9 importante nel 1898, con la scoperta dell'asteroide 433 Eros. Divenne subito manifesto, infatti, che l'oggetto era un asteroide near-Earth che si sarebbe avvicinato alla Terra tra la fine del 1900 e l'inizio del 1901. Il massimo avvicinamento fu di circa 48 milioni di chilometri, circa 125 volte la distanza tra la Terra e la Luna. Ci\u00f2 permise di misurare la parallasse dell'asteroide con elevata precisione e quindi determinare analiticamente la parallasse solare, ovvero, equivalentemente, la distanza del Sole dalla Terra (indicata come unit\u00e0 astronomica).\nIn tale occasione fu lanciata una campagna internazionale sotto la supervisione di Maurice Loewy, allora direttore dell'Osservatorio di Parigi, volta ad ottenere osservazioni accurate di Eros. Hinks vi prese parte fin dall'inizio e fu responsabile delle osservazioni condotte dall'Osservatorio di Cambridge. In totale furono coinvolti non meno di 58 osservatori. Hinks trascorse tre mesi ad osservare Eros dal tramonto all'alba nel periodo tra la fine del 1900 e l'inizio del 1901, o, piuttosto, a cercare di osservare Eros, dal momento che il tempo risult\u00f2 particolarmente umido quell'inverno e Hinks ebbe sono una mezza dozzina di notti senza nubi. Tuttavia, grazie al fatto che stava utilizzando un telescopio fotografico, pot\u00e9 ottenere circa 500 immagini - se avesse utilizzato tecniche tradizionali avrebbe ottenuto risultati assai meno conclusivi.\nHinks pubblic\u00f2 i risultati di Cambridge nel novembre del 1901, tuttavia ci\u00f2 era solo un ulteriore tassello verso il raggiungimento del risultato finale. Infatti, i risultati delle osservazioni dei singoli osservatori partecipanti all'iniziativa avrebbero dovuto essere raccolti ed analizzati, compito che inizialmente ricadde su Loewy, a Parigi. Un ulteriore problema era rappresentato dal fatto che non era chiaro come trattare le differenti incertezze di misura, dal momento che i vari osservatori avevano utilizzato metodi differenti per determinare la posizione di Eros. Hinks partecip\u00f2 anche a questo lavoro, pubblicando un confronto tra i risultati di Cambridge e quelli di due osservatori statunitensi, l'Osservatorio Lick in California e l'Osservatorio Goodsell nel Minnesota. Hinks tuttavia inizi\u00f2 a preoccuparsi dell'errore sistematico presente in diversi risultati, e nel 1904 pubblic\u00f2 i propri risultati per il calcolo della parallasse solare, basati su osservazioni fotografiche di nove osservatori.\nHinks prosegu\u00ec il suo lavoro sul problema quale segretario della Royal Astronomical Society, incarico che mantenne dal 1903 al 1913. Nel 1909 dichiar\u00f2 che la determinazione della parallasse solare occup\u00f2 la maggior parte del suo tempo durante la sua permanenza all'Osservatorio di Cambridge, nonostante avesse pubblicato nel frattempo anche altri lavori. Quando Loewy mor\u00ec all'improvviso nel 1907, all'et\u00e0 di 74 anni, Hinks si assunse l'incarico di completare il suo lavoro e pubblicare i dati definitivi. Ci\u00f2 avvenne nel 1909. Hinks determin\u00f2 che la parallasse solare era di 8,807\u00a0\u00b1\u00a00,0027 arcsecondi, di poco superiore al valore di 8,80 arcsecondi che Newcomb aveva calcolato e che era stato internazionalmente accettato dal 1896.\nCome ulteriore risultato, Hinks riusc\u00ec inoltre a fornire un valore del rapporto tra la massa della Luna e quella della Terra, indicato in 81,53\u00a0\u00b1\u00a00,047.\nLavori successivi.\nHinks aveva ottenuto il suo primo incarico accademico nel 1908, un lettorato in rilevamento e cartografia alla Scuola di Geografia (\"School of Geography\") di Cambridge - parte dell'Universit\u00e0 di Cambridge come anche l'Osservatorio - finanziata dalla Royal Geographical Society (RGS). Nel 1911 fu eletto membro della RGS, divenendo assistente del segretario nel 1912-1913 e segretario, dopo John Scott Keltie, nel 1915. In tale ruolo, ag\u00ec anche da direttore del \"Geographical Journal\". Mantenne entrambi gli incarichi fino alla sua morte, nel 1945.\nNel 1914 si dimise dall'Osservatorio di Cambridge, quando fu scavalcato nella direzione dell'istituto dal pi\u00f9 giovane Arthur Eddington (1882\u20131944), un brillante matematico e uno dei primi astrofisici. Hinks si lament\u00f2 dicendo:\nDurante la prima guerra mondiale, redasse mappe e svolse altri incarichi in ambito geografico per lo Stato maggiore britannico (impegno per il quale ricevette nel 1920 l'Ordine dell'Impero Britannico). Forn\u00ec inoltre rapporti sui trattati di confine conseguiti alla guerra e sull'attuazione del Trattato di Versailles, in particolare riguardo al plebiscito dell'Alta Slesia.\nDopo la guerra, in una lettera a William Wallace Campbell del 1919, Hinks scrisse di sentirsi fuori posto nella nuova astronomia dominata dalla Relativit\u00e0 generale:\nFu coinvolto nell'organizzazione della spedizione per l'osservazione dell'eclissi solare del maggio 1919 dall'isola di Pr\u00edncipe, in prossimit\u00e0 della costa occidentale dell'Africa, e da Sobral in Brasile, durante la quale Eddington forn\u00ec una delle prime prove della teoria della relativit\u00e0 generale.\nNel suo incarico pi\u00f9 controverso, Hink \u00e8 stato segretario del Comitato per la scalata del Monte Everest (\"Mount Everest Committee\"), un'entit\u00e0 congiunta della RGS e dell'Alpine Club. Una prima spedizione di ricognizione condotta nel 1921 sugger\u00ec una via dal lato tibetano e l'anno seguente fu inviata una seconda spedizione che tent\u00f2 di raggiungere la vetta. La spedizione non ebbe successo, nonostante tre tentativi. Nel secondo tentativo di raggiungere la vetta George Finch e il capitano Geoffrey Bruce stabilirono un nuovo record di altitudine, raggiungendo gli 8326\u00a0metri. Durante il terzo (guidato da George Mallory), tuttavia, una valanga uccise sette portatori sherpa.\nUna terza spedizione fu organizzata nel 1924. Tuttavia Hinks pose il veto alla partecipazione di Finch alla spedizione, nonostante il record di altitudine che questi aveva stabilito in quella subito precedente, ufficialmente perch\u00e9 era divorziato ed aveva accettato denaro per delle conferenze. La vera ragione che lo mosse era, tuttavia, che Finch era australiano; Hinks era determinato a far s\u00ec che il primo a raggiungere la vetta fosse un inglese. Mallory (che pure aveva ricevuto denaro per delle conferenze sulla spedizione del 1922) inizialmente si rifiut\u00f2 di partecipare alla nuova spedizione senza Finch, ma fu infine persuaso da membri della Famiglia reale, intervenuti su richiesta di Hinks. Mallory e Andrew Irvine perirono nel corso del terzo tentativo di raggiungere la vetta; ci\u00f2 determin\u00f2 la cessazione dei tentativi per diversi anni.\nHinks pubblic\u00f2 due libri di testo sulla cartografia ed il rilevamento, \"Map Projections\" (1912) e \"Maps and Survey\" (1913). Dopo la guerra, fu coinvolto nello sviluppo dei segnali orari radiocontrollati e, pi\u00f9 in generale, nella geodesia; entrambi molto affini all'astronomia.\nNel 1928 mor\u00ec sua moglie Lily. Hinks mor\u00ec nel 1945, a 72 anni."}
{"id": "3953034", "revid": "599013", "url": "https://it.wikipedia.org/wiki?curid=3953034", "title": "Hans Millonig", "text": "Biografia.\nDebutt\u00f2 in campo internazionale in occasione della tappa del Torneo dei quattro trampolini di Innsbruck del 3 gennaio 1971 (74\u00b0). In Coppa del Mondo esord\u00ec nella gara inaugurale del 27 dicembre 1979 a Cortina d'Ampezzo (6\u00b0) e ottenne l'unica vittoria, nonch\u00e9 primo podio, il 21 marzo 1980 a Planica.\nIn carriera prese parte a un'edizione dei Giochi olimpici invernali, (25\u00b0 nel trampolino lungo)."}
{"id": "3953047", "revid": "287451", "url": "https://it.wikipedia.org/wiki?curid=3953047", "title": "Giovanni Battista Magaraggia", "text": ""}
{"id": "3953058", "revid": "757246", "url": "https://it.wikipedia.org/wiki?curid=3953058", "title": "Diffusivit\u00e0 cinematica", "text": ""}
{"id": "3953094", "revid": "1543377", "url": "https://it.wikipedia.org/wiki?curid=3953094", "title": "Glucydur", "text": "Il Glucydur \u00e8 una lega di rame, berillio e ferro utilizzata prevalentemente in orologeria per la costruzione di componenti di bilancieri, cuscinetti e molle.\nIl Glucydur \u00e8 caratterizzato da un'elevata durezza (380 Vickers contro i 220 del nichel, utilizzato in alternativa al Glucydur per costruire bilancieri).\nInoltre il Glucydur \u00e8 amagnetico, inossidabile e ha un basso coefficiente di dilatazione termica e buona lavorabilit\u00e0."}
{"id": "3953103", "revid": "1576978", "url": "https://it.wikipedia.org/wiki?curid=3953103", "title": "Marie Colvin", "text": "Ha lavorato per il quotidiano britannico \"The Sunday Times\" dal 1985 fino alla morte, avvenuta mentre seguiva l'assedio di Homs, in Siria.\nCarriera.\nColvin cominci\u00f2 la sua carriera a New York, come \"reporter\" per United Press International (UPI), dopo essersi laureata a Yale, per poi diventare capo del bureau di Parigi dell'UPI nel 1984, e trasferirsi al \"Sunday Times\" nel 1985. Dal 1986 fu la corrispondente del giornale in Medio Oriente, e dal 1995 la corrispondente per gli Affari Esteri. Nel 1986 fu la prima giornalista a intervistare Mu\u02bfammar Gheddafi dopo l'inizio dei bombardamenti degli Stati Uniti in Libia.\nPratica della zona del Medio Oriente, inviata in Cecenia, Kosovo, Sierra Leone, Zimbabwe, Sri Lanka e Timor Est. Nel 1999, a Timor Est, le fu attribuito il merito di aver salvato le vite di 1500 donne e bambini da una zona presidiata da forze armate sostenute dall'Indonesia. Rimase con un contingente militare delle Nazioni Unite, testimoni\u00f2 il tutto su giornali e televisioni. Sono stati evacuati dopo alcuni giorni. Ha vinto il premio \"International Women's Media Foundation\" per il coraggio dimostrato nella copertura dei conflitti in Kosovo e Cecenia. Ha scritto e prodotto diversi documentari, tra cui \"Arafat: Behind the Myth\" per la BBC e \"Bearing Witness\".\nLa Colvin perse la vista nell'occhio sinistro durante un servizio sulla guerra civile dello Sri Lanka. Fu colpita da un'esplosione da una granata dell'esercito dello Sri Lanka il 16 aprile 2001, mentre si spostava da un'area controllata dalle Tigri Tamil a un'area controllata dal Governo. Da allora indoss\u00f2 una benda sull'occhio, inoltre inizi\u00f2 a soffrire di disordine da stress post-traumatico.\nFu anche testimone durante la guerra in Sri Lanka, riportando i crimini di guerra contro i tamil commessi durante questo periodo. Diversi giorni dopo il suo ferimento, il governo dello Sri Lanka permise l'ingresso ai giornalisti stranieri nelle zone tenute dai ribelli. Ariya Rubasinghe ha dichiarato: \"I giornalisti possono andare, non glielo impediamo, ma devono essere pienamente consapevoli e accettare il rischio per le proprie vite\".\nNel 2011, riport\u00f2 le notizie sulla primavera araba in Tunisia, Egitto e Libia, ed intervist\u00f2 Gheddafi con altri due giornalisti che poteva nominare. Scelse Christiane Amanpour, della ABC, e Jeremy Bowen, della BBC.\nMarie Colvin sottoline\u00f2 l'importanza di accendere la luce sulla \"umanit\u00e0 in condizioni estreme, spinte verso l'insopportabile\", affermando: \"il mio lavoro \u00e8 testimoniare. Non sono mai stata interessata a sapere quali modelli di aerei avesse appena bombardato un villaggio o se l'artiglieria che apr\u00ec il fuoco su di esso fu 120mm o 155mm\".\nNel febbraio del 2012, ignor\u00f2 i tentativi del governo siriano di non autorizzare i giornalisti a riportare le informazioni sulla guerra civile, Marie Colvin riusc\u00ec lo stesso ad entrare in Siria, sostando nel distretto occidentale Baba Amr della citt\u00e0 di Homs. Da questa citt\u00e0, la sera del 21 febbraio, per l'ultima volta fece i suoi ultimi interventi in programmi televisivi della BBC, Channel 4, CNN e ITN News attraverso un telefono satellitare. Descrisse con dure parole: i bombardamenti e gli attacchi da cecchino contro gli edifici civili e le persone per le strade di Homs da parte del goverono siriano. Parlando con Anderson Cooper, Colvin descrisse il bombardamento di Homs come il peggior conflitto che avesse mai vissuto.\nMarie Colvin \u00e8 morta il 22 febbraio 2012 in Siria, all'et\u00e0 di 56 anni, con lei mor\u00ec anche il fotoreporter francese R\u00e9mi Ochlik, uccisi mentre lasciavano una sede media non-ufficiale durante l'offensiva di Homs.\nL'autopsia condotta a Damasco dal governo siriano ha concluso che Marie Colvin \u00e8 stata uccisa da una \"improvvisa esplosione di un dispositivo pieno di chiodi\". Il governo afferma che il dispositivo esplosivo \u00e8 stato piantato dai terroristi. Questo resoconto \u00e8 stato respinto dal fotografo Paul Conroy, che era con Colvin e Ochlik e sopravvisse all'attacco. Conroy ha ricordato che Colvin e Ochlik stavano facendo le valigie quando il fuoco dell'artiglieria siriana ha colpito il loro mediacentre. Il giornalista Jean-Pierre Perrin e altre fonti hanno riferito che l'edificio era stato preso di mira dall'esercito siriano, identificato mediante segnali telefonici via satellite. La loro squadra aveva pianificato una strategia di uscita poche ore prima.\nFilm biografico.\n\"A Private War\" rilasciato nel 2018 e diretto da Matthew Heineman, \u00e8 un film basato sulla vita di Marie Colvin, interpretata dall'attrice Rosamund Pike.\nVita privata.\nColvin ha sposato due volte il giornalista Patrick Bishop; entrambi i matrimoni si sono conclusi con il divorzio. Ha anche sposato un giornalista boliviano, Juan Carlos Gumucio, corrispondente del quotidiano spagnolo \"El Pa\u00eds\" a Beirut durante la guerra civile libanese, che si tolse la vita nel febbraio 2002 in Bolivia, a seguito di depressione e alcolismo.\nColvin viveva ad Hammersmith, a ovest di Londra."}
{"id": "3953104", "revid": "1543377", "url": "https://it.wikipedia.org/wiki?curid=3953104", "title": "Tomba dei giganti di Sa Perda 'e S'Altare", "text": "Sa Perda 'e S'Altare (la pietra dell'altare) \u00e8 una tomba dei giganti che si trova nel comune di Birori, in prossimit\u00e0 del confine amministrativo dei comuni di Borore, Bortigali e Dualchi. Situato ad una altezza di 339 m s.l.m.m., dista circa un chilometro e mezzo dalla SP 33, l'arteria stradale pi\u00f9 vicina.\nSi tratta del monumento funerario pi\u00f9 importante e meglio conservato di tutta la zona, che peraltro risulta particolarmente ricca di testimonianze archeologiche. La prima segnalazione risale al 1833 e la si deve allo studioso Alberto Della Marmora (che erroneamente attribu\u00ec il sito al comune di Silanus) il quale, nel 1840, lo descrisse compiutamente, anche illustrandolo con disegni, nel suo \"Voyage en Sardaigne\".\nLa tomba di Sa Perda 'e S'Altare presenta il tipico modello architettonico in stile dolmenico-ortostatico e anch'essa sembra ricordare, nello schema planimetrico, la riproduzione della protome taurina, simbolo della religione dei sardi preistorici fin dal lontano neolitico. \u00c8 formata dal corpo che ospita la camera funeraria rettangolare - che ha una lunghezza di m\u00a015,50 - e dall'esedra, l'area cerimoniale, che misura m\u00a018,50 alla corda. L'esedra \u00e8 delimitata da due ali di muro composte da grandi lastroni conficcati a terra (9 nell'ala destra, 6 nella sinistra) con al centro la parte residuale della stele originaria, un masso squadrato di forma rettangolare alto 170\u00a0cm e lungo 250, ornato della tipica cornice in rilievo. Alla base della stele \u00e8 presente il portello di accesso al vano funerario.\nAd una ventina di metri da Sa Perda 'e S'Altare in direzione NO \u00e8 presente un altro sepolcro di cui per\u00f2 rimangono soltanto i resti. \u00c8 appena riconoscibile una parte della camera funeraria, della lunghezza di metri 4,30 per 3,20, alcuni lastroni rovesciati a terra e frantumi della stele che ancora mostra tracce del portello.\nPoco distanti dal sito sono presenti diversi monumenti archeologici. Nel raggio di tre chilometri si trovano: i nuraghi di Aladorza, Arbu, Bardalazzu, Cubas, Cuguttu, Forgheddu, Frenugarzu, Mura Elighe, Pontes, Porcarzos, S'Arbarighinu, Serras, Uana; i \"dolmen\" di Arbu e Mura Pranosa; la tomba dei giganti di Puzzu Iu e la \"domus de janas\" di Serbine."}
{"id": "3953107", "revid": "729019", "url": "https://it.wikipedia.org/wiki?curid=3953107", "title": "Offensiva di Homs nel 2012", "text": "Loffensiva di Homs \u00e8 stata un'operazione dell'esercito siriano contro la roccaforte ribelle di Homs, nell'ambito dell'assedio alla stessa citt\u00e0, condotta a partire dall'inizio del febbraio 2012, e terminata con il cessate il fuoco mediato dalle Nazioni Unite.\nL'offensiva inizi\u00f2 con bombardamenti d'artiglieria da parte delle forze governative, in risposta ad un attacco condotto dall'Esercito siriano libero contro alcuni posti di blocco, che avevano causato la morte di dieci soldati. Le forze governative attaccarono la citt\u00e0 usando carri armati, elicotteri, artiglieria, razzi e mortai. Il governo siriano neg\u00f2 che i bombardamenti commessi erano indiscriminati e diede la colpa delle morti civili, incluse quelle di alcuni giornalisti stranieri, ai \"gruppi armati\" presenti in citt\u00e0.\nI pesanti bombardamenti continuarono il 29 febbraio, mentre le forze armate siriane lanciarono un'operazione di terra per riprendere il controllo del quartiere di Baba Amr. Il governo annunci\u00f2 che l'esercito era stato inviato in quell'area e la stava \"ripulendo\" dai ribelli, che l'operazione sarebbe terminata nel giro di qualche ora. In quella fase, secondo alcuni attivisti dell'opposizione, il distretto sarebbe stato tagliato fuori da qualsiasi tipo di comunicazione, elettricit\u00e0 e forniture d'acqua. Scontri violenti continuarono per tutto il giorno, allorch\u00e9 l'esercito siriano dispieg\u00f2 i carri armati e la fanteria della 4\u00aa Divisione Corazzata. Baba Amr fu definitivamente messa in sicurezza al mattino del 1 maggio, quando le forze ribelli dichiararono di aver messo in atto una \"ritirata strategica\" dall'area, dopo essere rimasti a corto di armi e munizioni.\nAntefatti.\nDurante la prima fase della rivolta contro il governo di Bashar al-Assad, la citt\u00e0 fu protagonista di manifestazioni di massa contrarie al regime. Homs era una delle citt\u00e0 in cui era maggiormente presente il risentimento contro il governo, tanto che veniva definita \"capitale della rivoluzione\". Fra il 17 e il 18 aprile 2011 ad esempio decine di migliaia di persone si riversarono nella piazza principale per un sit-in, ma in quei giorni almeno 62 persone furono uccise dalle forze governative in alcune schermaglie contro militanti anti governativi.\nCon lo scoppio della guerra, a seguito dell'uccisione di dieci soldati dell'esercito siriano in un posto di blocco, e la cattura di altri 19 soldati da parte dell'Esercito siriano libero (FSA), le forze governative iniziarono a bombardare la citt\u00e0 con fuoco d'artiglieria nella notte del 3 febbraio 2012.\nL'operazione.\nBombardamenti di febbraio.\nI bombardamenti iniziarono il giorno del 30\u00ba anniversario del massacro di Hama, un evento significativo per molti siriani. Il quartiere di Khaldiyeh fu pesantemente colpito nei primi bombardamenti del 3 febbraio, e gli attivisti dell'opposizione subito dichiararono che l'attacco iniziale aveva lasciato in campo pi\u00f9 di 200 morti. Secondo l'Osservatorio Siriano per i Diritti Umani (SOHR), dopo due ore di fuoco d'artiglieria, vi erano almeno 217 morti, di cui 138 solo nel quartiere di Khaldiyeh. Pi\u00f9 tardi il gruppo alz\u00f2 le stime de numero dei morti a 260.Nel giro di pochi giorni, il Consiglio nazionale siriano afferm\u00f2 che il numero delle vittime era salito a 416, raccogliendo le testimonianze dei residenti e dichiarando che almeno 36 case con le famiglie l\u00ec residenti bloccate al loro interno erano state completamente distrutte. Successivamente rividero le stime, arrivando a 290 morti. Secondo un corrispondente di \"Al Arabiya,\" anche l'ospedale del distretto era stato distrutto. Il corrispondente afferm\u00f2 che 337 persone erano state uccise, e pi\u00f9 di 1300 ferite nel bombardamento. Tuttavia, sia le stime del Consiglio che quelle di Al Arabiya non furono confermate da fonti indipendenti, e numerosi media occidentali (tra cui Reuters, France24, BBC e la CNN) riportarono le stime di 200 morti circa. L'FSA giur\u00f2 di reagire all'aggressione, ed inizi\u00f2 un'intensa operazione contro le forze governative, affermando di aver distrutto un edificio dell'intelligence dell'aeronautica governativa nella citt\u00e0. Gli attivisti dell'opposizione pubblicarono numerosi video nei quali erano ritratti edifici in fiamme e cadaveri, dicendo di averli girati ad Homs. Si afferm\u00f2 che almeno 33 edifici, incluso un ospedale, erano stati distrutti o gravemente danneggiati dai bombardamenti. Secondo il SOHR, anche 14 soldati siriani e cinque disertori erano stati uccisi nei bombardamenti e nei combattimenti, oltre alle morti civili. Il Comitato di coordinamento locale (LCC) della citt\u00e0 inizialmente afferm\u00f2 che il numero delle vittime era superiore a 200, aggiungendo che in quel momento stavano lavorando per confermare tale numero. Pi\u00f9 tardi rividero le proprie stime, confermando solo 55 morti. Il 5 febbraio l'LCC dichiar\u00f2 di aver documentato i nomi di 212 persone uccise ad Homs, ma di aver trovato solo 181 cadaveri. \nLa mattina del 6 febbraio, almeno 300 razzi colpirono la citt\u00e0, uccidendo 15 persone, anche se altre stime riportano 50 morti, poi successivamente 95. L'FSA tent\u00f2 di contrattaccare le forze governative, riuscendo a tenerle a bada per poco tempo, prima di doversi ritirare. Due ribelli furono uccisi nei combattimenti. L'assalto continu\u00f2 il giorno seguente, lasciando sul terreno 19 morti e 40 feriti, mentre le forze governative continuarono a bombardare la citt\u00e0, e tentarono di penetrare nelle aree occupate dai ribelli.\nLa mattina dell'8 febbraio, almeno 47 persone furono uccise. Fu riportato l'avvistamento di alcuni carri armati mentre in movimento lungo la principale arteria della citt\u00e0, pronti ad avanzare nelle aree residenziali. L'ente di stampa statale siriano riport\u00f2 che una raffineria vicina Homs era stata attaccata da alcuni \"gruppi armati\". Il 9 febbraio, gli attivisti affermarono che 110 persone erano state uccise dal fuoco d'artiglieria, mentre un altro gruppo di attivisti riport\u00f2 la cifra di 57 morti. Il 10 febbraio, cinque combattenti ribelli furono uccisi nei bombardamenti, incluso il colonnello Ahmed Jumrek, che aveva disertato l'esercito regolare per unirsi ai ribelli.\nIl 14 febbraio, un comandante delle FSA dichiar\u00f2 ad alcuni giornalisti che i propri uomini avevano respinto un gruppo d'assalto terrestre nel distretto di Bab Amr, specificando che quattro carri armati governativi erano stati distrutti mentre tentavano di entrare nel quartiere. Il giorno successivo una condotta di un oleodotto che passava attraverso un'area in mano ai ribelli esplose, senza alcuna immediata rivendicazione o rapporto sulle vittime.\nIl 18 febbraio, secondo l'opposizione, avvenne il pi\u00f9 violento bombardamento di razzi delle due settimane. Secondo le stime dei ribelli, i razzi colpivano i quartieri di Homs al ritmo di quattro razzi al minuto. La BBC afferm\u00f2 che i colpi d'artiglieria colpivano i quartieri di Baba Amr, Inshaat, Bayada e Khaldiya, confermando le tesi dell'opposizione e degli attivisti per i diritti umani. Nella mattinata del 21 febbraio, le fonti d'informazioni riportarono una nuova ondata di bombardamenti pesanti, che uccisero almeno 30 persone. Un membro dell'opposizione che stava trasmettendo in diretta i combattimenti nel quartiere di Bab Amr sul sito \"Bambuser\" fu ucciso in azione.\nLa giornalista americana Marie Colvin, che all'epoca lavorava per il \"The Sunday Times\" di Londra, fu uccisa il 22 febbraio durante un attacco d'artiglieria, insieme al fotografo francese R\u00e9mi Ochlik. Nella sua ultima apparizione, in un'intervista con Anderson Cooper della CNN, Colvin accus\u00f2 l'esercito siriano di perpetuare una \"bugia completa e assoluta sul fatto che stanno bersagliando solo terroristi\". Descrivendo ci\u00f2 che stava accadendo come \"assolutamente disgustoso\", Colvin afferm\u00f2 che \"l'esercito siriano sta semplicemente bombardando una citt\u00e0 piena di civili affamati ed infreddoliti\". Colvin, che aveva perso un occhio a causa di uno shrapnel in Sri Lanka e che aveva coperto conflitti armati in Cecenia, Kosovo, Sierra Leone, Zimbabwe, Libia e Timor Est, descrisse i bombardamenti di Homs come il peggior conflitto a cui aveva mai assistito.\nPoco dopo la morte di Colvin, l'intelligence libanese afferm\u00f2 di aver intercettato delle comunicazioni fra alcuni ufficiali dell'esercito siriano secondo le quali erano stati impartiti ordini diretti di colpire il centro stampa improvvisato dal quale Colvin stava trasmettendo. Jean-Pierre Perrin, un giornalista francese del quotidiano Liberation, che era stata con Colvin ad Homs la settimana precedente, afferm\u00f2 che gli era stato detto di come l'esercito siriano stava per colpire \"deliberatamente\" il centro. Perrin disse che i siriani erano \"perfettamente consapevoli\" che il centro stava trasmettendo le prove dirette di crimini contro l'umanit\u00e0 perpetrati dall'esercito, inclusi l'uccisione di donne e bambini. Il giornalista afferm\u00f2 che \"l'esercito siriano ha impartito l'ordine di uccidere qualsiasi giornalista metta piede sul suolo siriano\", precisando di avere ricevuto notizia dell'intercettazione dei comunicati radio appena arrivato a Beirut. Sempre secondo le parole di Perrin, il governo siriano sapeva che se il centro fosse stato distrutto, \"nessuna informazione sarebbe pi\u00f9 uscita da Homs\".\nGli attivisti riferirono che 81 persone, sia ribelli che civili, furono uccisi lo stesso giorno. Un attivista rifer\u00ec che gli elicotteri erano usati per identificare i bersagli. Un ufficiale libanese afferm\u00f2 che il governo siriano era intenzionato a finire la battaglia prima del referendum sulla nuova costituzione siriana, e sempre lo stesso giorno un altro membro dei servizi d'intelligence fu ucciso da una bomba ad Homs.\nIl 23 febbraio, l'esercito siriano entr\u00f2 nell'area di Jobar, vicino al quartiere di Bab Amr. Un attivista rifer\u00ec che l'esercito era riuscito a tagliare tutte le vie di fuga da Bab Amr, e che a differenze degli scontri precedenti, questa volta le forze dell'FSA non sarebbero riuscite a scappare.\nIl 26 febbraio, la Syrian Arab News Agency riport\u00f2 la resa di 40 ribelli nel quartiere di Bab Amr. Almeno 89 persone morirono fra il 26 ed il 27 febbraio, mentre gli scontri e i bombardamenti continuarono. Fra i morti, 64 erano rifugiati rapiti e giustiziati dall'esercito siriano, secondo le fonti dell'opposizione. Almeno 25 persone furono ferite nel fuoco d'artiglieria del 27 febbraio.\nL'assalto di terra governativo a Baba Amr.\nI pesanti bombardamenti continuarono il 29 febbraio, mentre le forze governative lanciarono un'operazione di terra per riprendere il controllo del quartiere di Baba Amr. Il governo annunci\u00f2 che l'esercito era stato inviato in quell'area e la stava \"ripulendo\" dai ribelli, che l'operazione sarebbe terminata nel giro di qualche ora. Fu riportato che gli elicotteri d'attacco sparavano sia contro i combattenti dell'FSA che contro i civili, secondo le testimonianze delle persone a terra. Almeno 11 furono le vittime dei primi attacchi, inclusa una famiglia di cinque persone. Il distretto fu tagliato fuori da qualsiasi tipo di comunicazione, elettricit\u00e0 e fornitura d'acqua. I violenti scontri durarono per tutto il giorno, e l'esercito siriano dispieg\u00f2 i carri armati e la fanteria della 4\u00aa Divisione Corazzata. Nonostante le Brigate Farouq a difesa del quartiere dichiararono che avrebbero lottato fino all'ultimo uomo, fu riportato che alcuni leader dell'FSA erano gi\u00e0 scappati dal distretto.\nBab Amr cadde il mattino del 1 marzo, quando le forze ribelli dichiararono di aver messo in atto una \"ritirata strategica\" dall'area, dopo essere rimasti a corto di armi e munizioni. La decisione di ritirarsi fu presa a causa del \"peggioramento delle condizioni umanitarie, la mancanza di cibo, medicine, acqua, elettricit\u00e0 e comunicazioni, oltre che alla mancanza di armi\". Durante la ritirata 17 ribelli furono catturati dai militari e giustiziati sul posto. Il gruppo di attivisti Avaaz rifer\u00ec che in realt\u00e0 erano civili e che furono decapitati dai soldati, ma ci\u00f2 non fu confermato da altre fonti. Poco dopo, almeno 10 civili furono uccisi dalle forze governative, che nel frattempo avevano trasformato un centro commerciale locale in un'area di detenzione. Pi\u00f9 tardi, un comandante dell'FSA afferm\u00f2 che dei 250 ribelli a difesa del distretto, 114 erano stati uccisi in azione.\nIl massacro di Karm al-Zeitoun.\nIl 9 marzo, 30 carri armati dell'esercito siriano entrarono nel quartiere di Karm al-Zeitoun. Dopo il loro ingresso, alcuni attivisti riportarono la notizia che l'esercito aveva massacrato 47 persone fra donne e bambini nel distretto (26 bambini e 21 donne), alcune delle quali erano stati sgozzate. L'opposizione afferm\u00f2 che gli esecutori delle uccisioni erano i membri della milizia paramiltiare governativa Shabiha. Il Consiglio nazionale siriano, chiese una riunione d'emergenza presso il Consiglio di sicurezza per discutere del massacro consumatosi l'11 marzo. Hadi Abdallah, un attivista siriano, rifer\u00ec che \"alcuni dei bambini sono stati colpiti con oggetti contundenti alla testa, una piccola bambina \u00e8 stata mutilata ed alcune donne sono state violentate prima di essere uccise\". Furono prodotti alcuni video ritraenti i cadaveri. Il governo siriano prese atto che il massacro era avvenuto, ma afferm\u00f2 che erano state \"bande armate\" del distretto ad uccidere i civili. Il 13 marzo, gli attivisti postarono un video che pretendeva di mostrare il bombardamento dell'esercito nel distretto di Karm al-Zeitoun.\nI combattimenti di marzo e aprile.\nIl 20 marzo, 14 persone furono uccise in una nuova ondata di bombardamenti, che si protrasse fino al giorno seguente, colpendo i quartieri di Khalidiya, Qussor, and Bayada, in mano all'opposizione. I militari entrarono a Khalidiya. L'LCC afferm\u00f2 che altre 40 persone erano state uccise nel secondo giorno di bombardamenti, di cui 25 solo a Khalidiya.\nIl 24 marzo, la maggior parte delle forze ribelli si era ritirata dal distretto di Bab Sbaa, sotto pesante fuoco d'artiglieria, mentre i militari avanzavano e numerosi civili tentavano di lasciare il quartiere. Tuttavia, gli attivisti riferirono che il quartiere continu\u00f2 ad essere oggetto di bombardamenti pesanti fino al 26 marzo. La presenza dell'FSA nel distretto era cos\u00ec insignificante che non erano nella posizione di fare nulla. Un altro attivista pi\u00f9 tardi conferm\u00f2 la cattura del distretto.\nIl 2 aprile, 40 membri dell'FSA catturarono l'Ospedale Nazionale nel distretto di Juret al-Shayah. All'interno di una cella frigorifera trovarono 78 cadaveri impilati.\nNei combattimenti che avvennero l'8 aprile, l'esercito inizi\u00f2 ad usare colpi di mortaio, che secondo gli attivisti del quartiere ribelle di Khaldiyeh, cadevano \"come pioggia\". Un ospedale da campo, i ribelli tentarono disperatamente di mantenere al fresco 40 cadaveri, e secondo gli attivisti, alla fine si procedette a seppellirli in dei giardini pubblici, data la mancanza di altre opzioni migliori.\nMet\u00e0 aprile.\nDal 14 aprile 2012, entr\u00f2 in vigore un cessate il fuoco a livello nazionale, anche se vi furono alcune schermaglie in alcuni punti caldi della citt\u00e0. Lo stesso giorno dell'entrata in vigore dell'accordo, un pesante bombardamento colp\u00ec i distretti di Juret al-Shayah e al-Qarabis. Il giorno dopo, fu riferito che l'esercito siriano stava bombardando il quartiere di al-Waer da una vicine accademia militare. L'agenzia di stampa di stato rifer\u00ec che oltre ai terroristi erano stati uccisi 12 civili nel quartiere alawita e pro-governativo di al-Zahra, in quello che sembrava un attacco da parte dell'FSA al quartiere.\nIl 16 aprile, il quartiere di al-Khalidiya fu colpito da tre direzioni diverse. Le forze governative assaltarono al-Bayada, ottenendo il controllo della met\u00e0 della zona. Inoltre, cercarono di irrompere a Juret al-Shayah e al-Qarabis, ma furono respinti dai ribelli.\nLe conseguenze.\nIl 27 luglio 2013, l'esercito siriano prese il controllo della moschea di Khalid Ibn Al-Walid, situata a Khalidyeh, una delle due ultime roccaforti ribelli a Homs. Il quartiere di Khalidyeh era per due terzi occupato dalle forze governative.\nDopo la battaglia di Qusayr, il governo lanci\u00f2 un'offensiva contro Homs. Alla fine di luglio, la citt\u00e0 era quasi completamente nelle mani del governo.\nIl 9 dicembre 2015, sotto un accordo negoziato dalle Nazioni Unite, i resti delle ultime forze anti governative rimaste, sotto assedio nel distretto di al-Wair da tre anni, evacuarono la citt\u00e0 assieme alle proprie famiglie.\nReazioni internazionali.\nL'offensiva di Homs fece scalpore per la violenza con cui si erano protratti i combattimenti, ma le reazioni non furono unanimi."}
{"id": "3953111", "revid": "28592", "url": "https://it.wikipedia.org/wiki?curid=3953111", "title": "Micoteca", "text": ""}
{"id": "3953117", "revid": "125892951", "url": "https://it.wikipedia.org/wiki?curid=3953117", "title": "Nazionale di atletica leggera del Canada", "text": "La nazionale di atletica leggera del Canada \u00e8 la rappresentativa del Canada nelle competizioni internazionali di atletica leggera riservate alle selezioni nazionali.\nBilancio nelle competizioni internazionali.\nLa nazionale canadese di atletica leggera vanta 26 partecipazioni ai Giochi olimpici estivi su 28 edizioni disputate. L'atleta canadese pi\u00f9 medagliato \u00e8 Phil Edwards, vincitore di cinque medaglie di bronzo tra il 1928 ed il 1936.\nAi Mondiali il Canada ha vinto 6 medaglie d'oro, conquistate da Donovan Bailey (nei 100 metri piani a ), Perdita Felicien (nei 100 metri ostacoli a ), Derek Drouin (nel salto in alto a ), Shawnacy Barber (nel salto con l'asta a Pechino 2015) e in due occasioni dalla staffetta 4\u00d7100 metri maschile (G\u00f6teborg 1995 e )."}
{"id": "3953119", "revid": "256896", "url": "https://it.wikipedia.org/wiki?curid=3953119", "title": "Tomba dei giganti Osono", "text": ""}
{"id": "3953120", "revid": "256896", "url": "https://it.wikipedia.org/wiki?curid=3953120", "title": "Osono", "text": ""}
{"id": "3953125", "revid": "1305772", "url": "https://it.wikipedia.org/wiki?curid=3953125", "title": "Autotreno ATR 100", "text": ""}
{"id": "3953127", "revid": "149727", "url": "https://it.wikipedia.org/wiki?curid=3953127", "title": "ATR 410", "text": ""}
{"id": "3953129", "revid": "6923", "url": "https://it.wikipedia.org/wiki?curid=3953129", "title": "Desiro Classic", "text": ""}
{"id": "3953130", "revid": "6923", "url": "https://it.wikipedia.org/wiki?curid=3953130", "title": "GTW 2/6", "text": ""}
{"id": "3953131", "revid": "6923", "url": "https://it.wikipedia.org/wiki?curid=3953131", "title": "GTW 2/8", "text": ""}
{"id": "3953132", "revid": "6923", "url": "https://it.wikipedia.org/wiki?curid=3953132", "title": "GTW 4/12", "text": ""}
{"id": "3953138", "revid": "1305772", "url": "https://it.wikipedia.org/wiki?curid=3953138", "title": "Marco Valerio Messalla", "text": ""}
{"id": "3953144", "revid": "1305772", "url": "https://it.wikipedia.org/wiki?curid=3953144", "title": "Publio Claudio Pulcro", "text": ""}
{"id": "3953153", "revid": "6923", "url": "https://it.wikipedia.org/wiki?curid=3953153", "title": "Coradia", "text": ""}
{"id": "3953154", "revid": "6923", "url": "https://it.wikipedia.org/wiki?curid=3953154", "title": "Coradia-LINT", "text": ""}
{"id": "3953164", "revid": "148107", "url": "https://it.wikipedia.org/wiki?curid=3953164", "title": "Cloruro di tantalio(V)", "text": "Il cloruro di tantalio(V) o pentacloruro di tantalio \u00e8 un composto inorganico del cloro e del tantalio con formula TaCl5. In condizioni normali \u00e8 un solido cristallino bianco, che si idrolizza rapidamente a contatto con l'acqua rilasciando acido cloridrico. In questo composto il tantalio \u00e8 nello stato di ossidazione +5. Viene usato come precursore per la sintesi di altri composti del tantalio.\nStruttura.\nIl cloruro di tantalio(V) cristallizza nel sistema monoclino con gruppo spaziale C2/m (gruppo n\u00b012) e simbolo di Pearson mS72. Allo stato solido sono presenti dimeri Ta2Cl10; i dieci atomi di cloro sono ai vertici di due ottaedri con un lato in comune. Al centro dei due ottaedri ci sono i due atomi di tantalio, legati da due atomi di cloro a ponte. La struttura dimera viene mantenuta in solventi non complessanti, e in larga misura anche allo stato fuso. Allo stato vapore sono invece presenti monomeri TaCl5, con struttura di bipiramide trigonale simile a quella del pentacloruro di fosforo (PCl5).\nSintesi.\nIl cloruro di tantalio(V) viene in genere preparato per sintesi diretta trattando il metallo riscaldato con cloro:\nAlternativamente si pu\u00f2 trattare l'ossido di tantalio(V) (Ta2=5) con cloruro di tionile (SOCl2):\no con tetraclorometano:\nIl cloruro di tantalio(V) si purifica per sublimazione.\nReattivit\u00e0.\nIl cloruro di tantalio(V) \u00e8 elettrofilo e pu\u00f2 catalizzare reazioni di Friedel-Crafts, in modo simile al cloruro d'alluminio (AlCl3). Come acido di Lewis pu\u00f2 formare addotti con molte basi di Lewis. Ad esempio, il cloruro di tantalio(V) forma complessi stabili con gli eteri:\nReagisce anche con il pentacloruro di fosforo e l'ossicloruro di fosforo; il primo reagisce come donatore di cloruro e il secondo forma l'addotto legandosi con l'ossigeno:\nCon ammine terziarie forma addotti cristallini:\nForma addotti anche con anioni: \nSi pu\u00f2 avere anche sostituzione del cloro coordinato al tantalio. Con alcoli, fenoli e acidi carbossilici si ha eliminazione di acido cloridrico:\nIn presenza di ammoniaca come accettore di acido cloridrico si sostituiscono tutti e cinque i leganti cloro e si forma Ta(OEt)5. In modo analogo, il cloruro di tantalio(V) reagisce con metossido di litio in metanolo anidro per formare metossiderivati:\nIn presenza di ammine aromatiche si ha spesso riduzione del metallo a Ta(IV). Ad esempio con bpy si forma Ta(bpy)Cl4.\nIndicazioni di sicurezza.\nIl cloruro di tantalio(V) \u00e8 disponibile in commercio. Il composto \u00e8 nocivo se ingerito. Per contatto provoca gravi ustioni cutanee e gravi lesioni agli occhi. Non ci sono dati che indichino propriet\u00e0 cancerogene. Viene considerato poco pericoloso per le acque e l'ambiente."}
{"id": "3953165", "revid": "47767", "url": "https://it.wikipedia.org/wiki?curid=3953165", "title": "La vendetta della pantera rosa", "text": ""}
{"id": "3953168", "revid": "61051", "url": "https://it.wikipedia.org/wiki?curid=3953168", "title": "Royal Netherlands East Indies Army Air Force", "text": ""}
{"id": "3953169", "revid": "47767", "url": "https://it.wikipedia.org/wiki?curid=3953169", "title": "Sulle orme della pantera rosa", "text": ""}
{"id": "3953170", "revid": "354397", "url": "https://it.wikipedia.org/wiki?curid=3953170", "title": "Pentacloruro di tantalio", "text": ""}
{"id": "3953171", "revid": "354397", "url": "https://it.wikipedia.org/wiki?curid=3953171", "title": "TaCl5", "text": ""}
{"id": "3953172", "revid": "354397", "url": "https://it.wikipedia.org/wiki?curid=3953172", "title": "Ta2Cl10", "text": ""}
{"id": "3953176", "revid": "371529", "url": "https://it.wikipedia.org/wiki?curid=3953176", "title": "Graham Stark", "text": " \u00c8 stato occasionalmente anche regista, produttore cinematografico e sceneggiatore; in alcuni casi \u00e8 stato accreditato come Graham Starke.\nBiografia.\nNato a Wallasey, nel Merseyside; \u00e8 piuttosto noto per i suoi ruoli comici ed \u00e8 apparso in numerosissimi film e serie televisive, soprattutto durante gli anni sessanta.\nIl suo ruolo pi\u00f9 famoso \u00e8 probabilmente quello di Hercule LaJoy, l'assistente dell'ispettore Clouseau in \"Uno sparo nel buio\", del 1964.\nEra sposato con l'attrice Audrey Nicholson, dalla quale ha avuto tre figli.\n\u00c8 morto nel 2013 a 91 anni per un ictus."}
{"id": "3953177", "revid": "47767", "url": "https://it.wikipedia.org/wiki?curid=3953177", "title": "Graham Starke", "text": ""}
{"id": "3953180", "revid": "120429613", "url": "https://it.wikipedia.org/wiki?curid=3953180", "title": "Autotreno SAD ATR.100", "text": "L'autotreno ATR.100 della Societ\u00e0 Autobus Alto-Adige (SAD) \u00e8 un autotreno per il servizio regionale costruito dalla Stadler Rail e appartenente alla famiglia GTW 2/6.\nSi tratta di una serie di 12 autotreni a 2 casse, utilizzati sulla ferrovia della Val Venosta. Al giorno d\u2019oggi 11 ATR risultano attivi, mentre l\u2019ATR 007 risulta accantonato a seguito dell\u2019incidente ferroviario di Laces."}
{"id": "3953185", "revid": "921573", "url": "https://it.wikipedia.org/wiki?curid=3953185", "title": "Gianni Rizzo", "text": "La sua filmografia conta una settantina di titoli; \u00e8 stato interprete anche in serie televisive e lavori di prosa per la Rai.\nBiografia.\nSpesso impiegato in ruoli da caratterista in film storici (fra cui peplum), della commedia all'italiana, film del filone poliziottesco, ecc., \u00e8 stato attivo dal 1944, quando debutt\u00f2 in \"Macario contro Zagomar\", diretto da Giorgio Ferroni, fino al 1986, con l'ultima interpretazione nel ruolo dell'inviato papale ne \"Il nome della rosa\", di Jean-Jacques Annaud.\nDiplomatosi all'istituto magistrale della sua citt\u00e0 natale, si trasfer\u00ec poi a Roma per intraprendere la carriera di attore teatrale. Il debutto sul grande schermo come attore cinematografico avvenne negli anni quaranta, dapprima con piccole parti, poi con ruoli da caratterista di maggiore impegno.\n\u00c8 stato spesso interprete di personaggi cinici se non malvagi (nel film \"La citt\u00e0 dolente\", di Mario Bonnard, interpretava il ruolo di una spia vendicativa e priva di scrupoli). Queste caratteristiche gli sono rimaste impresse per quasi tutta la carriera e soltanto nella parte finale della carriera l'attore \u00e8 riuscito a liberarsi dallo scomodo clich\u00e9, con la recitazione in film del cosiddetto cinema d'autore (per citare alcuni registi con cui ha lavorato, Roberto Rossellini, Alberto Bevilacqua, Pier Paolo Pasolini, Pietro Germi)."}
{"id": "3953189", "revid": "118276514", "url": "https://it.wikipedia.org/wiki?curid=3953189", "title": "Tavola Doria", "text": "La Tavola Doria \u00e8 un dipinto raffigurante la parte centrale della celebre opera pittorica murale della \"Battaglia di Anghiari\" di Leonardo Da Vinci, realizzato tra il 1503 ed il 1505.\nAttribuzione.\nL'autore \u00e9 ignoto e per lo pi\u00f9 \u00e8 ritenuta una copia di un autore toscano del XVI secolo, forse il Poppi. \nNegli schizzi di Leonardo per la battagla di Anghiari, non compaiono tra le armi usate, pugnali, coltelli o comuni armi bianche di dimensioni ridotte, ma solo lance lunghe oltre ogni limite, che sono fondamentali nel cadenzare la composizione e la campitura dell'opera. Le medesime sono magistralmente usate per la ripartitura grafica dei disegni che si possono consultare alla Galleria dell'Accademia di Venezia. L'approfondimento del \"segno\" presente in un'opera \u00e8 elemento fondamentale per l'attribuzione della medesima.\nStoria recente.\nDella tavola non si avevano pi\u00f9 notizie dal 1939, anno in cui fu messa all'asta dalla famiglia Doria, che la deteneva dal 1621. L'opera fu vincolata con decreto della Reale Soprintendenza alle Gallerie di Napoli, ma nel 1940 (per canali ignoti) lasci\u00f2 Napoli e da allora se ne persero le tracce.\nL'opera, ricercata dal 1983 dalle forze di polizia italiane, era stata, nel settembre 1995, segnalata in Giappone da Alessandro Vezzosi, uno dei massimi esperti mondiali di Leonardo.\nNel giugno 2012, grazie anche alle attivit\u00e0 investigative dei Carabinieri del Comando Tutela Patrimonio Culturale, l'opera (conservata presso il caveau di una banca di Ginevra per conto del \"Tokyo Fuji Art Museum\" che l'aveva regolarmente ed in perfetta buona fede acquistata nel 1992) \u00e8 stata donata all'Italia con un accordo con il Giappone che prevede per 26 anni un'alternanza espositiva tra i due paesi (due anni in Italia si alterneranno a quattro di esposizione in Giappone), al termine dei quali l'opera rester\u00e0 permanentemente in Italia.\nPrima del trasferimento a Firenze previsto per il 13 gennaio 2013, l'opera \u00e8 stata esposta a partire dal 28 novembre 2012 al Palazzo del Quirinale, residenza del Presidente della Repubblica Italiana.\nPrima del trasferimento quadriennale in Giappone, previsto per il giugno del 2014, sono in corso analisi scientifiche presso laboratori forensi per un tentativo di attribuzione certa del dipinto a Leonardo da Vinci grazie anche alla comparazione di alcune impronte digitali esistenti sull'opera che saranno poste a confronto con altre rilevate su dipinti leonardeschi."}
{"id": "3953191", "revid": "15756", "url": "https://it.wikipedia.org/wiki?curid=3953191", "title": "End of Eden", "text": "End of Eden \u00e8 il terzo album della band finlandese symphonic metal Amberian Dawn.\nTracce.\nBonus Track.\n\"Japanese Bonus Tracks\""}
{"id": "3953197", "revid": "287204", "url": "https://it.wikipedia.org/wiki?curid=3953197", "title": "Gran Premio motociclistico d'Austria 1975", "text": "Il Gran Premio motociclistico d'Austria fu il terzo appuntamento del motomondiale 1975.\nSi svolse il 4 maggio 1975 a Salisburgo. Erano in programma le classi 125, 350, 500 e sidecar.\nDoppio ritiro per Giacomo Agostini, causato in entrambi i casi da problemi meccanici. A vincere in 350 e 500 fu il compagno di Marca Hideo Kanaya. Ritirato Johnny Cecotto in 350, coinvolto in una caduta di gruppo, mentre Barry Sheene non fu ammesso alla partenza della 500 per le sue cattive condizioni fisiche (era reduce da un incidente alla 200 Miglia di Daytona nel quale si era rotto un polso, una clavicola e un femore).\nDoppietta Morbidelli in 125, con Pier Paolo Bianchi (in testa per tutta la gara) che lasci\u00f2 vincere Paolo Pileri.\nLa gara dei sidecar fu una lotta tra Rolf Steinhausen e Angelo Pantellini, vinta dal tedesco.\nClasse 350.\n36 piloti alla partenza, 16 al traguardo.\nClasse 125.\n34 piloti alla partenza, 20 al traguardo."}
{"id": "3953199", "revid": "220883", "url": "https://it.wikipedia.org/wiki?curid=3953199", "title": "L'Eco degli Scacchi", "text": "L'Eco degli Scacchi, organo del circolo scacchistico palermitano, fu fondato nel 1897 da Francesco Abbadessa. Poi fu coadiuvato dai giovani scacchisti ed amici Angelo Mangiaracina e Antonino Noto. Nel corso dell'anno furono dati alle stampe sei numeri, ciascuno di otto pagine. \nI collaboratori esteri furono A. Decker di Chicago, Jesper Jespersen di Svendborg, V. Kosek di Bohumilice, Boh Mikyska di Hohenbruck, Emile Pradignat di Saujon, V. Schiffer di Vienna. \nNel biennio successivo la rivista si conquist\u00f2 gradatamente un posto non indifferente nella stampa scacchistica nazionale. Nel 1900 pass\u00f2 da bimestrale a mensile, raddoppiando il numero delle pagine, senza riuscire a mantenere una cadenza regolare. Chiuso nel 1903, riprese le pubblicazioni nel 1913 e le mantenne, sia pure in modo disordinato, fino al numero di gennaio-febbraio 1920. \nDal 1914 ebbe un'impronta internazionale con pagine in inglese e francese.\nCollegamenti esterni.\nhttp://www.lulu.com/it/it/shop/santo-daniele-spina/leco-degli-scacchi-anno-1897/paperback/product-20691296.html "}
{"id": "3953208", "revid": "61051", "url": "https://it.wikipedia.org/wiki?curid=3953208", "title": "Faedo (disambigua)", "text": ""}
{"id": "3953210", "revid": "212348", "url": "https://it.wikipedia.org/wiki?curid=3953210", "title": "Gambetto di donna rifiutato, difesa Ragozin", "text": ""}
{"id": "3953213", "revid": "111871718", "url": "https://it.wikipedia.org/wiki?curid=3953213", "title": "Paniga", "text": "Paniga \u00e8 una frazione del comune di Morbegno, in provincia di Sondrio.\nGeografia fisica.\nLa frazione di Paniga \u00e8 situata a nord-est del centro comunale, sulle rive del fiume Adda ai piedi delle Alpi Retiche, a valle di Monte Culmine. \u00c8 collegata con Morbegno e altri centri della provincia grazie alla strada statale 402 Valeriana. Il Ponte di Paniga permette di raggiungere la frazione e i centri abitati di Campovico e Desco attraversando il fiume Adda.\nStoria.\nAnticamente era conosciuta come \"Ponticelli\", proprio per la sua posizione e la possibilit\u00e0 di raggiungere la sponda settentrionale del fiume Adda. Paniga appare nei censimenti comunali sin dal XV secolo, insieme all'abitato di Desco.\nMonumenti e luoghi d'interesse.\nNella frazione si trova la chiesetta seicentesca della Madonna delle Grazie, che conservava un dipinto della \"Madonna con bambino\" oggi situata all'interno nella moderna chiesa della Madonna delle Grazie, pregevole esempio di architettura contemporanea realizzato tra il 1969 e il 1979 su progetto dell'architetto Luigi Caccia Dominioni. Paniga \u00e8 servita anche di un proprio cimitero sulla strada per Desco a 500 metri dal centro abitato."}
{"id": "3953214", "revid": "212348", "url": "https://it.wikipedia.org/wiki?curid=3953214", "title": "Gambetto di donna rifiutato, partita ortodossa", "text": ""}
{"id": "3953216", "revid": "125856547", "url": "https://it.wikipedia.org/wiki?curid=3953216", "title": "Jurgis Matulaitis", "text": "Biografia.\nNato il 13 aprile 1871 nel piccolo villaggio di L\u016bgin\u0117 in una numerosa famiglia, ultimo di otto figli. Rimase orfano di entrambi i genitori in tenera et\u00e0. Nel 1889 si trasfer\u00ec in Polonia, per questo ebbe il cognome mutato in Matulewicz.\nOrdinato sacerdote il 20 novembre 1898 nella Congregazione dei chierici mariani, si laure\u00f2 in teologia nel 1903 all'Universit\u00e0 di Friburgo.\nDivenne superiore generale della Congregazione nel 1911 e, oltre che fondare nuove case, si occup\u00f2 di recuperare le vecchie propriet\u00e0 confiscate dallo Stato.\nNominato vescovo di Vilnius il 23 ottobre 1918, fu consacrato vescovo il 1\u00ba dicembre dello stesso anno: fond\u00f2 le Suore dell'Immacolata Concezione della Beata Vergine Maria e le Suore Ancelle di Ges\u00f9 nell'Eucaristia per l'assistenza ai poveri della diocesi. Si dimise dall'incarico nel 1925 per dedicarsi pienamente alla rifondazione della Congregazione, trasferendo la casa generalizia a Roma e divenendo arcivescovo titolare di Aduli.\nLavor\u00f2 per la costituzione di cinque nuove diocesi in una nuova provincia ecclesiastica lituana, con sede metropolitana a Kaunas: il progetto fu approvato dalla Santa Sede il 4 aprile 1929 con la costituzione apostolica \"Lituanorum gente\".\nNel 1926 visit\u00f2 gli emigrati lituani in 92 parrocchie degli Stati Uniti. Mor\u00ec di appendicite il 27 gennaio 1927 e fu sepolto nella cripta della cattedrale di Kaunas. Nel 1934 le sue spoglie furono trasferite nella chiesa di Marijampol\u0117.\nBeatificazione.\nGiovanni Paolo II lo proclam\u00f2 beato il 28 giugno 1987.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "3953217", "revid": "2050127", "url": "https://it.wikipedia.org/wiki?curid=3953217", "title": "Luisa Torchia", "text": "Biografia.\nAllieva di Massimo Severo Giannini e Sabino Cassese, dopo aver insegnato presso la Facolt\u00e0 di Giurisprudenza dell'Universit\u00e0 degli Studi \"Mediterranea\" di Reggio Calabria e presso la Facolt\u00e0 di Scienze politiche dell'Universit\u00e0 degli Studi di Urbino \"Carlo Bo\", attualmente \u00e8 professore ordinario di Diritto Amministrativo presso la Facolt\u00e0 di Giurisprudenza dell'Universit\u00e0 degli Studi di Roma III.\nHa ricoperto il ruolo di Consigliere giuridico del Presidente del Consiglio dei Ministri Romano Prodi nel Governo Prodi I e nel Governo Prodi II nonch\u00e9 di Consigliere giuridico del Ministro per la funzione pubblica Franco Bassanini nel Governo D'Alema II e nel Governo Amato II.\n\u00c8 stata inoltre consigliere di amministrazione presso la Cassa Depositi e Prestiti e membro della Commissione indipendente per la valutazione, la trasparenza e l'integrit\u00e0 delle amministrazioni pubbliche.\n\u00c8 stata Presidente dell'Istituto di Ricerche sulla Pubblica Amministrazione.\nConsiderata vicino alle posizioni politiche di Romano Prodi, ha contribuito alla creazione del programma di governo della coalizione di centro-sinistra L'Unione . Si \u00e8 occupata, in particolare, a definire la cornice di riforme istituzionali del centrosinistra.\nStudi.\nI suoi studi sono particolarmente indirizzati verso la ricerca delle ripercussioni delle interferenze del diritto amministrativo europeo nelle diritto amministrativo dei vari stati nazionali in chiave comparatistica.\nDi particolare nota sono le ricerche compiute sui principi comuni sui quali costruire un diritto amministrativo europeo comune ai vari stati membri."}
{"id": "3953222", "revid": "110157", "url": "https://it.wikipedia.org/wiki?curid=3953222", "title": "Il Puttino", "text": "Il Puttino, fu fondato a Firenze nel 1868 da Augusto Ferrante. Della rivista uscirono solo i numeri di maggio e giugno di trentadue pagine ciascuno.\nL'Alfiere nei diagrammi era rappresentato da un'aquila. La copertina del primo numero riportava un problema in cinque mosse della contessina Edvige Volponi."}
{"id": "3953223", "revid": "212348", "url": "https://it.wikipedia.org/wiki?curid=3953223", "title": "Gambetto di donna, difesa austriaca", "text": ""}
{"id": "3953226", "revid": "212348", "url": "https://it.wikipedia.org/wiki?curid=3953226", "title": "Gambetto di donna rifiutato, difesa Lasker", "text": ""}
{"id": "3953234", "revid": "486946", "url": "https://it.wikipedia.org/wiki?curid=3953234", "title": "Gambetto di donna rifiutato, difesa Cambridge-Springs", "text": ""}
{"id": "3953237", "revid": "486946", "url": "https://it.wikipedia.org/wiki?curid=3953237", "title": "Difesa Pillsbury", "text": ""}
{"id": "3953240", "revid": "109424807", "url": "https://it.wikipedia.org/wiki?curid=3953240", "title": "Penia", "text": ""}
{"id": "3953249", "revid": "190578", "url": "https://it.wikipedia.org/wiki?curid=3953249", "title": "Jerzy Matulaitis-Matulevicius", "text": ""}
{"id": "3953250", "revid": "190578", "url": "https://it.wikipedia.org/wiki?curid=3953250", "title": "Jerzy Matulewicz", "text": ""}
{"id": "3953253", "revid": "729019", "url": "https://it.wikipedia.org/wiki?curid=3953253", "title": "Sony Ericsson Open 2012 - Doppio maschile", "text": "Il doppio maschile dello Sony Ericsson Open 2012 \u00e8 stato un torneo di tennis facente parte dell'ATP World Tour 2012.\nI detentori del titolo erano Mahesh Bhupathi e Leander Paes, ma quest'anno non hanno partecipato assieme. Bhupathi ha giocato in coppia con Rohan Bopanna, mentre Paes ha partecipato assieme a Radek \u0160t\u011bp\u00e1nek.\nIl torneo \u00e8 stato vinto da Leander Paes e Radek \u0160t\u011bp\u00e1nek, che hanno battuto in finale il bielorusso Maks Mirny ed il canadese Daniel Nestor, imponendosi con un punteggio di 3-6, 6-1, [10-8]."}
{"id": "3953254", "revid": "1342115", "url": "https://it.wikipedia.org/wiki?curid=3953254", "title": "Bertoldi", "text": ""}
{"id": "3953266", "revid": "287204", "url": "https://it.wikipedia.org/wiki?curid=3953266", "title": "Equazione di Hammett", "text": "L'equazione di Hammett, dal nome del fisico chimico statunitense Louis Plack Hammett, mette in relazione l'effetto elettronico di gruppi funzionali presenti su una molecola e la reattivit\u00e0 della molecola. Consente di stimare gli effetti sulla reattivit\u00e0 di una molecola della presenza di sostituenti capaci di modificarne la distribuzione elettronica per effetto induttivo e per risonanza.\nAd esempio, un sostituente elettronattrattore promuove la dissociazione (la \"forza\") di un acido stabilizzandone l'anione, mentre un sostituente elettrondonatore ha un effetto opposto e rende l'acido meno forte; l'equazione di Hammett consente di stimare quantitativamente l'effetto che il sostituente avr\u00e0 sulla forza dell'acido.\nL'equazione di Hammett \u00e8 scritta in questa forma:\nL'equazione pu\u00f2 essere scritta anche nel seguente modo:\nformula_2\nDove k \u00e8 la Costante cinetica.\nIl parametro \u03c3.\nLa \"sigma di Hammett\" \u00e8 un parametro che quantifica l'influenza che l'introduzione di un sostituente ha sulla reattivit\u00e0 di una molecola rispetto alla struttura base.\nD\u00e0 quindi una stima dell'influenza che il sostituente ha sulla distribuzione elettronica del centro reattivo della molecola, dovuto sia all'effetto induttivo sia all'effetto di risonanza esercitato dal sostituente.\nIl modello utilizzato da Hammett \u00e8 basato sulle sostituzioni introdotte in anelli aromatici funzionalizzati in maniera differente ( ad es. gli acidi benzoici e gli acidi fenilacetici sostituiti) ma che presentino gli stessi sostituenti sull'anello.\nHammett not\u00f2 una proporzionalit\u00e0 lineare tra il logaritmo delle costanti di dissociazione di acidi fenilacetici sostituiti con il logaritmo delle costanti di dissociazione di acidi benzoici sostituiti, che si pu\u00f2 scrivere come:\ncon C costante e \u03c1 che misura la differenza di comportamento delle due serie di molecole.\nQuesto \u00e8 un esempio di LFER (\"linear free energy relationship\") poich\u00e9 le due costanti di dissociazione K e K' sono funzioni della variazione di energia libera associata alla reazione.\nPrendendo come riferimento i composti non sostituiti, se si vuole valutare la differenza nella acidit\u00e0 rispetto ai composti sostituiti bisogna semplicemente sottrarre le rispettive equazioni dalla relazione sopra:\npossiamo scrivere che:\nda cui per le propriet\u00e0 dei logaritmi si ha che\nIl primo termine misura la differenza nella acidit\u00e0 dell'acido fenilacetico sostituito rispetto a quello non sostituito; il secondo membro misura la stessa grandezza riferita all'acido benzoico.\nAl rapporto al secondo termine si d\u00e0 il nome di \u03c3 di Hammett:\nche misura di fatto l'influenza che l'introduzione del sostituente ha sulla distribuzione elettronica sul centro reattivo e dunque sull'acidit\u00e0.\nL'equazione di Hammett ha dunque forma canonica:\nIn questo caso \u03c1 misura la suscettibilit\u00e0 della reazione alla introduzione di un sostituente; essa assume per convenzione il valore \u03c1 = 1 nella reazione di dissociazione dell'acido benzoico:\nse \u03c3 &gt; 0 il sostituente \u00e8 elettron-attrattore e dunque l'acidit\u00e0 aumenter\u00e0;\nse \u03c3 &lt; 0 il sostituente \u00e8 elettron-donatore e dunque l'acidit\u00e0 diminuir\u00e0\nIl dato fondamentale \u00e8 che, sebbene sia stato calcolato in un modello che prendeva a riferimento la reazione di dissociazione degli acidi fenilacetico e benzoico, il valore di \u03c3 non dipende dal tipo di reazione e perci\u00f2 pu\u00f2 essere utilizzato per valutare l'influenza che l'introduzione di un sostituente ha su qualsiasi tipo di reazione dopo che abbia modificato la distribuzione elettronica sul centro reattivo.\nIl parametro \u03c1.\nNote le costanti \u03c3 dei sostituenti, \u00e8 possibile determinare le costanti di reazione \u03c1 per molte classi di reazioni chimiche organiche. La reazione di riferimento \u00e8 l'idrolisi alcalina del benzoato di etile (R=R'=H) in una miscela di acqua e etanolo a 30\u00a0\u00b0C.\nLa misura delle velocit\u00e0 di reazione dell'idrolisi di numerosi benzoati di etile sostituiti porta a ricavare una costante di reazione pari a +2.498.\nCostanti di reazione \u03c1 sono note per molte altre reazioni, tra cui alcune ricavate dallo stesso Hammett:\nLa costante di reazione \u03c1 descrive la suscettivit\u00e0 della reazione ai sostituenti, confrontata con quella della ionizzazione dell'acido benzoico. Il suo valore d\u00e0 informazioni sul meccanismo della reazione, in quanto si osserva che:"}
{"id": "3953271", "revid": "74801", "url": "https://it.wikipedia.org/wiki?curid=3953271", "title": "Gonzalo Baz\u00e1n", "text": "Caratteristiche tecniche.\nLa velocit\u00e0 in progressione e la spiccata abilit\u00e0 nel saltare l'uomo, palla al piede, ne costituiscono i principali punti di forza, grazie anche al suo fisico brevilineo.\nCarriera.\nClub.\nGiovanili ed esordio al San Lorenzo e il prestito all'Independiente Rivadavia.\nStagione 2008-2009 e 2009-2010.\nInizia la sua carriera da calciatore nel 2003, quando viene acquistato dal San Lorenzo, per militare nelle varie diviosioni giovanili del \"Cicl\u00f3n\". Dopo sei anni di militanza trascorsi con la formazione primavera, arriva il suo debutto tra i professionisti: il 4 luglio 2009, in occasione della partita di campionato giocata contro l'Argentinos Juniors, subentra al 78' sostituendo Aureliano Torres, suo compagno di squadra in quella stagione. Conclude la sua prima stagione, con la maglia rossoblu, con una sola presenza all'attivo.\nStagione 2010-2011.\nAlla sua seconda stagione totalizza solo 10 presenze in prima squadra, partendo principalmente dalla panchina, e in quella stagione ottiene la sua prima ammonizione in carriera, rimandiata nel match contro il Col\u00f3n. Durante la stagione calcistica 2010-2011 viene spedito in prestito, fino al termine della stagione, all'Independiente Rivadavia, club di Mendoza militante in Primeira B Nacional: in 18 partite giocate segna la sua prima rete, da calciatore professionista, il 4 giugno 2011 in occasione della partita, vinta con il risultato di 3 a 0, contro il Patronato.\nStagione 2011-2012.\nUna volta concluso il prestito con il club di Mendoza, Baz\u00e1n ritorna a militare tra le file del San Lorenzo per guadagnarsi un posto fisso in prima squadra."}
{"id": "3953272", "revid": "22475", "url": "https://it.wikipedia.org/wiki?curid=3953272", "title": "L'orrore che viene dall'est", "text": "L'orrore che viene dall'est (\"The Inevitable Conflict\") \u00e8 un romanzo di fantascienza attribuito erroneamente a Howard Phillips Lovecraft, che l'avrebbe scritto sotto lo pseudonimo di Paul H. Lovering, il quale in realt\u00e0 \u00e8 stato uno scrittore (Filadelfia 29 settembre 1880 - Seattle 2 novembre 1943), giornalista e cronista di guerra. Fu pubblicato nella rivista statunitense \"Amazing Stories\" nei numeri di dicembre 1931 e gennaio 1932. Sempre su \"Amazing Stories\", Lovering pubblic\u00f2 anche il racconto di fantascienza \"When the Earth Grew Cold\". \nIl romanzo \"L'orrore che viene dall'est\" \u00e8 stato ristampato, per la prima volta in italiano, nel 2000, dalle edizioni Mondo Ignoto."}
{"id": "3953274", "revid": "767487", "url": "https://it.wikipedia.org/wiki?curid=3953274", "title": "Tawny", "text": "Origine e diffusione.\n\u00c8 un nome moderno, che deriva dal termine inglese \"tawny\", \"di colore tan (o tenn\u00e9, o fulvo)\". Etimologicamente \u00e8 riconducibile al francese antico \"taun\u00e9\", termine che faceva riferimento al colore marrone-giallognolo delle pelli conciate, a sua volta da \"tan\u00e9\", participio passato di \"taner\", \"conciare la pelle\".\nOnomastico.\nIl nome \u00e8 adespota, ovvero non \u00e8 portato da alcuna santa, quindi l'onomastico si potrebbe festeggiare in occasione di Ognissanti, che cade il 1\u00ba novembre. Alcune fonti suggeriscono per\u00f2 di festeggiarlo in memoria di san Sawyl Felyn, re di Dyfed, detto \"il rosso\" (o \"the tawny\", in inglese), la cui memoria cade il 15 gennaio."}
{"id": "3953276", "revid": "47767", "url": "https://it.wikipedia.org/wiki?curid=3953276", "title": "Tannie", "text": ""}
{"id": "3953277", "revid": "47767", "url": "https://it.wikipedia.org/wiki?curid=3953277", "title": "Tanni", "text": ""}
{"id": "3953278", "revid": "47767", "url": "https://it.wikipedia.org/wiki?curid=3953278", "title": "Tanny", "text": ""}
{"id": "3953279", "revid": "47767", "url": "https://it.wikipedia.org/wiki?curid=3953279", "title": "Tawni", "text": ""}
{"id": "3953280", "revid": "47767", "url": "https://it.wikipedia.org/wiki?curid=3953280", "title": "Tawnie", "text": ""}
{"id": "3953281", "revid": "47767", "url": "https://it.wikipedia.org/wiki?curid=3953281", "title": "Tawnee", "text": ""}
{"id": "3953282", "revid": "47767", "url": "https://it.wikipedia.org/wiki?curid=3953282", "title": "Tahnee", "text": ""}
{"id": "3953286", "revid": "473148", "url": "https://it.wikipedia.org/wiki?curid=3953286", "title": "Niccol\u00f2 Ridolfi, O.P.", "text": ""}
{"id": "3953289", "revid": "132266", "url": "https://it.wikipedia.org/wiki?curid=3953289", "title": "Oli esausti", "text": ""}
{"id": "3953293", "revid": "767487", "url": "https://it.wikipedia.org/wiki?curid=3953293", "title": "Cosmopolis (film)", "text": "Cosmopolis \u00e8 un film del 2012 scritto e diretto da David Cronenberg.\nTratto dall'omonimo romanzo dello scrittore italo-americano Don DeLillo, pubblicato in Italia da Einaudi nel 2003, il film, interpretato da Robert Pattinson, Samantha Morton, Jay Baruchel, Paul Giamatti, Kevin Durand e Juliette Binoche, \u00e8 incentrato su un giovane miliardario che attraversa New York a bordo della sua limousine, incontrando diversi personaggi e ostacoli lungo il percorso.\nTrama.\nIl miliardario Eric Packer, dopo una disastrosa giornata a Wall Street, decide di attraversare Manhattan a bordo della sua limousine per raggiungere dall'altra parte della citt\u00e0 la bottega del suo barbiere di fiducia. Non vi \u00e8 alcuna necessit\u00e0 reale, si tratta di una scelta bizzarra, una specie di scommessa con se stesso e con le numerose ritrose che guastano la sua pettinatura. L'auto procede a passo d'uomo, New York \u00e8 bloccata: la visita del presidente degli Stati Uniti d'America, il funerale di una celebre star del rap e, non ultima, una manifestazione di anarchici ne paralizzano il traffico. Elise Shifrin, la donna che recentemente ha sposato, disattende subito le sue aspettative e inibisce a Eric tutte le conoscenze utili di cui pure \u00e8 in possesso e che gli sarebbero necessarie a risolvere lo scivolamento sul mercato azionario.\nInvano Eric chieder\u00e0 ad altre donne di uscire dalle ambiguit\u00e0 che complicano la sua posizione e nemmeno l'esperta Didi Fancher, sua manager personale, sa consigliargli nulla di pi\u00f9 che l'attesa, invitandolo nel frattempo all'acquisto di un Rothko che presto sar\u00e0 sul mercato. Nella sua limousine, pur tenendo riunioni importanti sulla sicurezza della sua societ\u00e0, Eric ha il suo medico privato che svolge su di lui uno scrupoloso check-up giornaliero. Eric si preoccupa per la sua prostata asimmetrica, cos\u00ec come recita la diagnosi specialistica.\nTuttavia i disordini in citt\u00e0 sembrano placarsi, ma nuove indiscrezioni turbano nuovamente i suoi affari, al punto che Eric si vede costretto prima ad assassinare il capo della sicurezza e poi a dismettere frettolosamente uno degli assi portanti del suo impero finanziario. Un'operazione che lo render\u00e0 vulnerabile agli attacchi speculativi i quali determineranno la sua repentina fine proprio per mano di chi aveva propiziato l'iniziale successo della sua immagine finanziaria.\nProduzione.\nNel febbraio 2009, \u00e8 stato annunciato che Paulo Branco avrebbe prodotto l'adattamento cinematografico del romanzo \"Cosmopolis\" di Don DeLillo, con un budget stanziato sui 10-20 milioni di dollari. Il 26 luglio dello stesso anno, David Cronenberg \u00e8 stato annunciato come regista e sceneggiatore del progetto, le cui riprese sarebbero dovute cominciare nel 2010 con alla produzione l'Alfama Films di Branco e la Toronto Antenna di Cronenberg. La sceneggiatura del film \u00e8 stata scritta da Cronenberg in soli sei giorni. La produzione del film ha poi subito una battuta d'arresto tra il 2009 e il 2010, spingendo il regista a dedicarsi alla regia di \"A Dangerous Method\" (2011). Nel frattempo, diversi membri del cast come Colin Farrell, inizialmente scelto per il ruolo del protagonista, e Marion Cotillard hanno abbandonato il progetto per via dei ritardi della produzione. Robert Pattinson \u00e8 entrato a far parte del cast primi mesi del 2011, sostituendo Farrell. Il budget definitivo del film ammonta a 20.5 milioni di dollari.\nColonna sonora.\nLa colonna sonora del film \u00e8 stata composta da Howard Shore, abituale collaboratore di Cronenberg, e dal gruppo indie rock canadese Metric. I due avevano gi\u00e0 lavorato assieme nella colonna sonora di \"\" (2010), sempre con Pattinson protagonista, e fu proprio il compositore britannico a voler collaborare nuovamente con la band in \"Cosmopolis\". Shore ha composto tutti i pezzi della colonna sonora, interpretati dai Metric, che hanno anche scritto ed interpretato tre canzoni facenti parte della colonna sonora del film: \"Long to Live\", \"I Don't Want to Wake Up\" e \"Call Me Home\". Della colonna sonora fa anche parte il brano \"Mecca\" del rapper somalo-canadese K'naan, scritto assieme all'autore di \"Cosmopolis\" Don DeLillo. La colonna sonora \u00e8 stata pubblicata da Howe Records il 4 giugno 2012.\nPromozione.\nDopo l'uscita sul web di numerose foto dal set e del teaser poster, il 22 marzo 2012 viene diffuso il primo trailer del film, seguito il 13 maggio dalla versione in italiano.\nDistribuzione.\nIl film \u00e8 stato presentato in anteprima al Festival di Cannes 2012 il 25 maggio, dove ha concorso per la Palma d'oro.\nIl film \u00e8 stato distribuito nelle sale italiane in contemporanea con la sua uscita al Festival, il 25 maggio 2012, ad opera di 01 Distribution. \u00c8 stato distribuito nelle sale canadesi partire dall'8 giugno 2012 da eOne Films."}
{"id": "3953295", "revid": "486946", "url": "https://it.wikipedia.org/wiki?curid=3953295", "title": "Pabassinas", "text": ""}
{"id": "3953302", "revid": "1305772", "url": "https://it.wikipedia.org/wiki?curid=3953302", "title": "Sky Trackers", "text": "Sky Trackers \u00e8 una serie televisiva australiana in 26 episodi trasmessi per la prima volta nel corso di una sola stagione nel 1994. \u00c8 una serie d'avventura e di fantascienza per ragazzi.\nTrama.\nAlcune famiglie vivono in una stazione di ricerca e monitoraggio dello spazio, situata nel cuore del deserto australiano. Nel gruppo sono inclusi anche alcuni ragazzi: Nikki e Maggie, due tredicenni, Marie Colbert, Mike e Tony Masters, Christian, Effie e Frank Gilles, tutti appassionati di astronomia ed esplorazione spaziale.\nProduzione.\nLa serie, ideata da Tony Morphett e Jeff Peck, fu prodotta da Patricia Edgar e Margot McDonald per la Australian Children's Television Foundation e girata nel Nuovo Galles del Sud e a Melbourne in Australia. Le musiche furono composte da Tassos Ioannides, Phil Judd, Cezary Skubiszewski e Alan Fowler.\nRegisti.\nTra i registi della serie sono accreditati:\nSceneggiatori.\nTra gli sceneggiatori della serie sono accreditati:\nDistribuzione.\nLa serie fu trasmessa in Australia nel 1994 sulla rete televisiva Seven Network. In Italia \u00e8 stata trasmessa su reti locali con il titolo \"Sky Trackers\".\nAlcune delle uscite internazionali sono state:"}
{"id": "3953306", "revid": "46291", "url": "https://it.wikipedia.org/wiki?curid=3953306", "title": "Cynorkis fastigiata", "text": "Cynorkis fastigiata \u00e8 una pianta della famiglia delle Orchidacee, diffusa in Madagascar, nelle isole Seychelles, nelle Comore e nelle Mascarene."}
{"id": "3953310", "revid": "447535", "url": "https://it.wikipedia.org/wiki?curid=3953310", "title": "Val di Pellice", "text": ""}
{"id": "3953317", "revid": "46291", "url": "https://it.wikipedia.org/wiki?curid=3953317", "title": "Cynorkis villosa", "text": "Cynorkis villosa \u00e8 una pianta della famiglia delle Orchidacee, endemica del Madagascar."}
{"id": "3953318", "revid": "486946", "url": "https://it.wikipedia.org/wiki?curid=3953318", "title": "Papass\u00ecno", "text": ""}
{"id": "3953320", "revid": "123457637", "url": "https://it.wikipedia.org/wiki?curid=3953320", "title": "Disputa su Dio e dintorni", "text": "Disputa su Dio e dintorni \u00e8 un saggio di Corrado Augias e Vito Mancuso del 2009.\nGenesi dell'opera.\nL'idea di scrivere insieme il libro nacque dall'incontro che i due autori ebbero alla trasmissione televisiva \"Le storie - Diario italiano\" (di cui Augias \u00e8 stato conduttore fino al giugno 2013), in cui Mancuso present\u00f2 il proprio libro \"L'anima e il suo destino\". Il testo \u00e8 strutturato come dialogo epistolare tra i sostenitori di opposte tesi (Augias si dichiara non credente, Mancuso si dichiara credente) ed analizza non soltanto gli aspetti fideistici-religiosi del tradizionale cattolicesimo italiano, ma anche gli aspetti temporali della struttura ecclesiastica; il potere temporale, i dogmi, le credenze, l'influenza della gerarchia ecclesiastica nella politica contemporanea. Il risultato \u00e8 una \"disputa\" da cui non esce \"nessun vincitore ne vinto\", ma entrambi i contendenti alla fine si dichiarano arricchiti dalla reciproca sensibilit\u00e0 e cultura. Questo confronto avviene sul \"comune terreno\" della laicit\u00e0, metodo che accomuna i due pensatori, rendendoli vicini e convergenti su molte delle tematiche analizzate.\nContenuti.\nL'opera ha due \"premesse\" in cui ciascun autore racconta il proprio retroterra di credente o meno: Mancuso legato alle certezze delle madre di cui intuiva la forza interiore, Augias alla religiosit\u00e0 vissuta in collegio e alla nonna ebrea divenuta cattolica per sposare un gentile che lo portarono ad un \u201cateismo interrogante\u201d.\nNella prima parte, \"Dintorni\", ognuno, nell\u2019\"Incipit\", dichiara la propria visione della vita. Augias rigetta l'idea di un Dio che crea l'uomo a sua immagine e il significato trascendente della vita e pensa che la religione sia nata come difesa di fronte alla morte o risposta agli interrogativi insoluti, proclama invece la fiducia nell'agire morale presente in ogni uomo. Mancuso crede nel senso della vita che \u00e8 giunta a produrre la realt\u00e0 umana, nella dimensione dello spirito dove agisce la libert\u00e0 che connota l'agire morale.\nSul primo argomento, \"Il primato della morale\", Augias dichiara di non credere che il comportamento etico, parte dell'educazione civile dell'uomo, provochi l'accesso alla dimensione dello spirito e che la creazione sia dotata di senso mentre afferma che la vita \u00e8 un processo di autorganizzazione. Mancuso sottolinea che nella natura agisce una logica interna, tesa a una sempre maggiore complessit\u00e0, infusa da Dio nella materia, che poi autonomamente d\u00e0 origine alla vita, la quale si configura come una propriet\u00e0 che sale dal basso fino all'autocoscienza e alla vita spirituale; e propone una lettura diversa del racconto di Genesi.\nIl secondo argomento, la \"Chiesa\", \u00e8 affrontato da diversi punti che a volte trovano d'accordo i due interlocutori come sugli errori della Chiesa e sulla necessit\u00e0 che si ampli il cammino di innovazione in parte da essa intrapreso. Tra queste entrambi sollecitano che la Chiesa abbandoni il concetto di una verit\u00e0 statica posseduta interamente, che, sottolinea Augias, porta all'estremismo, all'autoritarismo e al monopolio della morale. Mancuso sostituisce la vita alla Chiesa, non la contesta come istituzione, ma ritiene che debba essere in funzione della dimensione spirituale, cosa su cui il suo interlocutore ha forti remore, anche se auspica una Chiesa pi\u00f9 vicina al messaggio di Ges\u00f9. La conversazione sull'argomento \u00e8 ricca di riferimenti storici e biblici a supporto dell'una e dell'altra tesi e si conclude con la proposta di Mancuso di una \u201cChiesa celeste\u201d che rafforzi la dimensione spirituale accogliendo tutti coloro che sono animati dalla tensione verso il bene e che metta in atto una riforma dall'interno che realizzi la purezza dell'ideale cristiano. \nLa discussione si allarga all\u2019\"Illuminismo\" che entrambi vedono come fonte di progresso e stimolo al rinnovamento della Chiesa che potr\u00e0 realizzarsi solo se viene posto al centro il bene dell'uomo.\nLa seconda parte della disputa si concentra su \"Dio\" che per Augias \u00e8 un termine molto vago espressione di bisogni e aspirazioni dell'uomo immerso nel non senso dell'esistenza; per Mancuso \u00e8 forza irresistibile dell'umana interiorit\u00e0, che ha a che fare con la totalit\u00e0 della vita, la cui idea per\u00f2 si \u00e8 svuotata per carenza di spiritualit\u00e0, che potr\u00e0 arricchirsi solo con un cristianesimo rinnovato sulla sua idea di \u201cDio amore\u201d, quindi \u201cbene\u201d. Il teologo \u00e8 convinto che l'essere umano \u00e8 capace di generare il bene, il quale, se appare pi\u00f9 debole del male, \u00e8 perch\u00e9 non se ne sa parlare in modo convincente. L'idea del bene invece d\u00e0 senso alla vita perch\u00e9 \u00e8 la sua logica e conduce l'uomo in una sfera superiore, che come tale \u00e8 sacra. Augias, contro le affermazioni del suo interlocutore, sottolinea che non esiste una realt\u00e0 pi\u00f9 alta della vita biologica, dove si radica l'io, ci sono solo individui che sono riusciti a sviluppare l'attitudine alla solidariet\u00e0, superando lo stato \u201cferino\u201d iniziale; considera invece che la natura \u00e8 attraversata da un respiro possente, manifestazione di una vitalit\u00e0 senza morale, che assicura generazione e vita, ma pure distruzione e morte.\nSul tema \"Ges\u00f9\" i due autori discutono, da diverse angolature, sulle opposte linee interpretative soffermandosi sul rapporto tra cristianesimo ed ebraismo, sulla separazione fra il Ges\u00f9 della storia e le dottrine a lui attribuite, sul significato e la vitalit\u00e0 del suo messaggio, sulla distinzione fra Ges\u00f9 e Cristo, mentre entrambi concordano che il messaggio cristiano, semplice e limpido, \u00e8 stato appesantito dalla posteriore costruzione teologica.\nIl confronto poi si sposta su \"La Madonna\" che diventa un unico grande argomento che si allarga ai suoi dogmi. I due interlocutori sviluppano argomentazioni che pi\u00f9 che opporsi si integrano analizzando vari elementi di questa figura: la caratteristica di unire in s\u00e9 concetti \u201ccontraddittori\u201d, la sua complessit\u00e0 e pregnanza, il significato e l'ideale che incarna, la sterminata pluralit\u00e0 dei volti, il fenomeno di piet\u00e0 e devozione che esprime. Per Augias Maria \u00e8 \u201cun'invenzione felicissima\u201d che ha permesso di accogliere \u201cuno scandalo logico e biologico\u201d di grandi dimensioni ; per Mancuso \u00e8 necessario rivederne i dogmi a partire da quello di peccato originale sostituendo il concetto di \u201cpeccato\u201d con quello di \u201ccaos\u201d, mentre Augias preferisce parlare di \u201cstato ferino\u201d, espressioni che comunque indicano la situazione iniziale in cui si viene al mondo.\nSulle incongruenze dottrinali su cui si poggia il cristianesimo, Mancuso concorda con le riflessioni di Augias, sottolinea per\u00f2 che l'elaborazione dogmatica non \u00e8 un processo negativo, ma va purificata con un ritorno all'origine che darebbe al cristianesimo la pregnanza di religione universale finalizzata all'uomo, vera religione naturale. Nel prosieguo dell'analisi Augias chiama in campo \"Spinoza\", che offre una concezione del divino, fra le pi\u00f9 convincenti, che viene accolta anche dal suo interlocutore, il quale sottolinea che Dio come \u201cnatura naturante\u201d \u00e8 nascita continua dell'essere, per cui si pu\u00f2 affermare che la \u201cmateria\u201d \u00e8 \u201cmater\u201d, trascendente come direzione e immanente come forza. Questa idea di Dio, avvertito dall'uomo come bene e giustizia, permette di fondare l'etica sull'ontologia. Ad Augias, che sottolinea che i principi etici sono attinti dalle esperienze personali e che esiste solo la guida della coscienza, il teologo precisa che la vera dimensione dell'essere \u00e8 quella profonda, che tutte le grandi religioni ne hanno intuito la logica e che \u00e8 possibile un pensiero laico di Dio come fondamento razionale e logico dell'essere. Infatti l\u2019\"ateismo\", che rigetta le \u201cnarrazioni religiose\u201d, ha tanti che nella vita promuovono la giustizia e il bene aderendo a tale fondamento, viceversa ci sono credenti che lo tradiscono. Da ci\u00f2 si deduce che nella disputa fra fede in Dio e ateismo l'essenziale \u00e8 la fiducia verso la vita, che si riconosca in essa un fondamento razionale, mentre \u00e8 secondaria la disputa su quale identit\u00e0 abbia tale fondamento, se immanente o trascendente o entrambe insieme. Mancuso ritiene che il cristianesimo ha la possibilit\u00e0 di parlare di un Dio trascendente nell'immanenza di tutte le cose, mostrando un'immensa energia speculativa ed esistenziale, che si esprime nella \"dottrina trinitaria\", che Augias considera un residuo medioevale e che invece per Mancuso \u00e8 di grande potenzialit\u00e0 se la si poggia sulla relazione non sull'identit\u00e0. Essa infatti permette a Dio di costituirsi come Padre e viceversa per il Figlio, legati dallo Spirito. Tale potenzialit\u00e0 per\u00f2 emerge solo se il cattolicesimo accoglie la visione evoluzionistica, cosa possibile in seguito alle aperture del Vaticano II. Questa permette di superare la scissione all'interno del cattolicesimo tra la visione tradizionalista e quella del rinnovamento col considerare la rivelazione viva e sempre all'opera, che si manifesta anche in forma impersonale nel linguaggio della giustizia che unisce tutti gli uomini.\nRiconoscimenti.\nNel 2009 il libro ha vinto il Premio Nazionale Rhegium Julii di Saggistica."}
{"id": "3953322", "revid": "834", "url": "https://it.wikipedia.org/wiki?curid=3953322", "title": "Operation Chaos", "text": ""}
{"id": "3953324", "revid": "48203649", "url": "https://it.wikipedia.org/wiki?curid=3953324", "title": "Siddurim", "text": ""}
{"id": "3953332", "revid": "767487", "url": "https://it.wikipedia.org/wiki?curid=3953332", "title": "Arriviamo noi!", "text": "Arriviamo noi! \u00e8 un film del 1942 diretto da Amleto Palermi.\nTrama.\nI tre gestori del \"Castello delle streghe\", un'attrazione da luna park, prendono sotto la loro protezione la piccola Nellina, una povera orfanella maltrattata dalla matrigna, dandogli ospitalit\u00e0. La matrigna non reagisce, anzi \u00e8 ben contenta di essersi tolta un peso, fino a quando non arriva la notizia che Nellina dovr\u00e0 ereditare una grossa fortuna. Non riuscendo a riprendersela, ricorre anche all'inganno pur di riuscire a mettere le mani sull'eredit\u00e0. I tre amici, naturalmente, partono alla riscossa e alla fine la giustizia trionfer\u00e0.\nProduzione.\nGirato negli stabilimenti Scalera, il film, prima della distribuzione ha pi\u00f9 volte cambiato titolo: da \"Vita di luna-park\" a \"L'amico pubblico n\u00b0 1\". Girato nel 1940 usc\u00ec nelle sale due anni dopo (il 27 febbraio 1942), quindi dopo la morte del regista che avvenne il 20 aprile 1941.\nCritica.\n\u00abRomanzetto tra il sentimentale e il buffonesco \u00e8 il soggetto immaginato da Amleto Palermi, al quale si deve anche la regia del film, che oltre alle risorse della sua romanticheria si giova di trovatine e di elementi a sorpresa. Si giova soprattutto della schietta, scanzonata comicit\u00e0 di Riento, delle risorse naturali di Erminio Spalla e della buona recitazione di Carlo Romano, originale terzetto dei protettori. Laura Nucci e Liliana Boeuf sono perfettamente a posto e si fanno notare l'Almirante e Maldacea\u00bb."}
{"id": "3953334", "revid": "48204838", "url": "https://it.wikipedia.org/wiki?curid=3953334", "title": "Operatore differenza", "text": ""}
{"id": "3953336", "revid": "282094", "url": "https://it.wikipedia.org/wiki?curid=3953336", "title": "Marie Anne de Vichy-Chamrond, marquise du Deffand", "text": ""}
{"id": "3953339", "revid": "122246", "url": "https://it.wikipedia.org/wiki?curid=3953339", "title": "Chiesa dei Santi Prisco ed Agnello", "text": "La chiesa dei Santi Prisco ed Agnello \u00e8 una chiesa monumentale di Sant'Agnello; \u00e8 sede parrocchiale ed al suo interno viene venerato il patrono della citt\u00e0, sant'Agnello.\nStoria.\nSulle origini della fondazione della chiesa non si hanno notizie precise: sicuramente nel XV secolo doveva gi\u00e0 esistere una piccola cappella, gestita direttamente dal popolo, dedicata a san Prisco, intorno alla quale inizi\u00f2 a svilupparsi un piccolo borgo. Si diffuse in seguito in citt\u00e0 il culto di sant'Agnello, protettore delle donne incinte e degli animali gravidi: il santo veniva venerato all'interno di una piccola cappella, dedicata a san Vito.\nTuttavia il sempre crescente numero di fedeli fece in modo che nel XVII secolo la chiesa di San Prisco fosse ampliata ed al suo interno si trasfer\u00ec anche il culto di sant'Agnello: la chiesa, che gi\u00e0 presentava una pianta a croce latina, un'abside e tre cupole, fu anche rinnovata nella facciata, dove furono aperti i due ingressi laterali. Consacrata nel 1827, qualche anno pi\u00f9 tardi fu completamente restaurata, assumendo il classico aspetto neoclassico e perdendo molte decorazioni in stucco, oltre alla pavimentazione patinata a fuoco.\nStruttura.\nLa facciata della chiesa, in stile barocco, che si affaccia su di un ampio sagrato al quale si accede tramite una scala in pietra vesuviana, si presenta divisa in due zone da una trabeazione: la parte inferiore \u00e8 caratterizzata da tre portali d'ingresso intercalati da lesene; il portale centrale, di maggiori dimensioni, \u00e8 incorniciato in una paraste in pietra grigia, mentre i due portali laterali, pi\u00f9 piccoli, sono sormontati da un finestrone trilobato. La parte superiore, pi\u00f9 stretta rispetto a quella sottostante, \u00e8 ricca di decorazioni a stucco e reca al centro un finestrone decorato con vetri policromi; la facciata termina con due piccole guglie in mezzo alle quali \u00e8 posta una croce di ferro.\nL'interno della chiesa \u00e8 a croce latina e presenta tre navate, una centrale e due laterali, nelle quali si aprono due cappelle su ogni lato: la volta della navata centrale \u00e8 decorata con tre tele, eseguite da Giuseppe Castellano nel 1690, raffiguranti la Trinit\u00e0 con la Vergine e due santi, l'Ultima cena e la Lavanda dei piedi, tutte inserite in cornici in oro, realizzate nel XIX secolo. L'altare maggiore, in marmi policromi e protetto da una balaustra realizzata nel 1733, \u00e8 caratterizzato da una tela opera di Gustavo Mancinelli, risalente al 1875, raffigurante la Madonna con in braccio il bambino Ges\u00f9 coi santi Prisco ed Agnello e sullo sfondo agrumeti di Sorrento, punta Gradelle e alcuni velieri in mare. Nelle cappelle laterali sono custodite tele di Giacomo De Castro: sul lato sinistro lo Sposalizio della Vergine e l'Annunciazione, mentre su quello di destra san Giovanni Evangelista e san Michele; caratteristico \u00e8 l'altare dell'ultima cappella della navata destra, realizzato in marmo e pietre dure, con motivi floreali, opera della bottega di Dionisio Lazzari: questa cappella presenta anche una pavimentazione particolare, in \"opus sectile\", con marmi a forma quadrata e rettangolare, risalenti al I secolo e provenienti, con molta probabilit\u00e0, dalla villa romana di Pollio Felice a Sorrento.\nTra le varie opere d'arte conservate nella chiesa, una statua del Cristo morto, portata in processione durante le funzioni del Venerd\u00ec Santo ed una statua dei santi Prisco ed Agnello in legno, risalente al XVIII secolo. Affiancato alla chiesa \u00e8 il campanile, diviso in quattro sezioni, caratterizzato da un orologio e decorazioni in stucco."}
{"id": "3953351", "revid": "46291", "url": "https://it.wikipedia.org/wiki?curid=3953351", "title": "Gastrorchis", "text": "Gastrorchis \u00e8 un genere di piante della famiglia delle Orchidacee, diffuso in Madagascar e nelle isole Mauritius e Reunion.\nDescrizione.\nLa maggior parte delle specie \u00e8 terrestre, ma alcune (p.es \"G. simulans\") sono epifite.Sono dotate di robuste radici e di piccoli pseudobulbi. Le foglie sono arcuate, da lanceolate ad ellittiche. L'infiorescenza \u00e8 un racemo, che raggruppa un numero variabile di fiori di colore dal bianco al rosso porpora; sepali e petali sono molto simili, mentre il labello, \u00e8 profondamente concavo, trilobato; il ginostemio \u00e8 allungato e contiene 8 pollinii clavati. La mancanza di uno sperone \u00e8 un carattere distintivo rispetto al genere \"Phaius\", per il resto molto somigliante.\nTassonomia.\nIl genere \"Gastrorchis\" appartiene alla sottofamiglia Epidendroideae (trib\u00f9 Collabieae)\nComprende 9 specie:"}
{"id": "3953353", "revid": "48204345", "url": "https://it.wikipedia.org/wiki?curid=3953353", "title": "Dieci trib\u00fa disperse", "text": ""}
{"id": "3953357", "revid": "1573940", "url": "https://it.wikipedia.org/wiki?curid=3953357", "title": "Leimacomys buettneri", "text": "Leimacomys buettneri () \u00e8 un roditore della famiglia dei Muridi, unica specie del genere Leimacomys () e della sottofamiglia Leimacomyinae (), endemico del Togo.\nDescrizione.\nDimensioni.\nRoditore di piccole dimensioni, con lunghezza della testa e del corpo di 118\u00a0mm, la lunghezza della coda di 37\u00a0mm, la lunghezza del piede di 23\u00a0mm, la lunghezza delle orecchie di 14\u00a0mm e un peso probabilmente intorno ai 30\u00a0g.\nCaratteristiche craniche e dentarie.\nIl cranio \u00e8 robusto e presenta le placche zigomatiche estese, il rostro lungo e ampio che si assottiglia lateralmente verso la punta, creste sopra-orbitali sviluppate, la bolla timpanica piccola, i fori palatali lunghi e i terzi molari superiori ed inferiori non ridotti nelle dimensioni. Gli incisivi superiori hanno un solco longitudinale e sono protodonti, ovvero con le punte rivolte in avanti, mentre quelli inferiori sono molto stretti.\nSono caratterizzati dalla seguente formula dentaria:\nAspetto.\nLa pelliccia \u00e8 lunga, densa e senza peli pi\u00f9 lunghi che fuoriescono dal pelliccia sottostante. Le parti superiori variano dal marrone scuro al bruno-grigiastro con la base dei peli grigia, le spalle e i fianchi sono marroni chiare, mentre le parti ventrali sono bruno-grigiastre chiare. Il dorso dei piedi \u00e8 ricoperto di corti peli brunastri. Le orecchie sono piccole e ricoperte densamente di corti peli. Tutte le zampe hanno 5 dita, il mignolo \u00e8 rudimentale. Gli artigli delle zampe anteriori sono abbastanza lunghi, anche se alquanto pi\u00f9 corti di quelli dei piedi. La coda \u00e8 estremamente corta e priva di peli.\nBiologia.\nComportamento.\n\u00c8 una specie terricola e fossoria.\nAlimentazione.\nSi tratta probabilmente di una specie insettivora.\nDistribuzione e habitat.\nQuesta specie \u00e8 conosciuta soltanto da 2 individui catturati nel 1890 vicino a Yege nel Togo centrale.\nProbabilmente \u00e8 presente anche nelle adiacenti foreste del Ghana.\nVive nelle foreste.\nStato di conservazione.\nLa IUCN Red List, considerato che non \u00e8 stato pi\u00f9 osservato dalla data della sua descrizione e che non sono state affrontate ricerche sul campo per determinarne l'areale, lo stato delle popolazioni e i requisiti ecologici, classifica \"L. buettneri\" come specie con dati insufficienti (DD)."}
{"id": "3953358", "revid": "633073", "url": "https://it.wikipedia.org/wiki?curid=3953358", "title": "Leimacomyinae", "text": ""}
{"id": "3953359", "revid": "6923", "url": "https://it.wikipedia.org/wiki?curid=3953359", "title": "Paolo Coen", "text": "Biografia.\nSi \u00e8 formato a Roma, con Marisa Dalai e Luigi Spezzaferro. PhD presso l'Universit\u00e0 degli Studi Roma Tre, ha insegnato presso l'Universit\u00e0 della Tuscia a Viterbo, l'Universit\u00e0 degli Studi di Roma \"La Sapienza\" e l'Universit\u00e0 della Calabria; dal 2015 \u00e8 in servizio presso l'Universit\u00e0 di Teramo prima come professore associato e dal 2021 come professore ordinario di storia dell'arte moderna; come \"visiting professor\" ha insegnato presso l'Universit\u00e0 di Zagabria, l'Universit\u00e0 autonoma di Madrid (UAM), la Escola Superior Artistica di Porto (ESAP), la Scuola IMT Alti Studi Lucca, l'Universit\u00e0 di Haifa, la Louisiana State University di Baton Rouge e l'Universidad Rey Juan Carlos di Madrid.\nHa pubblicato saggi e libri sulla storia dell'arte, la storia e la teoria del museo (museologia). Nella sua attivit\u00e0 scientifica ha trattato artisti, come Antonio Averulino, detto Filarete, Carlo Maratta, Francesco Borromini, Stefano Maria Legnani, Pier Leone Ghezzi, Giuseppe Vasi, Giovanni Battista Piranesi, Alexander Bogen, Corrado Cagli, James Ingo Freed, Nathan Rapoport, Moshe Safdie, Frank Gehry e Maya Zack, e collezionisti, come Eugenio di Savoia e Silvio Valenti Gonzaga.\nDal 2007 ha iniziato in parallelo a scrivere, sceneggiare e infine dirigere video tutorial di storia dell'arte, di museologia e trasmissione della memoria. Nel 2010 ha inoltre curato l'edizione degli scritti su Caravaggio pubblicati da Luigi Spezzaferro, uno dei principali studiosi del maestro lombardo.\nCoen si \u00e8 interessato sin dalla propria formazione al rapporto tra la societ\u00e0 e le immagini, un rapporto che, di volta in volta, si concretizza attraverso i meccanismi della produzione, della fruizione, del collezionismo, dello scambio, del mercato o del museo. Il volume del 1996 su \"Le Magnificenze\" di Giuseppe Vasi affronta per la prima volta in termini scientifici l'opera di questo importante incisore, fino ad allora noto sostanzialmente come il maestro di Giovanni Battista Piranesi. Ne emerge una figura nuova e culturalmente consapevole. Le oltre duecento tavole de \"Le Magnificenze\" non si limitano ad illustrare Roma: esse ne forniscono un'interpretazione critica molto precisa, in linea con il progetto di recupero e rivalutazione degli edifici di Roma moderna iniziato tanto tempo prima da papa Alessandro VII attraverso Giovanni Battista Falda e proseguito da Clemente XI con Alessandro Specchi.\nLe ricerche di Coen su Giuseppe Vasi sono proseguite negli anni, portandone alla luce il ruolo attivo sul mercato dell'arte, nelle guide della citt\u00e0 attraverso l\"'Itinerario istruttivo\" e la figura di suo figlio Mariano, che ne avrebbe portato avanti l'eredit\u00e0 fino al XIX secolo. La monografia del 2010 affronta il mercato dei quadri nella Roma del Settecento. Il volume, introdotto da Enrico Castelnuovo, propone un paradigma di Roma molto diverso dal precedente: se fino a quel momento la citt\u00e0 era sostanzialmente giudicata una cava o miniera di oggetti d'arte per l'Europa, il libro di Coen la inquadra come una citt\u00e0 attiva ed intellettualmente propositiva, pur negli obiettivi limiti economici e nell'incapacit\u00e0 di portare avanti un programma concreto di riforme: una citt\u00e0 che riesce ad attrarre opere anche dal nord Europa, a produrne in cospicue quantit\u00e0, a generare un forte consumo interno e infine a venderne effettivamente al pubblico d'Europa.\nCoen \u00e8 tornato pi\u00f9 volte su questo ruolo centrale, in particolare nel libro del 2012 su un codice illustrato di Pier Leone Ghezzi, realizzato con Giovanni Battista Fidanza, e poi nel 2019 con un volume collettaneo introdotto dallo storico britannico Peter Burke. L'ultima monografia di Coen affronta Roma in un momento diverso ed estremamente contraddittorio della sua storia: \u00e8 il periodo successivo al 20 settembre 1870, cio\u00e8 dopo la Breccia di Porta Pia. Il libro affronta criticamente alcune figure chiave del periodo, come Michelangelo Caetani, Baldassarre Odescalchi, Giuseppe Sacconi e Charles F. McKim, e le rende protagoniste di una lettura nuova della citt\u00e0: Roma, in aperta competizione con la Parigi degli impressionisti e dei post-impressionisti, cerc\u00f2 nuovamente di tornare al centro del circuito artistico internazionale.\nLa chiave di questo tentativo consistette nel recupero del Rinascimento, ovvero nell'identificazione e nell'elezione del Rinascimento maturo e ancor pi\u00f9 di Donato Bramante a linguaggio identitario e nazionale. Promosso da Giuseppe Sacconi, e ancor prima da Camillo Boito, all'interno del Monumento a Vittorio Emanuele II, questo linguaggio permise alla citt\u00e0 di esportare decine di migliaia di opere d'arte, antica e moderna, nell'intero mondo occidentale \u2013 molte in Germania e negli Stati Uniti \u2013 , contribuendo cos\u00ec alla ricchezza nazionale."}
{"id": "3953364", "revid": "33689", "url": "https://it.wikipedia.org/wiki?curid=3953364", "title": "Mariamne (figlia di Aristobulo)", "text": "Biografia.\nMariamne era figlia di Aristobulo (figlio di Erode il Grande e della principessa asmonea Mariamne) e di Berenice (figlia di una sorella di Erode). I suoi fratelli erano Erode (poi sovrano di Calcide), Agrippa (I), Aristobulo ed Erodiade.\nAristobulo, padre di Mariamne, fu condannato a morte per complotto da Erode, nel 7 a.C.; qualche tempo dopo, Erode combin\u00f2 il fidanzamento tra Mariamne e Antipatro, figlio del primo matrimonio di Erode e dunque fratellastro del padre di Mariamne. Antipatro, per\u00f2, fu condannato a morte da Erode, sempre per tradimento, nel 4 a.C., cinque giorni prima della morte di Erode stesso.\n\u00c8 possibile che Mariamne sia da identificare con l'omonima moglie di Erode Archelao, sposata dopo il 4 a.C.; lo storico Giuseppe Flavio afferma infatti che Archelao spos\u00f2 una Mariamne, ma non spiega quale delle donne erodiane con quel nome fosse."}
{"id": "3953365", "revid": "322321", "url": "https://it.wikipedia.org/wiki?curid=3953365", "title": "Vincenzo Marino", "text": ""}
{"id": "3953366", "revid": "1833487", "url": "https://it.wikipedia.org/wiki?curid=3953366", "title": "Vincenzo Marino (1960)", "text": "Carriera.\nGiocatore.\nDebutta in Serie A nel 1979-1980 con il disputando due gare in massima serie. In seguito passa alla in Serie C1 e ancora a , (con cui ottiene una promozione in Serie A nel 1982-1983) e ; con queste tre squadre trascorre complessivamente quattro stagioni in Serie B totalizzando 66 presenze e un gol tra i cadetti.\nNegli anni successivi gioca in C1 con e , e in Serie C2 con e ; in questi anni ottiene due promozioni nella categoria superiore, con i pugliesi nel campionato di Serie C1 1986-1987 e con i campani nella Serie C2 1988-1989.\nRitiro.\nTermina la carriera da calciatore nel 1992.\nAllenatore.\nLavora per diversi anni come secondo di Delio Rossi a partire dal 1993 alla . Dal 2000 al 2002 \u00e8 allenatore della squadra Berretti dell'.\nL'anno successivo allena per un breve periodo la , in Serie C2, ed \u00e8 nuovamente alla Salernitana nella stagione 2003-2004 come vice di Stefano Pioli; l'anno successivo \u00e8 prima allenatore della Primavera, poi subentra ad Ammazzalorso per una giornata e infine \u00e8 vice di Angelo Gregucci nell'annata 2004-2005.\nNella stagione 2005-2006 rimane a Salerno come vice di Maurizio Costantini prima e di Stefano Cuoghi dopo. Nel campionato 2006-2007 lavora ad Avellino come vice di Giuseppe Galderisi prima e di Giovanni Vavassori dopo.\nNel 2007 \u00e8 vice di Aldo Ammazzalorso alla , e l'anno successivo \u00e8 allenatore in seconda del . Dal 2009 al 2011 \u00e8 vice di Aldo Papagni all'. Nel 2012 subentra a Domenico Giacomarro alla guida dell', militante in Lega Pro Seconda Divisione. Nel novembre del 2012 diventa l'allenatore del , militante in Serie D; il 27 gennaio 2013 viene esonerato per far posto all'ex allenatore Ranko Lazic."}
{"id": "3953368", "revid": "599013", "url": "https://it.wikipedia.org/wiki?curid=3953368", "title": "Karl Johan Johannessen", "text": "Carriera.\nClub.\nJohannessen gioc\u00f2 per il Lyn Oslo dal 1967 al 1969. Esord\u00ec in squadra in data 31 luglio 1967, segnando una rete nel successo per 1-3 sul Frigg. Diede il proprio contributo per vincere due edizioni della Norgesmesterskapet e un campionato (nel 1968, il Lyn Oslo centr\u00f2 il \"double\").\nNazionale.\nConta una presenza per la . Gioc\u00f2 infatti nel successo per 0-1 sulla , a Strasburgo."}
{"id": "3953370", "revid": "115611786", "url": "https://it.wikipedia.org/wiki?curid=3953370", "title": "Carme II", "text": "Il \"Carme 2\" di Catullo fa parte del \"Liber\", ovvero la raccolta delle opere dell'autore, compilata probabilmente dopo la sua morte in maniera arbitraria, secondo un ordine legato alla metrica dei singoli componimenti, piuttosto che cronologico o tematico.\nIl \"Carme 2\", intitolato poi genericamente \"Il passero di Lesbia\", \u00e8 il primo che si incontra legato alla figura di Lesbia e fa parte delle cosiddette \"nugae\" (\"bazzecole\"), ovvero i carmi dall'1 al 60. \nLesbia \u00e8 stata identificata con la matrona Clodia, donna sposata e colta, con cui l'autore ebbe un intenso e tormentato rapporto, narrato nella sua evoluzione psicologica in gran parte dei suoi componimenti. \nAnalisi.\nIl componimento \u00e8 in endecasillabi faleci. Riprendendo un tema tipicamente alessandrino, Catullo dedica il suo componimento all'animaletto prediletto della sua amata, creando una sorta di empatia con le emozioni di lei. Non \u00e8 escluso che l'animale fosse un dono ricevuto da Catullo stesso, come testimonia l'uso di regalarlo all'amante testimoniato da Properzio (3, 13, 32), Virgilio (\"Ecloghe\" 3, 68 ss.) e Ovidio (\"Metamorfosi\", 10, 201).\nIl poeta si rivolge direttamente all'uccellino: \"Oh passero, delizia della mia ragazza\". La parola \"delizia\" fa parte del linguaggio colloquiale tra amanti. Segue un'elencazione di attivit\u00e0 che essa fa con l'animaletto: il soggetto sottinteso \u00e8 la ragazza che suole (il verbo \"solet\" si trova al verso 4) \"giocare con te, tenerti in grembo, offrirti la punta del dito mentre ti avventi, e provocare inoltre le tue beccate appuntite\". \"Adpetenti\" \u00e8 il dativo di una forma alternativa di \"appetens\" e si lega a \"cui\", col significato di \"a te (passero) che ti sforzi, che assalti\". \nSegue una notazione temporale di questi giochi, \"quando al desiderio mio brillante (la ragazza, perifrasi) piace giocare per non so quale diletto\". Spesso sono usati diminutivi e vezzeggiativi, sempre riprendendo la tradizione alessandrina. Ad esempio il passero \u00e8 chiamato al verso 7 \"solaciolum\", traducibile come \"sollazzetto\", ovvero piccolo conforto dei suoi dolori. Ci\u00f2 il poeta lo crede soltanto (\"credo\") e aggiunge che \"allora si placher\u00e0 la grave passione\", cio\u00e8 il gioco col passero come sollievo dalle preoccupazioni d'amore. \nGli ultimi due versi riflettono i sentimenti del poeta, che esclama: \"Potessi giocare con te come fa ella e alleggerire cos\u00ec i tristi affanni dell'animo!\".\nAlcuni ipotizzano che tra i versi 6 e 7 manchi qualcosa. Tre versi che iniziano con \"Tam gratus mihi\", di non chiara interpolazione, sono talvolta inseriti a parte, come Carme 2a, e alludono alla gratitudine di Atalanta quando vede coronati i propri voti."}
{"id": "3953379", "revid": "834", "url": "https://it.wikipedia.org/wiki?curid=3953379", "title": "The After House", "text": ""}
{"id": "3953384", "revid": "599013", "url": "https://it.wikipedia.org/wiki?curid=3953384", "title": "Jon Palmar Austnes", "text": "Carriera.\nClub.\nAustnes vest\u00ec la maglia del Molde e divenne titolare della squadra a partire dal 1964. Rimase in forza al club fino al 1967. Nel 1968 si trasfer\u00ec infatti al Lyn Oslo, per cui esord\u00ec in data 28 aprile, nella sconfitta per 2-1 contro il Viking. Il 18 giugno successivo, arrivarono le sue prime reti, contribuendo con una tripletta al successo per 11-0 sul Liv, nel secondo turno della Coppa di Norvegia. Nello stesso anno, contribu\u00ec al \"double\" della sua squadra. Milit\u00f2 nel Lyn Oslo fino al 1976.\nNazionale.\nConta 3 presenze per la ."}
{"id": "3953389", "revid": "21880", "url": "https://it.wikipedia.org/wiki?curid=3953389", "title": "Sakura (Prunus serrulata)", "text": ""}
{"id": "3953390", "revid": "31886", "url": "https://it.wikipedia.org/wiki?curid=3953390", "title": "Fran\u00e7ois III Bouchard d'Aubeterre", "text": "Fran\u00e7ois Bouchard, signore d'Aubeterre, nato verso il 1522, signore di Saint Martin de la Coudre, nella Saintonge, \u00e8 stato un nobile protestante francese, assassinato nel suo letto un anno dopo il massacro di San Bartolomeo. Protestante, vende le sue terre per organizzare la congiura d'Amboise e and\u00f2 in esilio a Ginevra, dove ha vissuto fabbricando bottoni. Fratello di Antoinette d'Aubeterre e cognato di Giovanni V di Parthenay, biasimato da Brant\u00f4me, viene citato da Fran\u00e7ois Vi\u00e8te nella sua \"vita del signore di Soubise\".\nBiografia.\nFiglio di Fran\u00e7ois II Bouchard d'Aubeterre e di Isabelle de Saint-Seigne; si sposa nel 1548 con Fran\u00e7oise Gentil, figlia di Andr\u00e9, signore di Bardines (nell'Angoul\u00eame). Dal 1553 \u00e8 in corrispondenza con Calvino.\nDopo la congiura d'Amboise nel 1560, fonda la chiesa d'Aubeterre-sur-Dronne. Fatto prigioniero e condannato a morte, deve la vita, secondo Pierre de Bourdeille detto Brant\u00f4me, all'intercessione di Jacques d'Albon, mar\u00e9chal de Saint-Andr\u00e9. I suoi beni sono confiscati, con l'appoggio dei Guisa, a favore del maresciallo.\nEn 1563, dopo aver ricevuto delle lettere di Cond\u00e9, che chiama alle armi i Protestanti, Fran\u00e7ois Bouchard raggiunge i signori ugonotti riuniti a Saint-Jean d'Ang\u00e9ly. Viene nominato comandante delle truppe di Saintonge. Responsabile per la difesa di Tours, prende la decisione di ritirarsi a Poitiers.\nSaint-Martin-de-La-Coudre, come si fa chiamare Fran\u00e7ois Bouchard, si rifugia allora a Ginevra, dove il signor de Bourdeilles dice di essere stato \u00ab fabbricante di bottoni, molto povero e miserabile \u00bb. Nel 1566 si sposa a Ginevra con Gabrielle Laurensanne, di famiglia svizzera. Torna in patria alla morte di Francesco II.\nDurante la seconda guerra civile, Bouchard si trova a Confolens, ma non si ricongiunge all'armata di Cond\u00e9 che a Pont-sur-Yonne. Alla terza guerra di religione, gli sono indirizzate due lettere, una dal principe di Cond\u00e9, datata 22 ottobre 1568, l'altra da Enrico di Navarra, datata 2 novembre, per ordinargli di impadronirsi dei denari del re e del clero, di elevare le tailles e di gravare i papisti arruolatisi sotto le bandiere nemiche di un contributo di 18,000 livre.\nCon un provvedimento del 6 aprile 1569, il Parlement di Bordeaux, eleva una condanna a morte contro di lui e gli altri capi protestanti della Guyenne, de L'Aunis e della Saintonge.\nSecondo d'Aubign\u00e9, Fran\u00e7ois Bouchard fu assassinato nel suo letto da un capo cattolico, nel 1573. L'assassino, CLousi o Cluseau, fu condotto a fatica da Enrico di Navarra a Saint-Jean-d'Ang\u00e9ly, la folla voleva massacrarlo.\nHa avuto un figlio nato a Ginevra, David, che alla morte di suo padre aveva dieci anni, il quale, rimpatriato in Francia, abiura il protestantesimo, si sposa con Ren\u00e9e de Bourdeille, rientra in possesso del suo castello di Aubeterre e si mette al servizio della ligue, del duca di Mayenne Enrico di Guisa, poi di Enrico IV. Sua figlia, Hyppolyte, ultima erede del ramo familiare dei Bouchard, porta il viscontado di Aubeterre nel casato di Esparbez de Lussan. Un secondo figlio, Jean, fu ucciso durante i disordini; e un terzo, Charles, prese gli ordini sacri. Ebbe ancora un ultimo figlio, Louis, signore di Montbazillac."}
{"id": "3953396", "revid": "47767", "url": "https://it.wikipedia.org/wiki?curid=3953396", "title": "Winona (nome)", "text": "Origine e diffusione.\nRiprende il termine in lingua dakota \"winuna\", che vuol dire \"figlia primogenita\", \"figlia maggiore\"; \u00e8 quindi analogo dal punto di vista semantico ai nomi Primo e Tar\u014d.\nEra portato dalla figlia del capo Sioux Wapasha III, oltre ad essere anche il nome di diverse citt\u00e0 degli Stati Uniti. La variante \"Wenonah\" venne usata dal poeta Henry Wadsworth Longfellow, che cos\u00ec chiam\u00f2 la madre di Hiawatha nel suo poema epico del 1855 \"The Song of Hiawatha\".\nOnomastico.\nIl nome \u00e8 adespota, ovvero non \u00e8 portato da alcuna santa, quindi l'onomastico si potrebbe festeggiare in occasione di Ognissanti, che cade il 1\u00ba novembre."}
{"id": "3953399", "revid": "91078", "url": "https://it.wikipedia.org/wiki?curid=3953399", "title": "Fiat 850 City Taxi", "text": ""}
{"id": "3953402", "revid": "599013", "url": "https://it.wikipedia.org/wiki?curid=3953402", "title": "Knut Berg", "text": "Biografia.\n\u00c8 il fratello di Harald Berg.\nCarriera.\nClub.\nBerg gioc\u00f2 per il Bod\u00f8/Glimt, prima di passare al Lyn Oslo. Esord\u00ec in squadra il 31 maggio 1966, schierato nel pareggio a reti inviolate in casa del Fredrikstad. Il 5 giugno successivo, sigl\u00f2 la prima rete, nel successo per 4-3 sull'Odd. In squadra, vinse due edizioni della Norgesmesterskapet e un campionato (nel 1968, il Lyn Oslo centr\u00f2 il \"double\"). Dopo il campionato 1971, torn\u00f2 al Bod\u00f8/Glimt."}
{"id": "3953409", "revid": "287204", "url": "https://it.wikipedia.org/wiki?curid=3953409", "title": "Wynona", "text": ""}
{"id": "3953410", "revid": "287204", "url": "https://it.wikipedia.org/wiki?curid=3953410", "title": "Wynonna", "text": ""}
{"id": "3953411", "revid": "47767", "url": "https://it.wikipedia.org/wiki?curid=3953411", "title": "Wenona", "text": ""}
{"id": "3953412", "revid": "594360", "url": "https://it.wikipedia.org/wiki?curid=3953412", "title": "Hong Jin-ho", "text": "Soprannominato Storm Zerg dai suoi fan, \u00e8 noto per la sua rivalit\u00e0 con BoxeR e per non essere mai riuscito ad aggiudicarsi uno dei titoli maggiori (OSL, MSL e WCG), a dispetto di ben sei secondi posti.\nBiografia.\nLa carriera di Yellow inizia nel 2000, e gi\u00e0 nel 2001 riesce ad arrivare alla finale del Coca-Cola OSL, perdendo per 3-2 da BoxeR, dando inizio alla rivalit\u00e0 tra i due giocatori. Nel 2002 raggiunge le finali dei primi due KPGA tour, perdendole entrambe a favore di NaDa e BoxeR rispettivamente. Sempre nello stesso anno, raggiunge le semifinali di due OSL, e si aggiudica l'argento ai WCG 2002, perdendo ancora una volta in finale contro BoxeR.\nNel 2003, raggiunge prima la finale dell'Olympus OSL, perdendo contro XellOs, e si aggiudica un secondo posto nel Trigem MSL, a favore di iloveoov.\nIl 16 giugno 2011, Hong annuncia il suo ritiro dalle competizioni."}
{"id": "3953415", "revid": "599013", "url": "https://it.wikipedia.org/wiki?curid=3953415", "title": "Gus Caesar", "text": "Biografia.\nNel 2007 il \"Times\" lo ha inserito nella lista dei 50 peggiori calciatori di sempre della massima serie inglese.\nCarriera.\nClub.\nA 16 anni entr\u00f2 nelle file dell'Arsenal, e due anni dopo (1984) entr\u00f2 in prima squadra, giocando la sua prima gara il 21 dicembre 1985, nella vittoriosa gara (1-0) contro il Manchester United. Nel 1990 venne ceduto in prestito al QPR. Nel 1991 lasci\u00f2 l'Arsenal, dopo sette anni e 44 apparizioni. \nIl decennio successivo lo vide relegato ai margini di diverse societ\u00e0 di serie inferiori (fra cui Bristol City e Colchester United). Concluse la propria carriera nel 2002, dopo aver militato per alcuni anni in club di Hong Kong.\nNazionale.\nDebutt\u00f2 con la Nazionale Under-21 il 7 giugno 1987, in Inghilterra-Marocco (2-0). Partecip\u00f2, con l'Under-21, al Torneo di Tolone 1987. Collezion\u00f2 in totale, con la maglia della Nazionale Under-21, tre presenze."}
{"id": "3953418", "revid": "599013", "url": "https://it.wikipedia.org/wiki?curid=3953418", "title": "Jan Anders Hovdan", "text": "Carriera.\nClub.\nHovdan cominci\u00f2 la carriera con la maglia del Lyn Oslo. Esord\u00ec in squadra il 24 maggio 1968, schierato in campo nel successo per 3-1 sul Fredrikstad. Nello stesso anno, il Lyn Oslo centr\u00f2 il \"double\". Il 9 giugno 1969 sigl\u00f2 il primo gol nella massima divisione norvegese, nel 3-1 inflitto al Sarpsborg. Pass\u00f2 successivamente al Frigg.\nNazionale.\nConta 6 presenze per la . Debutt\u00f2 il 25 luglio 1973, nel successo per 3-0 sulla ."}
{"id": "3953423", "revid": "204376", "url": "https://it.wikipedia.org/wiki?curid=3953423", "title": "Shakhrit", "text": ""}
{"id": "3953428", "revid": "1442080", "url": "https://it.wikipedia.org/wiki?curid=3953428", "title": "Copa de Oro 1993", "text": "La Copa de Oro 1993 \u00e8 stata la prima edizione del trofeo, ed \u00e8 stata vinta dal Boca Juniors.\nFormula.\nI club qualificati sono i vincitori delle competizioni CONMEBOL del 1992. Le 4 squadre si affrontano in un torneo a eliminazione diretta, con semifinali e finale.\nIncontri.\nSemifinali.\nAndata.\nAtl\u00e9tico Mineiro-Cruzeiro giocata in gara unica."}
{"id": "3953440", "revid": "3082", "url": "https://it.wikipedia.org/wiki?curid=3953440", "title": "Polemone II", "text": ""}
{"id": "3953442", "revid": "48205798", "url": "https://it.wikipedia.org/wiki?curid=3953442", "title": "Yevhen Seleznyov", "text": ""}
{"id": "3953443", "revid": "204376", "url": "https://it.wikipedia.org/wiki?curid=3953443", "title": "Techelet", "text": ""}
{"id": "3953444", "revid": "204376", "url": "https://it.wikipedia.org/wiki?curid=3953444", "title": "Tchelet", "text": ""}
{"id": "3953445", "revid": "1543377", "url": "https://it.wikipedia.org/wiki?curid=3953445", "title": "Trygve Christophersen", "text": "Carriera.\nClub.\nChristophersen inizi\u00f2 la carriera con la maglia del Lyn Oslo. Esord\u00ec in squadra il 9 giugno 1967, nella sfida valida per l'edizione stagionale della Coppa di Norvegia contro il Sagene. Debutt\u00f2 nella massima divisione norvegese in data 28 aprile 1968, schierato nella sconfitta per 2-1 in casa del Viking. Il 9 settembre successivo arriv\u00f2 la sua prima rete, nel successo per 1-4 sul Fredrikstad. Vinse due edizioni della Norgesmesterskapet e un campionato, con questa maglia (il Lyn Oslo centr\u00f2 il \"double\" nel 1968). Vest\u00ec in seguito le casacche di Lillestr\u00f8m, Str\u00f8mmen e L\u00f8renskog.\nNazionale.\nConta 7 presenze e 6 reti per la ."}
{"id": "3953454", "revid": "87361977", "url": "https://it.wikipedia.org/wiki?curid=3953454", "title": "Sampsiceramo II", "text": "Biografia.\nSampsiceramo era il figlio di Giamblico II, re-sacerdote di Emesa e vassallo dei Romani. Alla morte del padre, nel 14 a.C., gli succedette al trono. Spos\u00f2 Iotapa, figlia del re Mitridate III di Commagene, da cui ebbe quattro figli: Gaio Giulio Azizo, che gli succedette al trono, Gaio Giulio Soaemo, Iotapa e Giulia Mesa.\nIn un'iscrizione ritrovata nel tempio di Bel a Palmira e datata al 18/19, Sampsiceramo \u00e8 menzionato insieme a Germanico, nipote e figlio adottivo dell'imperatore Tiberio; secondo gli storici, questa iscrizione potrebbe indicare che Sampsiceramo avrebbe agito da intermediario tra i Romani e i Palmireni, anche in considerazione del fatto che il benessere di Emesa era strettamente legato ai suoi rapporti con Palmira.\nSi imparent\u00f2 con la dinastia erodiano-asmonea, facendo sposare la propria figlia Iotapa ad Aristobulo, nipote di Erode il Grande, e con quella del Regno del Ponto, dando in sposa Giulia Mesa al re Polemone II.\nSampsiceramo mor\u00ec nel 42; poco tempo prima, si rec\u00f2 a Tiberiade, a far visita ad Erode Archelao."}
{"id": "3953456", "revid": "436907", "url": "https://it.wikipedia.org/wiki?curid=3953456", "title": "Skyways", "text": "Skyways \u00e8 una soap opera australiana in 189 puntate trasmesse per la prima volta dal 1979 al 1981.\nTrama.\nAmbientato nel fittizio Pacific International Airport, il serial \u00e8 incentrato sulla vita dei piloti e del personale delle compagnie aeree dell'aeroporto. Una delle trame iniziali vede una assistente di volo lesbica, Robyn Davies, che, senza successo, tenta di sedurre una collega eterosessuale, Jacki Soong. Robyn Davies viene poi pugnalata a morte sotto la doccia come parte di un'altra sottotrama.\nI membri del cast regolare includono Tony Bonner, nel ruolo del manager di Paul MacFarlane, poi sostituito da Gary Doolan (Gerard Kennedy), Tina Bursill, Brian James, Ken James, Joanne Samuel, Gaynor Martin, Andrew McKaige, Bartholomew John, Bruce Barry, Judy Morris, Coulls Deborah, Maurie Fields, Susanna Lobez, Kit Taylor, Penelope Stewart e Kerry Armstrong. Stalker Bill interpreta il ruolo del responsabile della sicurezza aeroportuale Peter Fanelli, un ex detective della polizia gi\u00e0 presente nella serie drammatica \"Cop Shop\". Dopo la conclusione del serial, il personaggio di Fanelli torn\u00f2 in \"Cop Shop\", mentre quello di Brian James, George Tibbet, fu trapiantato in\" Holiday Island\".\nProduzione.\nIl serial fu prodotto da Crawford Productions e girato in uno studio televisivo a Melbourne in Australia. Molte delle scene esterne sono state girate in loco presso l'aeroporto di Melbourne.\nRegisti.\nTra i registi del serial sono accreditati:\nSceneggiatori.\nTra gli sceneggiatori del serial sono accreditati:\nDistribuzione.\nIl serial fu trasmesso in Australia dal 1979 al 1981 sulla rete televisiva Seven Network. In Italia \u00e8 stato trasmesso con i titoli \"Skyways\" e \"Pacific International Airport\"."}
{"id": "3953469", "revid": "2083104", "url": "https://it.wikipedia.org/wiki?curid=3953469", "title": "Giuseppe Bisantis", "text": "Biografia.\nLaureato in Scienze Politiche, \u00e8 divenuto giornalista professionista dopo aver vinto un Master alla Scuola di giornalismo di Perugia. \nNel 1998 viene assunto dalla Rai presso la redazione di Venezia e dal Veneto inizia le prime corrispondenze all'interno della trasmissione \"Tutto il calcio minuto per minuto\".\nDal 2002 lavora presso la redazione sportiva del Giornale Radio Rai ed inizia a lavorare in pianta stabile nel programma. Nei primi anni viene impiegato come inviato a bordo campo nei campi della Serie A e come radiocronista in quelli della Serie B. In seguito a partire dal 2005 commenta sempre pi\u00f9 spesso le partite della massima serie, diventando in breve tempo una delle principali voci sia per il campionato che per le coppe europee. \nDall'agosto 2008 succede al collega Livio Forma come voce ufficiale della Nazionale di calcio dell'Italia Under-21. \u00c8 stato presente anche ai Mondiali di calcio di Germania nel 2006, Sudafrica 2010 e Brasile 2014, oltre che ai Campionati europei in Austria e Svizzera nel 2008, in Polonia e Ucraina nel 2012 ed in Francia nel 2016. \nHa al suo attivo anche tre edizioni dei Giochi Olimpici; in particolare a partire da Londra 2012 diviene la voce ufficiale della scherma succedendo al collega Andrea Coco, infortunatosi alla vigilia della trasferta londinese. \u00e8 tifoso del Catanzaro "}
{"id": "3953472", "revid": "57342", "url": "https://it.wikipedia.org/wiki?curid=3953472", "title": "Corrado Cafici", "text": "Biografia.\nEsponente di una famiglia baronale di Vizzini, in provincia di Catania, fu figlio primogenito dell'onorevole Vincenzo e Marietta Di Martino, ed assieme al fratello minore Ippolito, intraprese studi scientifici in ambito paleontologico e paletnologico.\nRispetto al fratello Ippolito, le sue ricerche archeologiche si concentrarono in particolare sul Neolitico in Sicilia orientale. A Cafici si deve in particolare la scoperta di siti archeologici stentinelliani nelle localit\u00e0 di Tre Fontane e Poggio Rosso a Patern\u00f2 e di Fontana di Pepe a Belpasso, i cui oggetti sono conservati al Museo archeologico di Siracusa, e che lo stesso Cafici don\u00f2 nel 1946.\nSecondo Cafici, fu l'antico popolo dei Sicani a portare la cultura stentinelliana in Sicilia.\nFu sindaco di Vizzini dal 1904 al 1908\nCollabor\u00f2 con la rivista \"Il naturalismo siciliano\".\nPubblicazioni.\nCorrado Cafici fu autore delle seguenti pubblicazioni:"}
{"id": "3953479", "revid": "110157", "url": "https://it.wikipedia.org/wiki?curid=3953479", "title": "Hyakujitsu no bara", "text": " \u00e8 una serie manga scritta ed illustrata da Inariya Fusanosuke, pubblicata a partire dal 2005 ed ambientata agli inizi del XX secolo e che narra d'una storia di guerra ed amore. \u00c8 stato adattato in un OAV in due episodi pubblicato nel 2009.\nLa storia si svolge in un momento immaginario del tutto fittizio tra l'inizio e la fine della prima guerra mondiale. Klaus von Wolfstadt, appartenente ad una delle nazioni della grande Alleanza occidentale, lascia il suo paese ed abbandona il suo dovere di soldato al fine d'essere cavaliere di Taki Reizen e potergli in tal modo stare sempre accanto: ma il paese di Taki \u00e8 alleato ad un nemico dell'occidente. La storia segue il loro rapporto d'amore e come si evolve a partire da un sentimento diffuso d'amicizia, per finire con la possibilit\u00e0 di sfociare anche in odio aperto.\nTrama.\nKlaus incontra Taki, comandante della 15\u00aa divisione di fanteria, per la prima volta pressappoco nel 1918. Klaus e la sua famiglia al completo (genitori, fratello e sorella) stanno visitando il Giappone per partecipare alla cerimonia d'inaugurazione dell'imperatore. Dopo essersi perduto all'interno degli immensi giardini che circondano la zona della residenza imperiale, inciampa casualmente su un giovane di nome Taki, che subito gli chiede d'aiutarlo a raccoglier dei fiori da uno degli alberi l\u00ec vicino per metterli nel suo copricapo cerimoniale. Dopo che Klaus ha eseguito la sua richiesta, gli chiede ancora se fosse disposto a fargli da cavaliere durante tutto lo svolgimento della cerimonia.\nNove anni pi\u00f9 tardi, Taki e Klaus s'incontrano nuovamente all'accademia militare di Luckenwalde, dove Taki era andato a studiare per imparare ad utilizzare i carri armati: Klaus riceve l'ordine d'aiutare per quanto gli \u00e8 possibile Taki, standogli vicino ed assistendolo nei suoi bisogni e necessit\u00e0. Prima della fine dell'anno di corso, tra i due sboccia una forte ed intensa amicizia che sfocia poi finalmente in vero e proprio amore. A Klaus piace stare ad osservare Taki e cercare di proteggerlo. Quando il paese d'Eurote rompe il trattato che aveva con l'Alleanza occidentale ed invade Dheedene, a Taki viene subito ordinato di tornarsene al suo paese. La notte dopo aver ricevuto l'ordine d'esser rispedito al pi\u00f9 presto a casa sua, lui e Klaus hanno il loro primo incontro romantico.\nPochi giorni dopo s'incontrano alla stazione di Luckenwald, Klaus sale sul treno che deve ricondur in patria Taki: durante il viaggio di ritorno i due hanno altri momenti di passione condivisa ma purissima. Tuttavia, essendo Taki uno dei membri pi\u00f9 eminenti della famiglia Reizen, favorita da sempre dalla benevolenza divina, ha il dovere e l'onere di rimanere celibe, casto ed illibato fino al giorno del matrimonio. Tenuto conto delle conseguenze negative che avrebbe potuto aver su se stesso e sulle persone a lui pi\u00f9 vicine l'infrangere una tal regola, Taki sceglie di concludere il suo rapporto con Klaus, ma solamente dopo che questi gli ha promesso eterna fedelt\u00e0 come suo cavaliere. Questa promessa deve legare i due in un vincolo indissolubile per il resto dei loro giorni.\nIl loro rapporto continuer\u00e0 a queste condizioni, e intanto loro si trovano a dover affrontar la guerra tra il paese di Taki e l'Alleanza occidentale: riuscir\u00e0 la loro promessa a mantenersi salda fino alla fine?"}
{"id": "3953480", "revid": "1305772", "url": "https://it.wikipedia.org/wiki?curid=3953480", "title": "Brian James", "text": ""}
{"id": "3953486", "revid": "116289224", "url": "https://it.wikipedia.org/wiki?curid=3953486", "title": "Nissan Leaf", "text": "La Nissan Leaf (o anche \"LEAF\", acronimo di Leading\", Environmentally friendly\", Affordable\", Family car\", ovvero in italiano: \"auto familiare amica dell'ambiente economica ed accessibile\") \u00e8 un'autovettura a propulsione elettrica in configurazione di berlina a due volumi e 5 porte, introdotta dalla Nissan sui mercati di Giappone e Stati Uniti d'America nel dicembre 2010.\nPrima generazione (2010-2017).\nLa Nissan Leaf 2010 ha vinto il \"Green Car Vision Award\", nel 2011 il premio \"European Car of the Year\" e il premio Auto dell'anno e nel 2011-2012 il premio \"Car of the Year Japan\".\nNel dicembre 2010 hanno avuto inizio le vendite dell'auto in Giappone e USA, hanno seguito poi diversi paesi europei e il Canada nel 2011. Dal febbraio 2013 \u00e8 disponibile in 17 Paesi europei, Australia e altri mercati internazionali.\nNel febbraio 2013 ottiene il nuovo record di veicolo totalmente elettrico pi\u00f9 venduto della storia dell'automobile, raggiungendo il traguardo delle 50.000 unit\u00e0 vendute. Pochi mesi dopo viene dichiarato che delle oltre 100.000 vetture elettriche vendute dal Gruppo Renault-Nissan, nelle vendite specifiche della Leaf in testa alla classifica del numero di unit\u00e0 vendute vi sono gli USA con circa 30.000 vetture, segue il Giappone con 28.000, l'Europa con 12.000 guidato dalla Norvegia con pi\u00f9 di 4.600 unit\u00e0 vendute.\nDesign.\nIl frontale della Leaf \u00e8 caratterizzato da un design a \"V\" con dei grandi fari a LED con un caratteristico riflesso blu all'interno.\nLa linea della vettura \u00e8 stata studiata per ridurre al minimo il coefficiente di resistenza aerodinamica per consentire un maggiore risparmio energetico ed un rendimento pi\u00f9 alto.\nI gruppi ottici a LED sono realizzati per far defluire il flusso dell'aria sopra gli specchietti, riducendo cos\u00ec rumore e resistenza.\nIl diffusore d'aria posteriore \u00e8 un altro elemento che rende la linea della vettura allo stesso tempo particolare ed efficiente.\nMotore.\nLa Leaf \u00e8 equipaggiata con un motore elettrico AC sincrono da 80\u00a0kW (109 CV). Rispetto al motore della versione 2011, sulla Leaf del 2013 \u00e8 stato installato un nuovo motore pi\u00f9 efficiente e leggero, in cui la coppia massima \u00e8 stata ridotta a 254 Nm @ 0-3000 giri/min tramite uno specifico software dell'inverter. In questo modo viene limitata la corrente assorbita nelle fasi pi\u00f9 svantaggiose, erogando invece la potenza nelle fasi di maggiore efficienza.\nNe giovano la vita della batteria e l'autonomia mentre, per mantenere le prestazioni allo stesso livello, \u00e8 stato adottato un rapporto finale pi\u00f9 corto e sono state ottimizzate le perdite di attrito.\nBatteria.\nDal 2016 \u00e8 disponibile come accessorio una batteria agli ioni di Litio da 30 kWh con autonomia di 250\u00a0km ciclo NEDC, a differenza della serie d'auto che \u00e8 equipaggiata con una batteria agli ioni di Litio con una capacit\u00e0 di 24 kWh con autonomia di 199\u00a0km ciclo NEDC; quest'ultima \u00e8 composta da 48 moduli ed ognuno di essi contiene 4 celle per un totale di 192.\nViene assemblata dalla \"Automotive Energy Supply Corporation\" (\"AESC\"), attraverso una joint venture tra Nissan, NEC e NEC Energy Devices a Zama, in Giappone. La batteria, il componente pi\u00f9 pesante in tutti i veicoli elettrici, \u00e8 posizionata nel pianale della vettura. Ci\u00f2 garantisce un centro di gravit\u00e0 pi\u00f9 basso rispetto ad un tradizionale veicolo a due volumi.\nOltre alla batteria principale, la Nissan Leaf \u00e8 equipaggiata con una batteria ausiliaria da 12 volt al Piombo-Acido che fornisce energia al computer della vettura e agli accessori quali il sistema audio, i tergicristalli e i fari.\nTra gli optional acquistabili \u00e8 presente lo spoiler con pannello solare, che fornisce una funzione di supporto per la ricarica della batteria ausiliaria.\nRicarica.\nNissan Leaf si ricarica in corrente alternata o in corrente continua. In AC, Leaf sfrutta un caricatore di bordo da massimo 7.4 kW (32A di corrente massima, tensione di 230V, monofase) con la presa di Tipo 2. In DC Leaf utilizza lo standard CHAdeMO fino a 50 kW di potenza. I tempi di ricarica variano dalle 5/6 ore a circa 7 kW fino a 1 ora con la ricarica in corrente continua.\nSeconda generazione (dal 2017).\nLa seconda generazione della Nissan Leaf viene presentata nel settembre 2017. Nota con il codice progettuale \"ZE1\", la vettura rappresenta una profonda evoluzione della prima serie dalla quale eredita il telaio e gli sportelli comprensivi delle cornici dei finestrini, mentre i lamierati restanti sono totalmente nuovi, compreso lo scheletro della carrozzeria frontale dove \u00e8 impiegata una maggior quantit\u00e0 di acciai alto resistenziali. Il frontale introduce la nuova calandra a \u201cV\u201d tipica del design Nissan presente anche su modelli come la Micra e la Qashqai. La lunghezza della carrozzeria cresce fino a 4,49 metri a causa dei paraurti di dimensioni maggiori, mentre il passo rimane invariato a 2,70 metri. L\u2019abitacolo presenta le stesse dimensioni del modello precedente, mentre plancia e sellerie sono totalmente inedite; debutta il nuovo sistema multimediale touchscreen da 7 pollici con telecamera a 360 gradi, navigatore satellitare, autoradio e connettivit\u00e0 bluetooth oltre alla disponibilit\u00e0 di Android Auto o Apple CarPlay. Da fine 2018 viene introdotto un nuovo schermo touchscreen da 8 pollici. \nLa piattaforma di base possiede delle sospensioni anteriori con schema a ruote indipendenti di tipo MacPherson, mentre al posteriore viene adottata una soluzione semi indipendente con barra di torsione. In seguito al successo ottenuto dalla prima generazione la produzione del modello europeo viene spostata nell'impianto Nissan di Sunderland in Inghilterra, mentre per il mercato americano la produzione viene spostata a Smyrna negli Stati Uniti; resta la produzione nello stabilimento di Oppama, Yokosuka (Giappone) per il mercato asiatico. La seconda serie introduce l'e-Pedal che permette di frenare automaticamente con l'acceleratore: il sistema sfrutta lo stesso pedale dell'acceleratore e al rilascio produce una decelerazione massima di 0.2 G permettendo di frenare la vettura e di offrire una ricarica alle batterie. L'e-Pedal permette di bloccare la vettura in pendenze fino al 30%. Il classico pedale del freno \u00e8 utilizzabile in ogni condizione di guida.\nAl debutto la Leaf di seconda generazione era disponibile in una versione unica con motore elettrico di tipo asincrono trifase erogante una potenza massima di 150 cavalli ed una coppia massima di 320 N\u00b7m. La batteria \u00e8 agli ioni di litio da 40 kWh con autonomia dichiarata secondo il ciclo di omologazione WLTP nell\u2019uso su misto di 270 km con una ricarica, mentre nel ciclo urbano \u00e8 di 389 km. La versione da 40 kWh possiede una capacit\u00e0 del bagagliaio pari a 435 litri. \nNel luglio 2018 viene presentata la Leaf Nismo, versione con kit estetico sportivo della Leaf elaborata dalla Nismo e venduta da Nissan in Giappone dal 31 luglio dello stesso anno. La vettura presenta oltre a paraurti, minigonne e verniciatura specifica anche nuovi ammortizzatori pi\u00f9 rigidi, sterzo pi\u00f9 diretto e una diversa taratura di sterzo, sospensioni e ABS. La Nismo viene venduta solo in Asia.\nNel 2019 viene svelato il modello top di gamma denominato \"Leaf e+\" che dispone di un motore elettrico che eroga 214 cavalli ed una coppia massima di 340 N\u00b7m. La batteria da 62 kWh garantisce una autonomia dichiarata pari a 385 km nel ciclo WLTP su percorso misto e di 528 km nel percorso cittadino. Il baule della versione da 62 kWh possiede un volume pari a 420 litri."}
{"id": "3953491", "revid": "287204", "url": "https://it.wikipedia.org/wiki?curid=3953491", "title": "Ken James", "text": ""}
{"id": "3953494", "revid": "1305772", "url": "https://it.wikipedia.org/wiki?curid=3953494", "title": "Raffiche sulla citt\u00e0", "text": ""}
{"id": "3953495", "revid": "1573940", "url": "https://it.wikipedia.org/wiki?curid=3953495", "title": "Sefer haMitzvot", "text": "Sefer haMitzvot o Sefer Hamitzvot (\"Libro dei Comandamenti\") \u00e8 un'opera del rabbino, filosofo e medico Maimonide. Mentre esistono altri libri con titoli simili il titolo \"Sefer Hamitzvot\", senza variazioni o aggiunte, si riferisce soltanto all'opera di Maimonide. \u00c8 una lista di tutti i comandamenti (Mitzvot, precetti) della Torah con una breve descrizione per ciascuno di essi.\nIn origine l'opera apparve scritta in arabo col titolo Kit\u0101b al-far\u0101\u02bei\u1e0d (\"Libro degli Obblighi\") e fu tradotta in ebraico dal rabbino provenzale Moses ibn Tibbon (prima edizione a stampa 1497). Una nuova traduzione fu eseguita dall'originale arabo dallo studioso ebreo yemenita Rabbi Yosef Qafih.\nL'opera elenca, quindi descrive e commenta, le 613 mitzv\u00f2t o precetti contenuti nella Sacra Scrittura (Pentateuco), descritti in modo che siano comprensibili a tutti. Maimonide utilizza un insieme di 14 regole (\"shorashim\") per determinare, fra i comandamenti scritti nella Torah, quali siano da includere nella lista dei precetti rispetto ai comandi che Dio ha dato in vari punti della Torah ma che si riferiscono ad azioni particolari compiute una sola volta. Si tratta dell'elenco pi\u00f9 autorevole dei 613 precetti dell'ebraismo e fu pi\u00f9 volte commentato, fra gli altri, dal Nachmanide (Rabbi Moshe ben Nahman Girondi o RaMBaN). Al precetto negativo n\u00b0 290 Maimonide scrive una frase celebre: \"\u00c8 meglio e pi\u00f9 soddisfacente assolvere mille colpevoli piuttosto che mettere a morte un solo innocente\".\nLe 14 \"radici\" delle mitzv\u00f2t.\nNel \"Sefer Hamitzvot\" Maimonide elenca tutte le 613 mitzv\u00f2t contenute nella Torah (Pentateuco) e afferma che la sua selezione \u00e8 stata guidata dai seguenti 14 shorashim (radici o principi):\nCommentari.\nL'opera \u00e8 stata fatta oggetto di numerosi commentari, compreso uno di Nahmanide, un altro intitolato \"Meghillath Esther\" (\"Scrollo di Ester\" di Isaac de Leon, il cui riferimento non riguarda il biblico Libro di Ester, e altri intitolati \"Lev Sameach\" e \"Kin'ath Soferim\". In un'appendice Nahmanide enumera quei comandamenti che avrebbero meritato di essere inclusi individualmente.\nInfluenze.\nQuest'opera \u00e8 considerata la lista pi\u00f9 autorevole dei comandamenti ebraici e molte opere successive si basano sulla sua enumerazione (alcune con qualche variazione minore)."}
{"id": "3953498", "revid": "88740", "url": "https://it.wikipedia.org/wiki?curid=3953498", "title": "Rififi fra le donne", "text": ""}
{"id": "3953502", "revid": "834", "url": "https://it.wikipedia.org/wiki?curid=3953502", "title": "Razzia sur la chnouf", "text": ""}
{"id": "3953505", "revid": "834", "url": "https://it.wikipedia.org/wiki?curid=3953505", "title": "La loi des rues", "text": ""}
{"id": "3953506", "revid": "834", "url": "https://it.wikipedia.org/wiki?curid=3953506", "title": "Rafles sur la ville", "text": ""}
{"id": "3953507", "revid": "834", "url": "https://it.wikipedia.org/wiki?curid=3953507", "title": "Du rififi chez les femmes", "text": ""}
{"id": "3953515", "revid": "124949735", "url": "https://it.wikipedia.org/wiki?curid=3953515", "title": "Leonard Meldert", "text": "Biografia.\nLe notizie biografiche su Leonard Meldert - a volte denominato anche Lionardo/Leonardo/Leonardus, Malderti/Melderti - sono ad oggi poche e frammentarie.\nNon \u00e8 certo il luogo di nascita dell'autore: le indicazioni relative a Liegi e/o alla diocesi di Liegi presenti in alcune delle fonti bibliografiche meno recenti sono puramente ipotetiche, non conoscendosi alcun documento che ne confermi l'esattezza. Tra le varie ipotesi formulate \u00e8 recente quella di Simone Sorini, che indica anche come possibile luogo di provenienza del compositore fiammingo il pi\u00f9 antico e popoloso dei tre piccoli paesi esistenti nelle Fiandre denominati \"Meldert\", oggi parte della citt\u00e0 di Aalst e situato nella provincia delle Fiandre Orientali (capitale Gand) al confine col Brabante Fiammingo.\nA sostegno di tale ipotesi vi \u00e8 il fatto che, essendo riscontrabili nei documenti d'archivio orvietani relativi al maestro vere e proprie modifiche/storpiature del nome in seguito all'italianizzazione di nome e cognome tipica dell'epoca \u2013 \u00e8 infatti a volte riportato come \u201cLionardo/Leonardo\u201d \u201cMelderti/Malderti\u201d - \u00e8 verosimile la possibile perdita del caratteristico prefisso \u201cVan\u201d (Van Meldert), che ne indicava la provenienza originaria.\nForse allievo di Orlando di Lasso, fu presente alla corte di Monaco di Baviera nel 1568 come musicista e compositore.\nNel 1569 il suo madrigale a cinque voci \"Duolsi Giunon di non aver pi\u00f9 lume\" fu pubblicato a Venezia nella raccolta di Girolamo Scotto \"Musica de Virtuosi della florida Capella dell'Illustrissimo ed Eccellentissimo Signor Duca di Baviera\", mentre nel 1570 il suo mottetto \"Erat Quaedam Foemina\" venne inserito nella raccolta \"Disieme livre de chansons a quatre parties d'Orland de Lassus et autres\" pubblicata a Parigi.\nA partire dal 1571 fu attivo presso la corte di Guidubaldo II Della Rovere a Urbino, ove rimase sino alla morte del Duca, avvenuta nel 1574.\nIn seguito a ci\u00f2, con l'ascesa al trono del figlio di Guidubaldo Francesco Maria II Della Rovere, insieme ad altri componenti dell'ensemble musicale di corte venne licenziato per motivi riconducibili alla politica di riassestamento finanziario voluta dal nuovo duca; in seguito quindi entr\u00f2 probabilmente in servizio privato a Ravenna presso il suo nuovo protettore, il cardinale di Urbino Giulio Feltrio Della Rovere, fratello del defunto Guidubaldo ed Arcivescovo di Ravenna, al quale nel 1578 dedic\u00f2 il suo \"Primo libro di madrigali a 5 voci\" . Giulio della Rovere aveva infatti uno strettissimo rapporto affettivo con il nipote Francesco Maria e, attraverso questa dedica, forse Meldert sper\u00f2 anche di poter ritornare ad Urbino; all'interno di questo libro di madrigali esiste anche un imeneo dedicato alle nozze di Francesco Maria con Lucrezia d'Este avvenute nel 1570 (\"Coppia rara e gentile\").\nVi \u00e8 inoltre, dalle poche fonti che ci rimangono, anche un collegamento con la famiglia regnante a Ferrara: Francesco Maria della Rovere aveva infatti sposato Lucrezia d'Este, figlia di Ercole II d'Este, con la quale Meldert pot\u00e9 brevemente collaborare durante il ducato di Guidubaldo. Lucrezia fu anche protettrice del celebre Luzzasco Luzzaschi permettendo presumibilmente uno scambio artistico fra il fiammingo e il ferrarese, come testimoniato dal \"Terzo libro di madrigali a cinque voci\" di quest'ultimo (1582) .\nSecondo F. Piperno Meldert fu nuovamente attivo ad Urbino a partire dal 1578 nelle vesti di maestro di cappella della Cattedrale; nello stesso anno a lui si deve la prima intonazione in assoluto della lirica \"Tirsi morir volea\", di Battista Guarini, musicata poi da moltissimi altri madrigalisti.\nSecondo Simone Sorini, in base a documenti d'archivio presenti ad Urbino, Meldert fu certamente maestro di cappella ad Urbino dal mese di settembre 1581 fino al mese di marzo del 1590. Nell'archivio della Cappella Musicale della citt\u00e0 sono ancora conservati i suoi \"Responsori del Natale\" probabilmente scritti di pugno dal maestro stesso.\nDal 1\u00ba aprile 1590 Meldert divenne maestro di Cappella del Duomo di Orvieto; tra il 22 settembre 1593 ed il 3 marzo 1594 fu anche organista e maestro di cappella nella Basilica della Santa Casa \u00e0 Loreto, servizio che lasci\u00f2 dopo essere stato richiamato ad Orvieto come risulta da un documento del 14 gennaio 1594 presente nell'archivio della Fabbrica del Duomo.\nAncora nel 1593 venne ristampato \"Cresci bel verde\", un suo madrigale a sei voci edito a Venezia da Gardano nella famosa antologia \"Il Lauro verde\", importante raccolta che riuniva i pi\u00f9 grandi polifonisti dell'epoca.\nTra il 1603 e il 1604 il suo \"Magnificat\" venne trascritto nel Codice 24 dell'archivio musicale dell'opera del Duomo di Milano.\nSempre nel 1604 vennero inoltre trascritte tre sue Messe, di cui la prima, \"Missa Ave Maris Stella\", e la seconda, composte in un tipico stile contrappuntistico \u201calla fiamminga\u201d, mentre la terza, la \"Missa Lauda Syon\", riconducibile ad uno stile omoritmico posteriore al concilio di Trento; tali opere sono conservate nel manoscritto n. 163 dell'archivio musicale dell'Opera del Duomo di Orvieto.\nNel 1609 un suo madrigale, il \"Felice ora ch'Orfeo\", fu inserito in un'altra importante raccolta, ovvero \"Sonetti novi sopra le ville di Frascati\"; egli dedic\u00f2 il suo componimento a Felice Anerio, all'epoca direttore della Cappella Sistina.\nL'8 aprile 1610 Meldert muore ad Orvieto, lasciando come eredi la moglie Laura Mazzante ed i figli (o figliastri) Alisandro e Luca Mazzante."}
{"id": "3953516", "revid": "2015336", "url": "https://it.wikipedia.org/wiki?curid=3953516", "title": "An\u0161ar", "text": "An\u0161ar (chiamato anche An\u0161ur e Ansar) \u00e8 dio mesopotamico del cielo. \u00c8 sposato con sua sorella Ki\u0161ar, dalla quale ebbe Anum, Enki e Antu; inoltre il suo araldo si chiama Gaga o Kaka e corrisponde al dio sumero U\u0161mu, dio con due volti e predecessore di Giano.\nIl Mito.\nNell'En\u00fbma Eli\u0161, An\u0161ar decise di dare una Tavoletta dei Destini a Gaga se questo avesse informato tutti gli d\u00e8i dell'Arrivo di Marduk.\nDopo la liberazione, Gaga sarebbe andato a vivere da Nudimmud, che in alcuni passaggi dell'En\u00fbma Eli\u0161 viene esplicitamente citato come figlio di An e quindi essere lo stesso Ea."}
{"id": "3953517", "revid": "287204", "url": "https://it.wikipedia.org/wiki?curid=3953517", "title": "Nazionale di atletica leggera delle Bahamas", "text": "La nazionale di atletica leggera delle Bahamas \u00e8 la rappresentativa delle Bahamas nelle competizioni internazionali di atletica leggera riservate alle selezioni nazionali.\nBilancio nelle competizioni internazionali.\nLa nazionale bahamense di atletica leggera vanta 15 partecipazioni ai Giochi olimpici estivi su 28 edizioni disputate, per un totale di 5 medaglie d'oro, 2 d'argento e 5 di bronzo.\nGli ori olimpici conquistati da Bahamas nell'atletica leggera sono stati vinti da Pauline Davis-Thompson nei 200 metri piani a , la staffetta 4\u00d7100 metri femminile a Sydney 2000, Tonique Williams-Darling nei 400 metri piani ad , la staffetta 4\u00d7400 metri maschile a e Shaunae Miller-Uibo nei 400 metri piani a ."}
{"id": "3953523", "revid": "287204", "url": "https://it.wikipedia.org/wiki?curid=3953523", "title": "Someda (disambigua)", "text": ""}
{"id": "3953524", "revid": "287204", "url": "https://it.wikipedia.org/wiki?curid=3953524", "title": "Nella mente di Sarah", "text": "Nella mente di Sarah \u00e8 un film per la televisione del 2005 diretto da Ralph Hemecker.\nTrama.\nErica e Heather Rose sono due gemelle identiche che condividono lo stesso legame pi\u00f9 forte. Da adulte, invece le loro vite saranno diverse: entrambi hanno una carriera di successo e sposate con figli. Ma, David, il figlio di Heather muore per un incidente e l\u00ec succedono tanti misteri."}
{"id": "3953525", "revid": "834", "url": "https://it.wikipedia.org/wiki?curid=3953525", "title": "A Darkness More Than Night", "text": ""}
{"id": "3953526", "revid": "834", "url": "https://it.wikipedia.org/wiki?curid=3953526", "title": "A Drink Before the War", "text": ""}
{"id": "3953528", "revid": "26630", "url": "https://it.wikipedia.org/wiki?curid=3953528", "title": "Tsade", "text": " (IPA:) \u00e8 una lettera fenicia.\nAltri nomi:\nCorrispondenze IPA:"}
{"id": "3953531", "revid": "474175", "url": "https://it.wikipedia.org/wiki?curid=3953531", "title": "Club Atl\u00e9tico Provincial", "text": "Il Club Atl\u00e9tico Provincial \u00e8 una societ\u00e0 polisportiva argentina con sede nella citt\u00e0 di Rosario, nella provincia di Santa Fe. Fu fondata il 25 maggio 1903 ed \u00e8 impegnata in molteplici discipline, come atletica, ginnastica, pallacanestro, pallavolo, pallanuoto, calcio, wrestling, arti marziali, yoga, tennis, nuoto, hockey sul prato e rugby. In particolare la squadra di pallanuoto milita nella massima divisione del campionato argentino, la Liga de Honor. Tra le pi\u00f9 grandi polisportive dell'Argentina, conta oltre 3000 iscritti e dispone di quattro impianti dediti alle attivit\u00e0 sportive sparsi per la citt\u00e0.\nStoria.\nIl Club Atl\u00e9tico Provincial viene fondato il 25 maggio 1903. Inizialmente era presente unicamente una sezione calcistica. Successivamente vengono aggiunte la sezione di atletica nel 1910, quella di tennis nel 1920, quella di pallacanestro nel 1923 e molte altre in seguito.\nSezione pallanuotistica.\nLa sezione pallanuotistica ha due squadre, una che milita nella massima categoria, la Liga de Honor, mentre l'altra, il Provincial B, che \u00e8 inserita nel girone denominato \"Zona Norte\" della Liga A, seconda divisione argentina."}
{"id": "3953532", "revid": "287204", "url": "https://it.wikipedia.org/wiki?curid=3953532", "title": "Club Atletico Provincial", "text": ""}
{"id": "3953534", "revid": "767487", "url": "https://it.wikipedia.org/wiki?curid=3953534", "title": "L\u00e1szl\u00f3 R\u00e9p\u00e1si", "text": "Carriera.\nFu capocannoniere del campionato ungherese nel 1993 e del campionato malese nel 1997."}
{"id": "3953536", "revid": "834", "url": "https://it.wikipedia.org/wiki?curid=3953536", "title": "Flood (producer)", "text": ""}
{"id": "3953537", "revid": "287204", "url": "https://it.wikipedia.org/wiki?curid=3953537", "title": "Laszlo Repasi", "text": ""}
{"id": "3953541", "revid": "767487", "url": "https://it.wikipedia.org/wiki?curid=3953541", "title": "Mucchio selvaggio (film)", "text": "Mucchio selvaggio \u00e8 un film pornografico del 2007, diretto da Matteo Swaitz.\nVi hanno partecipato diversi attori pornografici come Elena Grimaldi, Franco Trentalance, Omar Galanti e Marco Nero, e, nelle scene non pornografiche, anche alcuni rapper della crew romana TruceKlan e i Club Dogo. Nel film compare la prima scena di sesso anale di Elena Grimaldi, e anche per la presenza dei cantanti (in scene non hard) \u00e8 considerato da alcuni un film cult nel suo genere.\nTrama.\nAmbientato a Roma, il film mostra una guerra tra gang di rapper e raver che si occupano di traffico di cocaina, con la complicit\u00e0 di poliziotti corrotti. "}
{"id": "3953542", "revid": "3082", "url": "https://it.wikipedia.org/wiki?curid=3953542", "title": "Giulio Bassiano", "text": ""}
{"id": "3953547", "revid": "599013", "url": "https://it.wikipedia.org/wiki?curid=3953547", "title": "S\u00e1ndor Preisinger", "text": "Carriera.\nFu capocannoniere del campionato ungherese nel 1995. Prese parte con la Nazionale ungherese ai Giochi Olimpici del 1996."}
{"id": "3953548", "revid": "287204", "url": "https://it.wikipedia.org/wiki?curid=3953548", "title": "Sandor Preisinger", "text": ""}
{"id": "3953550", "revid": "287204", "url": "https://it.wikipedia.org/wiki?curid=3953550", "title": "Stadio Khalid Bin Mohammed", "text": "Lo stadio Khalid Bin Mohammed Stadium \u00e8 uno stadio di Sharjah, negli Emirati Arabi Uniti. Ospita le partite casalinghe dell'.\nProgettato nel 1989 e aperto nel 1990, pu\u00f2 ospitare al suo interno fino a 10 000 spettatori. Nel 2008 lo stadio \u00e8 stato ristrutturato con l'aggiunta della copertura, della pista d'atletica e la costruzione delle due curve. "}
{"id": "3953551", "revid": "1573940", "url": "https://it.wikipedia.org/wiki?curid=3953551", "title": "Zero-G-", "text": "Zero-G- \u00e8 un brano musicale di Masami Okui pubblicato come singolo il 10 maggio 2006 dalla evolution. Il singolo \u00e8 arrivato alla settantaquattresima posizione nella classifica settimanale Oricon. Il brano \u00e8 stato utilizzato come sigla d'apertura per la serie televisiva anime \"Ray the Animation\".\nTracce.\nDurata totale: 22:04"}
{"id": "3953554", "revid": "196390", "url": "https://it.wikipedia.org/wiki?curid=3953554", "title": "Kit\u0101b al-far\u0101\u02bei\u1e0d", "text": ""}
{"id": "3953567", "revid": "196390", "url": "https://it.wikipedia.org/wiki?curid=3953567", "title": "Kitab al-Faraid", "text": ""}
{"id": "3953569", "revid": "121406090", "url": "https://it.wikipedia.org/wiki?curid=3953569", "title": "Sede del Ministero degli affari esteri russo", "text": "La sede del Ministero degli Affari Esteri russo () \u00e8 uno dei sette grattacieli moscoviti progettati durante il periodo stalinista e noti come \"Sette Sorelle\". \nL'edificio conta 27 piani ed \u00e8 alto 172 metri.\nCaratteristiche.\nLa sua costruzione fu iniziata nel 1948 e conclusa nel 1953 su progetto degli architetti Vladimir Gelfreikh e Adolf Minkus.\nL'edificio \u00e8 rivestito esternamente da una leggera copertura in pietra con pilastri a vista e paraste. L'interno \u00e8 riccamente decorato con elementi litici e metallici. Secondo la biografia dell'architetto Adolf Minkus pubblicata nel 1982 in fase di progettazione di massima (1946) erano state esaminate per l'edificio soluzioni progettuali con un numero di piani che variava tra i 9 e i 40. Nel 1947 vennero proposti al Ministero due diversi progetti: il primo dei quali enfatizzava la scansione orizzontale dei piani mentre il secondo era caratterizzato invece da una maggiore verticalit\u00e0 ed era sormontato da un blocco rettangolare smussato. Venne scelto il secondo progetto ma, presumibilmente su indicazione dello stesso Stalin, ad esso venne aggiunta una guglia metallica in modo da allineare la silouette dell'edificio a quella degli altri grattacieli allora in progetto o in costruzione a Mosca."}
{"id": "3953570", "revid": "767487", "url": "https://it.wikipedia.org/wiki?curid=3953570", "title": "Rosenborg Ballklub 2001", "text": "Questa pagina raccoglie i dati riguardanti il Rosenborg Ballklub nelle competizioni ufficiali della stagione 2001.\nStagione.\nNel campionato 2001, il Rosenborg vinse il sedicesimo titolo nazionale della sua storia, nonch\u00e9 il decimo consecutivo. Si aggiudic\u00f2 la vittoria con un punto di vantaggio sulla prima formazione inseguitrice, il Lillestr\u00f8m. Harald Martin Brattbakk fu il calciatore pi\u00f9 utilizzato in assoluto, con le sue 31 presenze complessive. Lo stesso Brattbakk e Frode Johnsen furono i migliori marcatori, con 21 reti realizzate. L'avventura in Norgesmesterskapet termin\u00f2 al terzo turno della competizione, per mano dello H\u00f8dd (ai calci di rigore). Nella Champions League 2001-2002, invece, il Rosenborg non super\u00f2 la fase a gironi, che vedeva come avversari Juventus, Celtic e Porto.\nMaglie e sponsor.\nLo sponsor tecnico per la stagione 2001 fu Adidas, mentre lo sponsor ufficiale fu REMA 1000. La divisa casalinga prevedeva una maglietta bianca con inserti neri, pantaloncini neri e calzettoni bianchi. Quella da trasferta era invece completamente nera, con inserti bianchi."}
{"id": "3953571", "revid": "599013", "url": "https://it.wikipedia.org/wiki?curid=3953571", "title": "Ihor Ni\u010denko", "text": "Carriera.\nFu capocannoniere del campionato ungherese nel 1996."}
{"id": "3953572", "revid": "203575", "url": "https://it.wikipedia.org/wiki?curid=3953572", "title": "Ihor Nichenko", "text": ""}
{"id": "3953573", "revid": "203575", "url": "https://it.wikipedia.org/wiki?curid=3953573", "title": "Igor Nitchenko", "text": ""}
{"id": "3953575", "revid": "203575", "url": "https://it.wikipedia.org/wiki?curid=3953575", "title": "Ihor Niczenko", "text": ""}
{"id": "3953576", "revid": "126257", "url": "https://it.wikipedia.org/wiki?curid=3953576", "title": "Campionato Europeo Grand Prix", "text": ""}
{"id": "3953577", "revid": "287204", "url": "https://it.wikipedia.org/wiki?curid=3953577", "title": "Wallace Oliveira dos Santos", "text": "Carriera.\nClub.\nFluminense.\nInizia la sua carriera da calciatore nel 2005, quando viene acquistato dal Fluminense per militare nelle varie divisioni giovanili del club brasiliano. Il 24 luglio 2011 debutta in occasione della partita di campionato giocata contro il Palmeiras. Realizza la sua prima rete da calciatore professionista il 20 luglio 2012, in occasione dell'incontro di campionato con il Bahia.\nChelsea.\nIl 30 novembre 2012 il suo procuratore, in un'intervista, rivela che il giocatore \u00e8 stato acquistato dal Chelsea. Il diciottenne brasiliano resta comunque in Brasile fino al termine della stagione per disputare la Copa Libertadores, per poi trasferirsi a Londra il 30 giugno 2013.\nPrestiti ad Inter, Vitesse, Carpi e Gremio.\nIl 14 agosto 2013 viene ceduto in prestito all'Inter. Il 1\u00ba settembre debutta in Serie A, nella vittoria per 3-0 contro il Catania. Gioca la prima partita da titolare il 4 dicembre 2013, in occasione del quarto turno di Coppa Italia contro il Trapani (3-2). Chiude l'annata con sole quattro presenze all'attivo tra campionato e coppe.\nAl termine della stagione fa ritorno al Chelsea, che il 30 giugno 2014 lo cede in prestito al Vitesse.\nIl 22 luglio 2015 passa in prestito al Carpi, squadra neopromossa in Serie A.\nIl 7 gennaio 2016 passa in prestito al Gr\u00eamio.\nNazionale.\nNel 2011 partecipa con la maglia della Nazionale brasiliana Under-17 al Campionato sudamericano di calcio Under-17 2011 organizzato in Ecuador: durante il torneo gioca tutte e sei le partite. Inoltre partecipa al Campionato mondiale di calcio Under-17 2011, dove segna anche un gol, finendo la competizione al quarto posto.\nNel 2013 partecipa con la Nazionale brasiliana Under-20 al Campionato sudamericano di calcio Under-20 2013, non riuscendo per\u00f2 a superare la prima fase del torneo.\nStatistiche.\nPresenze e reti nei club.\n\"Statistiche aggiornate al 6 dicembre 2015.\""}
{"id": "3953578", "revid": "92723", "url": "https://it.wikipedia.org/wiki?curid=3953578", "title": "Fed Cup 2012 Spareggi Gruppo Mondiale", "text": "Gli spareggi per il Gruppo Mondiale 2012 sono i principali spareggi della Fed Cup 2012, e collegano il Gruppo Mondiale al Gruppo Mondiale II. Ad essi partecipano le 4 squadre sconfitte nel primo turno del Gruppo Mondiale (Belgio, Germania, Spagna e Ucraina) e le 4 squadre vincitrici del Gruppo Mondiale II (Australia, Giappone, Slovacchia e Stati Uniti) incrociandosi in scontri ad eliminazione diretta. Le 4 squadre vincenti gli spareggi avranno il diritto a partecipare al Gruppo Mondiale del 2013 e lottare quindi per la conquista della Fed Cup 2013, mentre le perdenti retrocedono al Gruppo Mondiale II."}
{"id": "3953579", "revid": "73997", "url": "https://it.wikipedia.org/wiki?curid=3953579", "title": "Mr pitkin", "text": ""}
{"id": "3953580", "revid": "73997", "url": "https://it.wikipedia.org/wiki?curid=3953580", "title": "Mr. Pitkin", "text": ""}
{"id": "3953586", "revid": "1543377", "url": "https://it.wikipedia.org/wiki?curid=3953586", "title": "Tre volte all'alba", "text": "Tre volte all'alba \u00e8 un romanzo di Alessandro Baricco edito da Feltrinelli uscito il 21 marzo 2012. Terzo capitolo della tetralogia \"I Corpi\", \u00e8 particolarmente collegato al precedente, \"Mr Gwyn\".\nTrama.\nDurante il primo incontro una donna di 42 anni riesce a farsi ricevere nella hall da un signore che la occupa e che sta aspettando di uscire per compiere il suo lavoro di venditore di bilance. Tra loro inizia un lungo ed interminabile dialogo grazie al quale i due iniziano a conoscersi. Si scopre dal dialogo che la donna a diciassette anni aveva avuto un bambino, che aveva abbandonato insieme ad altre persone e luoghi della sua vita per andare incontro all'imprevisto, e che l'uomo a tredici anni aveva assistito alla sua casa bruciata dalle fiamme e che successivamente, di fronte a quel disastro, aveva deciso per la vita futura di seguire precauzioni e misure, motivo per cui era diventato costruttore e venditore di bilance. Si rivela alla fine del dialogo, che \u00e8 pure quella del racconto, che lei, cos\u00ec disordinata, era diventata una collaboratrice della polizia mentre lui, cos\u00ec ordinato, era diventato un bandito ed era stato trattenuto dalla donna perch\u00e9 arrivassero gli agenti e lo arrestassero.\nNel successivo incontro, poi, giungono di sera una ragazza molto giovane, molto bella, molto dolce, ed il suo fidanzato che non solo ha pi\u00f9 anni di lei ma \u00e8 pure volgare e violento. Dalla stanza dove sono alloggiati lei scende per chiedere degli asciugamani al portiere e i due cominciano a parlare, iniziano un dialogo nel quale \u00e8 lui ad emergere. La invita a liberarsi del fidanzato, consigliandole di abbandonare l'albergo e conducendola in altri posti. Le fa sapere, durante il cammino, che si \u00e8 sentito sempre disposto a salvare persone in difficolt\u00e0; padre e marito, aveva salvato i suoi familiari dall'assillo di un creditore che era diventato uno strozzino, per farlo aveva dovuto ucciderlo ed era stato in carcere per molti anni. Uscito si era ritrovato solo e abbandonato ma non aveva smesso di sentirsi richiamato dai bisogni degli altri e di sfidare per questi ogni pericolo. Infatti per salvare lei si stava esponendo a quanto gli poteva succedere se fossero stati scoperti dal suo fidanzato. Riuscito a far fuggire la ragazza l'uomo viene trovato dal fidanzato che infuriato gli rivela che la ragazza appena scomparsa aspettava un figlio.\nNel terzo e ultimo incontro, una donna della polizia ha assistito durante la notte un ragazzo di tredici anni perch\u00e9 sconvolto dalla visione della sua casa che bruciava e dei genitori che non erano fuggiti ed erano rimasti vittime delle fiamme. Ora, per\u00f2, all'alba la donna non sopporta pi\u00f9 di vederlo agitato e decide di condurlo presso un amico, un suo vecchio spasimante, e affidarlo a lui per il tempo necessario a liberare il ragazzo dallo stato di tensione derivato dal recente fatto. Durante il viaggio tra i due avviene un dialogo che, come gli altri tra i personaggi precedenti, \u00e8 veloce e rapido. Si viene a conoscenza che il ragazzo \u00e8 rimasto a guardare a distanza la casa che bruciava e i genitori che rimanevano dentro e che la donna al volante nella sua vita era sempre fuggita dall'uomo che amava. Arrivati, per\u00f2, presso il suo vecchio innamorato, dopo avergli affidato il ragazzino, sembra improvvisamente disposta ad accettare l'invito dell'uomo a rimanere con lui.\nCuriosit\u00e0.\nQuesto romanzo viene citato all'interno del libro \"Mr Gwyn\", del 2011, dello stesso Baricco. Alla fine della stesura di \"Mr Gwyn\", lo scrittore ha deciso di scrivere realmente questo libro, solo citato nella precedente opera. Difatti, come spiega lo stesso scrittore in una nota all'interno del romanzo, \"\"Tre volte all'alba\" \u00e8 una sorta di continuazione del pensiero di Jasper Gwyn, ma pu\u00f2 essere capito anche senza aver letto il precedente lavoro\"."}
{"id": "3953589", "revid": "93556", "url": "https://it.wikipedia.org/wiki?curid=3953589", "title": "S\u00faper 6", "text": "Il S\u00faper 6 \u00e8 un campionato pallanuotistico maschile nazionale istituito dalla Confederaci\u00f3n Argentina de Deportes Acu\u00e1ticos (CADDA). La prima edizione fu disputata nel 2009 per non far rimanere per due mesi i club della Liga de Honor senza alcuna competizione da disputare. Per questo fu elaborato questo campionato, dove si sfidano le prime sei squadre classificatesi nella Liga de Honor."}
{"id": "3953592", "revid": "599013", "url": "https://it.wikipedia.org/wiki?curid=3953592", "title": "Kriszti\u00e1n Tiber", "text": "Carriera.\nFu capocannoniere del campionato ungherese nel 1998."}
{"id": "3953593", "revid": "767487", "url": "https://it.wikipedia.org/wiki?curid=3953593", "title": "Italophlebia", "text": "L'italoflebia (gen. Italophlebia) \u00e8 un insetto estinto appartenente alle libellule. Visse nel Triassico superiore (Norico, circa 210 milioni di anni fa) e i suoi resti fossili sono stati ritrovati in Italia.\nDescrizione.\nL'aspetto di questo insetto era pressoch\u00e9 identico a quello delle libellule attuali. Il corpo eralungo circa 5 centimetri, gli occhi composti erano separati ma la testa non era allungata in senso trasversale. L'apertura alare era di circa 7 centimetri. Di \"Italophlebia\" si conoscono due specie: Italophlebia gervasuttii, la specie tipo, e I. paganoniae, distinta dalla precedente principalmente per caratteristiche delle ali anteriori, pi\u00f9 strette. \nClassificazione.\nDescritta per la prima volta nel 1986, \"Italophlebia gervasuttii\" fu considerata un rappresentante arcaico delle libellule note come Zygoptera Hemiphlebioidea, rappresentate attualmente da una specie australiana (\"Hemiphlebia mirabilis\"). Successive ricerche (Bechly, 1997) hanno permesso di riconoscere una nuova specie (\"I. paganoniae\") tra gli esemplari descritti in precedenza, ed \u00e8 stata operata anche una riclassificazione del genere: attualmente \"Italophlebia\" \u00e8 considerata una rappresentante del gruppo Isophlebioptera, sulla base di caratteristiche delle nervature delle ali. \nSignificato dei fossili.\nI fossili ben conservati di \"Italophlebia\" sono stati ritrovati nella formazione delle argilliti di Riva di Solto, affioranti nella provincia di Bergamo, e sono importanti principalmente perch\u00e9 i fossili di insetti triassici sono molto rari. La presenza di libellule in questo giacimento indica che l'antico mare Tetide (che 210 milioni di anni fa ricopriva l'Italia settentrionale) presentava isolette con corsi d'acqua dolce, indispensabili per la deposizione delle uova delle libellule."}
{"id": "3953595", "revid": "287204", "url": "https://it.wikipedia.org/wiki?curid=3953595", "title": "Krisztian Tiber", "text": ""}
{"id": "3953596", "revid": "106908", "url": "https://it.wikipedia.org/wiki?curid=3953596", "title": "Peter Christian Asbjornsen", "text": ""}
{"id": "3953598", "revid": "406085", "url": "https://it.wikipedia.org/wiki?curid=3953598", "title": "Aeroporto di Szczytno-Szymany", "text": ""}
{"id": "3953599", "revid": "287204", "url": "https://it.wikipedia.org/wiki?curid=3953599", "title": "Jorgen Moe", "text": ""}
{"id": "3953601", "revid": "406085", "url": "https://it.wikipedia.org/wiki?curid=3953601", "title": "Aeroporto di Szczytno", "text": ""}
{"id": "3953603", "revid": "767487", "url": "https://it.wikipedia.org/wiki?curid=3953603", "title": "King of Comedy (1999)", "text": "King of Comedy \u00e8 un film del 1999 diretto da Stephen Chow.\nTrama.\nWan Tin Sau \u00e8 una comparsa che coltiva il sogno di diventare un grande attore. Tenacemente, prova a farsi assumere per i ruoli pi\u00f9 disparati, ma sfortunatamente gli capitano guai su guai. Gli inizi sono duri e non gli rimane che ridimensionare le sue aspirazioni per insegnare recitazione. Non sar\u00e0 un successo, almeno fino all'incontro con Lau Piu-Piu, una hostess di un night club che per soddisfare i clienti vorrebbe imparare a recitare meglio la parte della studentessa."}
{"id": "3953604", "revid": "4106", "url": "https://it.wikipedia.org/wiki?curid=3953604", "title": "Pasig City", "text": ""}
{"id": "3953605", "revid": "406085", "url": "https://it.wikipedia.org/wiki?curid=3953605", "title": "Aeroporto della Masuria", "text": ""}
{"id": "3953607", "revid": "547034", "url": "https://it.wikipedia.org/wiki?curid=3953607", "title": "Fed Cup 2012 Spareggi Gruppo Mondiale II", "text": "Gli spareggi per il Gruppo Mondiale II 2012 sono gli spareggi che collegano il Gruppo Mondiale II e i gruppi zonali (rispettivamente il secondo e terzo livello di competizione) della Fed Cup 2012.\nLe 4 squadre sconfitte nel Gruppo Mondiale II (Bielorussia, Francia, Slovenia e Svizzera) disputano i play-off contro le 4 squadre qualificate dai rispettivi gruppi zonali (Gran Bretagna e Svezia per la zona Euro-africana, Cina per la zona Asia/Oceania, Argentina per le Americhe). Le vincitrici vengono incluse nel Gruppo Mondiale II della successiva edizione, le sconfitte vengono retrocesse nei gruppi zonali."}
{"id": "3953608", "revid": "767487", "url": "https://it.wikipedia.org/wiki?curid=3953608", "title": "Vincenzo Marino (1949)", "text": "Carriera.\nCresciuto nel Castelfiorentino, debutta in Serie D nel 1968 con Le Signe e l'anno successivo passa al Camaiore dapprima nei Dilettanti e poi in Serie D.\nNel 1972 debutta in Serie B con il Brescia, disputando due stagioni con le \"Rondinelle\" in serie cadetta, e nel 1974 viene ceduto al Brindisi, sempre in Serie B, dove termina la carriera da professionista.\nTra i cadetti totalizza complessivamente 68 presenze e 12 gol."}
{"id": "3953609", "revid": "729019", "url": "https://it.wikipedia.org/wiki?curid=3953609", "title": "Sojuz TMA-13M", "text": "Sojuz TMA-13M \u00e8 stata una missione diretta verso la Stazione Spaziale Internazionale (ISS), e il 122\u00b0 volo con equipaggio del programma Sojuz."}
{"id": "3953610", "revid": "599013", "url": "https://it.wikipedia.org/wiki?curid=3953610", "title": "Giancarlo Roffi", "text": "Carriera.\nDebutta in Serie D con il Livorno e nel 1962 passa al Perugia in Serie C dove disputa tre campionati. Negli anni successivi gioca ancora in Serie C con Prato e Spezia, dove \u00e8 capocannoniere del girone B della Serie C 1967-1968 con 18 reti.\nViene prelevato quindi dall'Atalanta ma non trova spazio, disputando una presenza in Serie A, e passa quindi al Modena dove totalizza 50 presenze in Serie B nell'arco di due campionati.\nChiude la carriera in Serie C con Salernitana e Venezia."}
{"id": "3953612", "revid": "838137", "url": "https://it.wikipedia.org/wiki?curid=3953612", "title": "Stadio Khalifa bin Zayed", "text": "Lo stadio Khalifa bin Zayed (, ) \u00e8 un impianto sportivo multifunzione di Al-'Ayn, negli Emirati Arabi Uniti.\nIl suo uso prevalente \u00e8 per il calcio (\u00e8 sede delle partite interne dell'Al-Ain), ma ospita anche incontri di rugby: fino al suo scioglimento vi disput\u00f2 diversi incontri interni la nazionale del e a seguire anche degli .\nPu\u00f2 ospitare un massimo di circa 12 000 spettatori. Nello stadio si sono disputate alcune partite della Coppa d'Asia 1996, del Campionato mondiale di calcio Under-20 2003 e della Coppa d'Asia 2019, oltre ad alcune gare della nazionale emiratina di calcio."}
{"id": "3953617", "revid": "287204", "url": "https://it.wikipedia.org/wiki?curid=3953617", "title": "Cantu", "text": ""}
{"id": "3953624", "revid": "123374783", "url": "https://it.wikipedia.org/wiki?curid=3953624", "title": "Ryan Thomas", "text": "Caratteristiche tecniche.\nRicopre, principalmente, il ruolo di ala destra e all'occorrenza seconda punta: ruoli che gli permettono di mettere in mostra la sua notevole agilit\u00e0 e la sua qualit\u00e0 nei calci piazzati.\nCarriera.\nClub.\nInizia la sua carriera da calciatore professionista il 23 ottobre 2011 esordendo per contro . Il 18 febbraio 2012 realizza il suo primo gol in carriera in occasione del match, perso, contro i Hawke's Bay.\nNel 2013 si trasferisce in Europa per giocare con gli olandesi dello Zwolle.\nNel 2014 raggiunge la finale di coppa d'Olanda, partita in cui mette ha segno una doppietta contro l'Ajax, contribuendo alla vittoria del suo primo trofeo.\nNell\u2019estate del 2018 viene ceduto al PSV Eindhoven ma sar\u00e0 costretto a saltare tutta la stagione 2018/2019 a causa di un infortunio ai legamenti del ginocchio iniziando a trovare spazio solo nel corso della stagione 2020/2021."}
{"id": "3953626", "revid": "48208423", "url": "https://it.wikipedia.org/wiki?curid=3953626", "title": "Le mille e una notte di Boccaccio a Canterbury", "text": ""}
{"id": "3953629", "revid": "599013", "url": "https://it.wikipedia.org/wiki?curid=3953629", "title": "Fabio Cazzola", "text": "Carriera.\nDebutta in Serie D con l'Alma Juve Fano, e nel 1969 viene prelevato dal Cesena, dove il primo anno fa parte della squadra Primavera e l'anno successivo gioca una partita in Serie B.\nNel 1971 viene girato in prestito all'Imola e nel 1972 Carlo Regalia, gi\u00e0 allenatore in seconda del Cesena, lo porta con s\u00e9 a Bari; con i biancorossi sfiora la Serie A al primo anno di permanenza, mentre l'anno successivo la squadra pugliese retrocede in Serie C.\nA Bari rimane anche nella stagione 1974-1975 in Serie C, per passare all'Alessandria, sempre in terza serie, e tornare infine a Fano dove chiude la carriera nel 1983. Ha disputato complessivamente 67 partite in Serie B con le maglie di Cesena e Bari segnando un gol con questi ultimi."}
{"id": "3953632", "revid": "1272592", "url": "https://it.wikipedia.org/wiki?curid=3953632", "title": "Diliberto", "text": ""}
{"id": "3953633", "revid": "22356", "url": "https://it.wikipedia.org/wiki?curid=3953633", "title": "Italophlebia gervasuttii", "text": ""}
{"id": "3953638", "revid": "380654", "url": "https://it.wikipedia.org/wiki?curid=3953638", "title": "Chris Hero", "text": "\u00c8 stato un pilastro della Ring of Honor e di molte federazioni del circuito indipendente americane e giapponesi, tra cui la Pro Wrestling Noah, la Chikara, la Combat Zone Wrestling, la Pro Wrestling Guerrilla e la Independent Wrestling Association.\nSpradlin \u00e8 anche apparso in un episodio di \"Airport Security\" nel 2008, quando venne fermato all'aeroporto di Brisbane per inadeguatezza del visto turistico.\nCarriera.\nCircuito indipendente (1998\u20132011).\nDopo il diploma alla High School Northmont in Clayton, Ohio, Spradlin ha deciso di allenarsi come wrestler professionista nell'estate del 1998. Dopo aver subito una formazione iniziale in Middletown, Ohio, Spradlin ha debuttato il 12 settembre 1998 in Xenia, Ohio wrestling Shawn Halsey nella promozione Unified Championship Wrestling. Spradlin si \u00e8 allenato per un po' insieme al suo amico, Adam Ghazee, che si faceva chiamare Bo Dacious. Su suggerimento di Matt Stryker, Spradlin sub\u00ec un'ulteriore formazione al training camp di Les Thatcher Cincinnati organizzato dalla Heartland Wrestling Association tra il maggio 1999 e novembre 1999. Nel dicembre 1999, si rec\u00f2 a Ocala, in Florida, per allenarsi sotto Dory Funk Jr.\nNel 2000, ha lottato con il ring name di Wife Beater. Ha continuato ad utilizzare il carattere Wife Beater fino a quando un gruppo di donne, offeso dal trucco, ha organizzato un boicottaggio ad uno spettacolo a Platteville, in Florida. Il suo personaggio venne anche discusso in un talk show e allora Spradlin cambi\u00f2 identit\u00e0 e si fece chiamare Chris Hero, per una serie di spettacoli per famiglie e bambini per la NWA West Virginia / Ohio.\nNel 2000, Hero ha iniziato a lavorare per la IWA Mid-South, dove ha ricevuto una formazione complementare da Ian Rotten. Negli anni successivi, Chris ha lavorato insieme a Tracy Smothers sempre nella IWA Mid-South migliorando le sue tecniche. Nell'ottobre 2002, Hero ha partecipato al Camp Blu Bloods Wrestling, gestito dai lottatori inglesi: Dave Taylor, William Regal e dell'Irlanda del Nord: Dave Finlay. Nel luglio 2003, la Chikara lo ha portato da Ultimo Dragon a Citt\u00e0 del Messico per imparare di pi\u00f9 sulla Lucha Libre.\nIndependent Wrestling Association.\nHero ha debuttato per la IWA Mid-South il 1\u00ba luglio 2000, in un match perso contro Harry Palmer. Nel suo primo anno nella promozione, ha vinto l'annuale torneo di Dolce Science 16 (ora conosciuto come Ted Petty Invitational o TPI), sconfiggendo quattro altri lottatori nel torneo (Colt Cabana, American Kickboxer, Ace Steel e Harry Palmer), e senza successo ha sfidato Sabu per l'NWA World Heavyweight Championship a Bloodfeast 2000. Hero fu impegnato in altre faide con il Kid Suicide, American Kickboxer, Mark Wolf e il Thug Rugby. Il 20 ottobre 2001 a Charlestown, Indiana, Hero ha vinto la IWA Mid-South Heavyweight Championship. Ha mantenuto il titolo fino al 5 dicembre di quell'anno, quando ha perso il titolo in favore di CM Punk. Ha riguadagnato il titolo il 12 luglio 2002, in Clarksville, Indiana, sconfiggendo Colt Cabana, e ha perso contro M-Dogg 20 tre mesi dopo, il 5 ottobre sempre a Clarksville. Ha vinto il titolo per la terza volta nel 7 febbraio 2003 sconfiggendo CM Punk in un match durato pi\u00f9 di 90 minuti. Il suo terzo regno dur\u00f2 fino al 7 giugno, quando ha perso contro Mark Wolf. Hero riconquist\u00f2 il titolo in un match contro Danny Daniels il 12 luglio 2003, dopo che Mark Wolf aveva reso vacante il titolo. Riperse il titolo il 2 agosto contro Danny Daniels. Durante l'autunno del 2005, Hero e Arik Cannon hanno continuato la loro faida che avevano iniziato anni prima in IWA-MS. Alla fine di esso, \u00e8 diventato un heel dopo essere stato eliminato da Cannon nel terzo turno del 2005 TPI. In seguito ha voltato le spalle a Rotten, i suoi allievi Trik Davis, Mickie Knuckles, Bryce Remsburg e tutti gli altri che erano diventati suoi amici. Hero da allora ha poi distrutto l'IWA Heavyweight Championship. Alla fine del 2005, ha vinto la terza edizione del Torneo Strong Style Revolution, sconfiggendo in finale Necro Butcher.\nChikara.\nIl 25 maggio 2002, nel corso dello show inaugurale della Chikara, Hero fa coppia con CM Punk e Colt Cabana sconfiggendo Don Montoya, Reckless Youth e Mike Quackenbush. Nel luglio 2003, per\u00f2, forma con quest'ultimo un tag team noto come SuperFriends. I due sconfissero Skayde e Koichiro Arai durante il primo round della Tag Wars 2003, ma poi vennero eliminati insieme ad Ares e al suo futuro compagno Claudio Castagnoli in un match che aveva 30 minuti di tempo limite e dove non si ottennero schienamenti. Nell'aprile del 2005, la scuola della Chikara si spost\u00f2 in Pennsylvania e si fuse alla Combat Zone Wrestling. Hero divenne capo allenatore insieme a Quackenbush e Jorge Rivera. Nel febbraio 2005, i SuperFriends splittano quando Hero turna heel contro Quackenbush unendosi ai Kings of Wrestling insieme ad Arik Cannon e Claudio Castagnoli. Il trio inizia subito una rivalit\u00e0 con Quackenbush che dura per tutto il 2005. Cannon lascia poi la Chikara ed \u00e8 cos\u00ec che Hero e Castagnoli formeranno i veri Kings of Wrestling, che conquistano quasi subito il Chikara Campeonatos de Parejas, titolo appena creato nel 2006. Poco dopo per\u00f2, Castagnoli firma con la WWE, anche se verr\u00e0 licenziato senza nemmeno debuttare nella Deep South Wrestling. Per partecipare al King of Trios, Hero prova ad unirsi al Team F.I.S.T. ma viene escluso e cos\u00ec prova a riformare i Kings of Wrestling insieme a Chuck Taylor, anche se non avranno molto successo. Dopo il licenziamento di Castagnoli da parte della WWE, nel 2007 entrambi ritornano nella Chikara e iniziano una faida fra loro nella quale il vincitore avrebbe assunto il controllo totale dell'altro. La sfida ebbe luogo al Rey de Voladores di quell'anno con Mike Quackenbush come arbitro speciale e vinse Hero, che assunse il controllo di Castagnoli. Tuttavia, Hero e Castagnoli ritornano amici e, insieme a Larry Sweeney, formano di nuovo i Kings of Wrestling. Oltre a loro tre, c'erano anche Icarus, Chuck Taylor e Gran Akuma. Hero sfida poi Quackenbush, ma perde per sottomissione quando Quackenbush fa cedere Hero con la \"Chikara Special\". Questa manovra diventer\u00e0 la bestia nera di Hero poich\u00e9 anche Lince Dorado, El Pantera, Equinox e Castagnoli faranno cedere Chris con questa manovra. Contro Equinox disputa anche un Hair vs Mask Match, che viene vinto da Hero. Si scopre che dietro l'identit\u00e0 di Equinox, c'\u00e8 Vin Gerard ed era un luchador impostore. Gerard altri non era che un wrestler allenato da Hero che venne scartato dalla Chikara e ritorn\u00f2 come Equinox per coprirsi con una falsa identit\u00e0. Hero lascia la Chikara nel 2007, quando Castagnoli prende il suo posto come capo allenatore.\nCombat Zone Wrestling.\nNel dicembre 2002, Hero debutta nella Combat Zone Wrestling, lottando contro Ruckus e vincendo. Lotta un secondo match in coppia con B-Boy contro Nick Cage e Nate Hatred. Hero ritorna in CZW dopo una pausa nell'autunno 2003, ottenendo un posto con contratto nel roster della federazione. Proclamatosi \"Savior\" della CZW, sconfigge Jimmy Rave il 1\u00ba maggio 2004 diventando CZW Ironman Champion. Dopo aver avuto il regno pi\u00f9 lungo, perde il titolo a Cage of Death contro B-Boy. Hero forma poi una stable con Castagnoli e Blackjack Marciano chiamata \"Few Good Men\" ma, in breve, Marciano lascia il gruppo e si riformano i Kings of Wrestling che diventano CZW World Tag Team Champions battendo Toby Klein e Necro Butcher il 10 settembre 2005. Difendono i titoli per diverso tempo contro Joker ed Eddie Kingston. Hero avrebbe dovuto anche partecipare al Best of the Best Tournament ma cede il suo posto a Ruckus, campione CZW. In cambio, Ruckus nomina Hero primo sfidante al titolo dopo il torneo. Chris usa subito la title shot, sconfigge Ruckus e diventa CZW World Heavyweight Champion. Nel frattempo, lui e Castagnoli perdono i titoli di coppia ma li riconquistano vincendo il torneo Last Team Standing, sconfiggendo in finale Human Tornado e Justice Pain. Perdono i titoli quando Castagnoli firma con la WWE, lasciando i titoli a Robbie Mireno e Sabian. Il 7 aprile 2007, Hero viene costretto a lasciare la CZW a causa di un match a stipulazione Loser Leaves CZW. Dopo il match, Hero tiene un emozionante discorso e John Zandig, presidente della federazione estrema, si congratula per il lavoro svolto.\nHero fa il suo ritorno in CZW per una sola notte, il 12 giugno 2010, perdendo contro Egotistico Fantastico.\nPro Wrestling Guerrilla.\nLa sua prima apparizione per la Pro Wrestling Guerrilla risale al gennaio 2004 quando partecipa al torneo per decretare i primi PWG World Tag Team Champions. Lui e CM Punk sconfiggono Christopher Daniels e The Messiah al primo roung, i Tomaselli Brothers al secondo ma perdono contro Homicide e B-Boy in finale. Otto mesi dopo, fa la sua seconda apparizione perdendo un match contro Super Dragon. Nell'edizione 2005 della All Star Weekend, Hero batte Chris Sabin. Successivamente, sfida Daniels per il TNA X Division Championship, ma non riesce a vincere. Dopo ha anche un match non titolato, ma perde anche quello. In seguito, inizia una rivalit\u00e0 con Joey Ryan per stabilire il wrestler pi\u00f9 tecnico e, al match che li vede uno contro uno, il compagno di Team di Ryan, Scott Lost, interviene facendo vincere Ryan. Come conseguenza, Hero e Lost si affrontano all'evento successivo dove a prevalere \u00e8 Chris. Il 4 febbraio 2008, Hero e Claudio Castagnoli sfidano Davey Richards e Super Dragon in un match con le corone di coppia in palio ma vengono sconfitti dopo un match durato 50 minuti. All'edizione 2006 della Battle of Los Angeles, Hero perde al primo round. Partecipa anche al DDT 4 Tag Team Title Tournament insieme a Castagnoli ma i due perdono al primo turno contro i Briscoe Brothers.\nNel settembre 2007, Hero inizia una rivalit\u00e0 con Human Tornado dopo aver salvato Candice LeRae dal suo assalto nell'edizione 2007 della Battle of Los Angeles. Il feud culmina il 6 luglio 2008, dove Hero batte Tornado in uno Steel Cage Match conquistando il PWG World Championship. Alla Battle of Los Angeles 2008, Hero fa una bella figura arrivando in finale dopo aver battuto nell'ordine Necro Butcher, Scott Lost e Bryan Danielson ma, in finale, viene fermato da Low Ki, che vince il torneo in un match nel quale le due corde pi\u00f9 basse del ring si erano rotte nei match precedenti. Tuttavia, Hero rimane campione perch\u00e9 il titolo non era in palio. Era stato anche organizzato un match titolato fra i due, che non ebbe mai luogo perch\u00e9 Low Ki firm\u00f2 con la WWE e lasci\u00f2 la PWG. Cos\u00ec, difende il titolo in un Triple Treath contro l'ex campione Human Tornado e Colt Cabana il 21 febbraio 2009 e il 12 aprile, batte Cabana in un match uno contro uno. Joey Ryan prova anche a fermare il regno di Hero da campione, ma viene battuto in uno Steel Cage Match ancora una volta. Dopo aver avuto il regno pi\u00f9 lungo, Hero perde il titolo contro Bryan Danielson il 4 settembre 2009, a Guerre Sans Frontieres, fermando il contatore a 425 giorni da campione.\nDopo aver perso il titolo, batte El Generico il 2 ottobre, con una serie di Elbow Drop. Danielson rende anch'egli vacante il titolo alla Battle of Los Angeles 2009 poich\u00e9 firma con la WWE. Il 30 luglio 2010, Hero usa la sua clausola di rivincita per il titolo, ma il nuovo campione Davey Richards mantiene il titolo. Il 4 settembre, partecipa alla Battle of Los Angeles 2010 battendo Christopher Daniels al primo round, Akira Tozawa al secondo e Brandon Gatson in semifinale, ma ancora una volta perde la finale contro il suo storico rivale Joey Ryan. Dopo il torneo, viene organizzato un Fatal 4-Way valido per il vacante titolo PWG (Richards si era infortunato) fra i quattro semifinalisti del torneo: Hero, Ryan, Gatson e Claudio Castagnoli. Il 9 ottobre 2010, a The Curse of Guerrilla Island, Hero viene battuto dal suo compagno dei Kings of Wrestling Castagnoli che vince il titolo. Tuttavia, i due rimangono amici e sfidano El Generico e Paul London per il PWG Tag Team Titles ma non riescono a vincere. I due partecipano anche all'edizione 2011 del DDT 4 tournament, battendo i Cutler Brothers al primo turno ma perdendo contro Akira Tozawa e Kevin Steen in semifinale, vengono eliminati. Il 27 maggio, i due Kings of Wrestling si sfidano per il titolo, ma a prevalere \u00e8 Castagnoli. Finalmente, i due vincono il PWG World Tag Team Championship alla Battle of Los Angeles 2011, battendo gli Young Bucks. Nel dicembre 2011, dopo aver perso i titoli, Hero lascia la PWG.\nRing of Honor (2005\u20132011).\nHero debutta nella Ring of Honor nel 2005, durante la rivalit\u00e0 fra CZW e ROH. Inizia a sfidare Bryan Danielson per il ROH World Championship. Il 14 gennaio 2006, perde il match. Hero e Necro Butcher iniziano ad interferire nei match della ROH, sfavorendo i suoi wrestlers. Curioso notare che in ROH era un Heel mentre in CZW un Face. Il 25 febbraio, tutto lo spogliatoio della CZW invade quello della ROH, prima di essere cacciato da Samoa Joe. La rivalit\u00e0 culmina l'11 marzo quando la CZW invade letteralmente la ROH interrompendo Samoa Joe e BJ Whitmer durante un loro match e distruggendo il ring. A ROH Best in the World 2005, Hero e Butcher assalgono Adam Pearce e il compagno di Hero, Claudio Castagnoli, effettua un Turn Face salvando Pearce. La settimana seguente, Hero e Necro attaccano Jim Cornette, BJ Whitmer e Pearce. Samoa Joe, infuriatissimo, dichiara guerra aperta alla CZW. Si arriva alla sfida, il 22 aprile al centesimo show della ROH, dove il Team CZW (Hero, Butcher e Super Dragon) batte il Team ROH (Joe, Whitmer e Pearce grazie anche all'aiuto di Castagnoli, che attacca Samoa Joe effettuando un nuovo Turn Heel. La sfida successiva avviene alle regole estreme della CZW in un 5 on 5 Cage of Death. Nonostante l'uomo di punta della ROH, Bryan Danielson, avesse attaccato Samoa Joe per dei problemi inerenti al titolo della ROH, quest'ultima riesce a vincere quando Homicide schiena Nate Webb. La sera successiva, la ROH si autoproclama vincitrice della guerra. Nonostante fosse stato bandito dalla ROH dopo la sconfitta, Hero invade ancora la promotion, battendo anche Colt Cabana e, successivamente, fa squadra con Claudio Castagnoli e Chad Collyer battendo Robbie Brookside, Colt Cabana e Nigel McGuinness. Nell'agosto 2006, Hero e Castagnoli rubano le cinture di coppia della ROH ai campioni in carica, ovvero Austin Aries e Roderick Strong. A Glory By Honor V, i Kings of Wrestling battono Aries e Strong e vincono ufficialmente le cinture di coppia. A causa di ci\u00f2, la ROH \u00e8 costretta a mettere sotto contratto Hero, essendo egli un campione. Tuttavia, a Dethroned, il loro regno da campioni finisce, quando a sottrargli le cinture sono Christopher Daniels ed Evan Bourne.\nIl 22 dicembre, a International Challenge, Larry Sweeney fa il suo debutto come manager di Hero e Castagnoli e i due battono i Briscoe Brothers. La notte dopo, a Final Battle 2006, perdono per\u00f2 il rematch contro i Briscoe. Dopo il match, viene annunciata la firma di Castagnoli e Hero stringe la mano al suo compagno e se ne va con Sweeney, dicendo che il 2007 sarebbe stato l'anno della rinascita di Chris. Hero, nonostante se la cavasse abbastanza bene anche in singolo, non ebbe il successo sperato e lott\u00f2 in una rivalit\u00e0 con Nigel McGuinness. Sweeney forma cos\u00ec la Sweet N' Sour stable, formata da Hero, Sweeney, Tank Toland, Bobby Dempsey e Sara Del Rey. Con Sara, crea il titolo Undisputed Intergender Tag Team Championship, che non viene per\u00f2 riconosciuto dalla ROH. Sfida varie volte Homicide per il titolo della ROH. Dopo il licenziamento di Castagnoli dalla WWE, ritornano i Kings of Wrestling che per\u00f2 non riescono a conquistare le cinture di coppia.\nAl Survival of the Fittest 2007, Hero sconfigge Austin Aries, Roderick Strong, Claudio Castagnoli, Rocky Romero e Human Tornado vincendo il torneo. Come premio, riceve una shot al titolo ROH, detenuto da Nigel McGuinness. Il match ha luogo a Glory By Honor VI, dove inizialmente Hero sottomette Nigel, ma il match viene fatto ripartire quando l'arbitro si accorge che McGuinness aveva toccato le corde. Subito dopo, Nigel intrappola Hero nella sua presa di sottomissione e lo obbliga a cedere. Il 27 giugno 2008, Hero batte il campione della Full Impact Pro, Roderick Strong in un match senza titolo in palio grazie all'aiuto di Larry Sweeney. La sera dopo, batte anche Pelle Primeau grazie all'aiuto di Sara Del Rey e nonostante Brent Albright avesse provato a farlo perdere. Il 26 luglio, Hero in coppia con Go Shiozaki vengono sconfitti da Naomichi Marufuji e Roderick Strong quanto quest'ultimo schiena Hero dopo un Cradle Backbreaker. Sul finire del 2008, Hero adotta una nuova manovra finale, un Rolling Elbow, in onore di Sweeney che lascia la ROH nel 2009. L'8 maggio 2009, non riesce a conquistare il titolo ROH poich\u00e9 viene sconfitto dal campione Jerry Lynn. Il 25 luglio 2009, ottiene una grandissima vittoria, battendo l'ex WWF Lance Storm in un Grudge Match. Dopo ci\u00f2, ricomincia una rivalit\u00e0 con Eddie Kingston che si conclude a Final Battle 2009, quando Kingston batte Hero.\nAlla fine di Final Battle 2009, dopo che i Briscoe Brothers avevano sconfitto Davey Richards e Eddie Edwards per il titoli di coppia ROH, Hero e Castagnoli si riuniscono attaccando i Briscoe mentre posavano per le cinture. I due adottano Shane Hagadorn e Sara Del Rey come manager e sconfiggono i Briscoe il 3 aprile 2010 a The Big Bang! vincendo i ROH World Tag Team Championship per la seconda volta. A Death Before Dishonor VIII, il 19 giugno, difendono i titoli contro i Briscoe in un No DQ Match. A luglio, la ROH annuncia il ritorno della Tag Wars, dove 12 tag teams si affrontano in tre blocchi a torneo per determinare i tre teams che andranno a sfidare i Kings of Wrestling per i ROH Tag Team Championships in un Ultimate Endurance Match. Il 28 agosto, Hero e Castagnoli battono i Dark City Fight Club (Jon David e Kory Chavis), The All Night Express (Kenny King e Rhett Titus) e i Briscoe Brothers, vincendo la Tag Wars e mantenendo i ROH World Tag Team Championships. Il 2 settembre, viene annunciato il prolungamento di contratto della ROH per Hero. A Final Battle 2010, i Kings of Wrestling terminano il loro feud con i Briscoe quando Jay, Mark e il loro padre Mike Briscoe, battono Hero, Castagnoli e Shane Hagadorn in un 6-man tag team match.\nIl 4 gennaio 2011, Hero e Castagnoli diventano i campioni di coppia ROH con il regno pi\u00f9 longevo battendo il precedente record dei Briscoe di 275 giorni. L'11 settembre 2010, i Kings of Wrestling battono Charlie Haas e Shelton Benjamin a Glory By Honor IX. A SoCal Showdown II, per\u00f2, il The World Greatest's Tag Team vince il rematch. Il 26 febbraio, i Kings of Wrestling battono Kenny King e Rhett Titus mantenendo i titoli di coppia. Il 1\u00ba aprile, a Honor Takes Center Stage, i Kings of Wrestling perdono i titoli di coppia contro Haas e Benjamin fermando il contatore regni a 363 giorni. Il 7 maggio, Hero perde anche il match valido per il titolo ROH contro Eddie Edwards. Nel rematch valido per le cinture di coppia, i Kings of Wrestling non riescono a trionfare. Questa sar\u00e0 l'ultima apparizione del team poich\u00e9 Castagnoli rifirma con la WWE nel dicembre 2011. A Gennaio 2012, ha un'ultima rivalit\u00e0 con Roderick Strong, ma perde sia da lui, sia dal suo compagno Michael Elgin.\nFlorida Championship Wrestling (2011\u20132012).\nA febbraio 2012, Spradlin firma un contratto di sviluppo con la WWE e viene spedito in Florida Championship Wrestling per allenarsi meglio e assume il ring name di Kassius Ohno. Debutta ufficialmente in FCW il 23 febbraio, dove sconfigge per KO tecnico Xavier Woods. Il 2 marzo, al Kissimmee Show, subisce la prima sconfitta in un Triple Threat match che viene vinto da Antonio Cesaro. Il match comprendeva anche Bo Dallas. Il giorno seguente, perde un altro Triple Threat match in favore di Dallas, ma questa volta il secondo avversario era Damien Sandow. Nei tapings del 15 marzo, batte in singolo Benicio Salazar ma la settimana seguente, subisce anche la sua prima sconfitta da singolo per mano di Bo Dallas. Al Tampa Show del 29 marzo, vince un Triple Threat contro Jiro e Rick Victor. Nei tapings del 4 aprile, non riesce a vincere il titolo FCW poich\u00e9 perde contro il campione Seth Rollins. Il giorno dopo, fa coppia con Eli Cottonwood in un Fatal 4-Way Tag vinto da Jason Jordan e Richie Steamboat. Al Tampa Show del 12 aprile, Ohno perde un 10-man Tag team match in squadra con Antonio Cesaro, Big E Langston, Leo Kruger e Brad Maddox contro Bo Rotundo, CJ Parker, Mike Dalton, Richie Steamboat e Seth Rollins. Nei tapings del 26 aprile, partecipa ad un mini torneo per decretare il primo sfidante al titolo FCW: batte prima Antonio Cesaro per squalifica e, successivamente per\u00f2, perde contro Bo Dallas non ottenendo la title shot. Al Tampa Show del 3 maggio, batte Antonio Cesaro in uno Human Steel Cage match e, nei tapings del 24 maggio, batte Garrett Dylan. Il 7 giugno, perde il Fatal 4-Way valido per il titolo FCW in favore del campione Rollins e nella contesa c'erano anche Bo Dallas e Leo Kruger.\nWWE (2012\u20132013).\n\"NXT\" (2012\u20132013).\nNella puntata di \"NXT\" del 4 luglio, Ohno debutta sconfiggendo con la KO Mike Dalton. A fine match, tiene un promo dove dice che quando schianta a terra i suoi avversari, esclama \"OH NO!\". Combatte nuovamente l'8 agosto, sconfiggendo CJ Parker. Nella puntata del 22 agosto, Ohno sconfigge Jake Carter, ma a fine match viene attaccato da Richie Steamboat. Il 5 settembre, Ohno e Steamboat si affrontano, ma il match finisce dopo poco per squalifica, poich\u00e9 Ohno infila le dita negli occhi al suo avversario. Nella stessa puntata, nel backstage, discute animosamente con il padre di Steamboat, Ricky Steamboat. Il 12 settembre, appare nel backstage, dicendo di essere molto arrabbiato per come la gente non si renda conto della sua cattiveria e promette di far vedere a tutti di cosa \u00e8 capace. Come promesso, Ohno d\u00e0 sfogo alla sua rabbia nella sua \"Sparring Session\" dove distrugge gli avversari in pochissimo tempo. La prima vittima \u00e8 Oliver Grey che cede quasi subito ad una manovra di sottomissione, successivamente, Kassius prende il microfono e dice di voler dare un'altra possibilit\u00e0 a Grey. Una volta partito il rematch, Grey cede di nuovo dopo pochissimo tempo, ma a liberarlo arriva Richie Steamboat, che fa fuggire Ohno. La settimana successiva, Ohno perde un match contro il rivale Richie Steamboat nel main event della serata, e dopo il match lo attacca nuovamente chiudendolo nella sua manovra di sottomissione. Il 21 novembre, avrebbe dovuto combattere nel Main Event contro Baretta, ma quest'ultimo viene attaccato da Leo Kruger nel backstage e il suo posto viene preso da Richie Steamboat che sconfigge Ohno, chiudendo cos\u00ec la faida.\nDurante la prima puntata di NXT del 2013, Ohno fa coppia con Leo Kruger, sconfiggendo gli International Airstrike, qualificandosi per il torneo per decretare i primi detentori dell'NXT Tag Team Championship. Battono Alex Riley e Derrick Bateman al primo turno ma vengono poi eliminati da Adrian Neville e Oliver Grey. Il 10 aprile, affronta il veterano William Regal, con il quale aveva avuto diverse accese discussioni nelle settimane precedenti, perdendo l'incontro. Il 5 giugno ha l'opportunit\u00e0 di conquistare l'NXT Tag Team Championship detenuti dalla Wyatt Family (Luke Harper e Erick Rowan), insieme a Corey Graves, ma perdono l'incontro. Al suo ritorno perde per due volte di fila contro Luke Harper.\nL'8 novembre 2013, viene svincolato dalla WWE.\nRitorno nel circuito indipendente (2013\u20132016).\nChris Hero combatte il suo primo match fuori dalla WWE il 16 novembre 2013, sconfiggendo \"Hurricane\" Shane Helms in un evento della Pro Wrestling Syndicate. Il 17 novembre 2013 Hero partecipa all' PPV della Dragon Gate USA \"Freedom Fight\", dove viene sconfitto da Johnny Gargano per l'Open the Freedom Gate Championship. Il 20 dicembre Hero sfider\u00e0 Adam Cole per il PWG World Championship durante l'evento \"All Star Weekend\", ospitato dalla Pro Wrestling Guerrilla.\nChris Hero fa il suo ritorno in Ring of Honor il 14 dicembre 2013 a Final Battle, attaccando dopo la fine del main event il ROH World Champion Adam Cole e Matt Hardy. Nella puntata di ROH TV dell'11 gennaio 2014 Hero perde il suo match di ritorno contro Kevin Steen a causa di una distrazione da parte della Decade. Nella puntata del 15 febbraio Chris Hero e Michael Elgin sconfiggono Jay e Mark Briscoe e la coppia formata da Adam Cole e Matt Hardy in un triple threat tag team elimination match. Grazie allo schienamento decisivo di Hero ai danni di Cole, questi si candida come primo contendente al ROH World Championship.\nRitorno in WWE (2016\u20132020).\n\"NXT\" (2016\u20132019).\nNel dicembre del 2016 \u00e8 stato annunciato che Spradlin ha firmato con la WWE, venendo nuovamente collocato nel territorio di sviluppo di \"NXT\", adottando questa volta il ringname Kassius Ohno. Il suo ritorno ufficiale \u00e8 avvenuto il 5 gennaio 2017 quando ha avuto, durante un live event, un confronto con l'NXT Champion Shinsuke Nakamura. Ohno ha fatto il suo ritorno televisivo durante la puntata di \"NXT\" del 22 febbraio salvando No Way Jose da Bobby Roode; nella stessa puntata Ohno ha sconfitto Elias Samson, costringendolo ad abbandonare lo show. Nella puntata di \"NXT\" del 15 marzo Ohno ha affrontato Roode per l'NXT Championship ma \u00e8 stato sconfitto. Il 1\u00ba aprile, a , Ohno (il quale aveva preso il posto di No Way Jose), Roderick Strong, Tye Dillinger e Ruby Riot sono stati sconfitti dai SAnitY (Alexander Wolfe, Eric Young, Killian Dain e Nikki Cross). In seguito, Ohno ha iniziato una faida con Hideo Itami: dopo aver avuto un confronto, nella puntata di \"NXT\" del 7 giugno Ohno ha salvato Oney Lorcan dallo stesso Itami. Nella puntata di \"NXT\" del 21 giugno Ohno \u00e8 stato sconfitto da Aleister Black. Nella puntata di \"NXT\" del 26 luglio Ohno ha sconfitto Itami per squalifica. Nella puntata di \"NXT\" del 6 settembre Ohno ha sconfitto Itami in un No Disqualification match, chiudendo la faida. Nella puntata di \"NXT\" dell'8 novembre il General Manager di \"NXT\", William Regal, ha annunciato che Ohno avrebbe affrontato Lars Sullivan a . Il 18 novembre, in tale evento, Ohno \u00e8 stato sconfitto da Sullivan. Nella puntata di \"NXT\" del 6 dicembre Ohno \u00e8 stato sconfitto da Johnny Gargano, fallendo nell'opportunit\u00e0 di inserirsi in un Fatal 4-Way match per determinare il contendente n\u00ba1 all'NXT Championship di Andrade \"Cien\" Almas. Nella puntata di \"NXT\" del 10 gennaio 2018 Ohno ha sconfitto Raul Mendoza. Il 27 gennaio, a , Ohno \u00e8 stato sconfitto da Velveteen Dream. Nella puntata di \"NXT\" del 21 marzo Ohno \u00e8 stato sconfitto da Adam Cole. Nella puntata di \"NXT\" del 9 maggio Ohno \u00e8 stato sconfitto da Tommaso Ciampa. Nella puntata di \"NXT\" del 13 giugno Ohno \u00e8 stato sconfitto da EC3. Nella puntata di \"NXT\" del 18 luglio Ohno ha sconfitto il jobber Rick Ramirez. Il 17 novembre, a , Ohno \u00e8 stato sconfitto dal debuttante Matt Riddle in soli sette secondi. Il 26 gennaio 2019, a , Ohno \u00e8 stato sconfitto nuovamente da Matt Riddle.\n\"NXT UK\" (2019\u20132020).\nIl 22 febbraio 2019 Ohno \u00e8 passato al roster di \"NXT UK\". Nella puntata del 2 aprile 2020 Ohno ha partecipato ad una 20-man Battle Royal per determinare il contendente n\u00ba1 all'NXT United Kingdom Championship di Walter ma \u00e8 stato eliminato.\nIl 16 aprile 2020 \u00e8 stato licenziato.\nTitoli e riconoscimenti.\n1 \nRisultati nella \"Lucha de Apuestas\".\nRecord: 2-0"}
{"id": "3953639", "revid": "1573940", "url": "https://it.wikipedia.org/wiki?curid=3953639", "title": "Wild Spice", "text": "Wild Spice \u00e8 un brano musicale di Masami Okui pubblicato come singolo il 9 agosto 2006 dalla evolution. Il singolo \u00e8 arrivato alla ottantaduesima posizione nella classifica settimanale Oricon. Il brano \u00e8 stato utilizzato come sigla d'apertura per la serie televisiva anime \"Muteki! Kanban Musume\".\nTracce.\nDurata totale: 18:21"}
{"id": "3953643", "revid": "406085", "url": "https://it.wikipedia.org/wiki?curid=3953643", "title": "Aeroporto della Masuria di Szczytno", "text": ""}
{"id": "3953650", "revid": "406085", "url": "https://it.wikipedia.org/wiki?curid=3953650", "title": "Aeroporto della Masovia di Varsavia", "text": ""}
{"id": "3953651", "revid": "406085", "url": "https://it.wikipedia.org/wiki?curid=3953651", "title": "Aeroporto della Masovia", "text": ""}
{"id": "3953652", "revid": "1873017", "url": "https://it.wikipedia.org/wiki?curid=3953652", "title": "Stadler GTW", "text": "I GTW (acronimo dal tedesco \"Gelenktriebwagen\", automotrice articolata) sono una famiglia di automotrici ferroviarie articolate, prodotta dalla societ\u00e0 svizzera Stadler Rail.\nI treni sono a singolo piano ribassato, in numero di vetture varia tra due e quattro. L'unit\u00e0 di trazione, che utilizza la trasmissione elettrica, \u00e8 posta tra le vetture e pu\u00f2 essere alimentata da linea aerea, sistema diesel-elettrico . La velocit\u00e0 massima varia in base alla versione ed \u00e8 al pi\u00f9 di 140 km/h. Esistono versioni adatte a varie misure di scartamento.\nI primi esemplari furono prodotti nel 1995 per la Biel-T\u00e4uffelen-Ins-Bahn (BTI); si trattava di treni a 2 casse a trazione elettrica e scartamento metrico.\nVersioni.\n \nI GTW si distinguono principalmente in 4 sottogruppi di differente rodiggio. Tali sottogruppi sono indicati da un codice a 2 cifre separate da una barra, in cui la prima cifra indica il numero di assi motori, e la seconda il numero di assi totali, secondo l'uso svizzero. Esistono le seguenti versioni:\nInizialmente era prevista la sola versione 2/6, le versioni maggiori furono progettate successivamente."}
{"id": "3953653", "revid": "107316946", "url": "https://it.wikipedia.org/wiki?curid=3953653", "title": "Crisalide (disambigua)", "text": ""}
{"id": "3953655", "revid": "1573940", "url": "https://it.wikipedia.org/wiki?curid=3953655", "title": "Remote Viewing (Okui)", "text": "Remote Viewing \u00e8 un brano musicale di Masami Okui pubblicato come singolo il 26 gennaio 2007 dalla evolution. Il singolo \u00e8 arrivato alla novantaseiesima posizione nella classifica settimanale Oricon. Il brano \u00e8 stato utilizzato come sigla d'apertura per il videogioco \"Routes\".\nTracce.\nDurata totale: 17:41"}
{"id": "3953657", "revid": "1543377", "url": "https://it.wikipedia.org/wiki?curid=3953657", "title": "Ross Lynch", "text": "\u00c8 noto per il ruolo di protagonista nella serie televisiva \"Austin &amp; Ally\", nonch\u00e9 per essere stato il co-protagonista del film del 2013 \"Teen Beach Movie\" e del suo sequel \"Teen Beach 2\" e inoltre per aver interpretato Harvey Kinkle ne Le terrificanti avventure di Sabrina.\nOltre alla sua carriera televisiva e cinematografica, Ross dal 2009 al 2018 era la voce principale, chitarrista ritmico e compositore del gruppo musicale pop rock statunitense \"R5\". Dal 2018 ha formato il duo musicale \"The Driver Era\" con suo fratello maggiore, Rocky Lynch.\nBiografia.\nRoss Lynch \u00e8 nato a Littleton, in Colorado da Mark Lynch, un imprenditore, e Stormie Lynch. Ha quattro fratelli, Riker, Rocky, Ryland e Rydel. Derek e Julianne Hough sono suoi cugini di secondo grado. \u00c8 cresciuto nella sua citt\u00e0 natale, in Colorado, prima di trasferirsi a Los Angeles, in California, quando aveva dodici anni, per permettere al fratello maggiore Riker di lavorare nel mondo dello spettacolo. Ha origini irlandesi, inglesi e danesi.\nRoss \u00e8 stato educato in casa dalla quarta elementare. Sa suonare la chitarra, imparata a suonare da autodidatta, il basso, il pianoforte e la batteria. In California, Ross e i fratelli conobbero il batterista Ellington Ratliff con cui, in seguito, hanno formato gli R5.\nDal 2015 al 2017 ha avuto una relazione con Courtney Eaton.\nNel 2020 conferma di avere una relazione con l'attrice Jaz Sinclair.\nGli esordi.\nSi interessa al mondo dello spettacolo fin da piccolo, quando frequentava lezioni di ballo e organizzava spettacoli per la propria famiglia con i fratelli. \u00c8 apparso in diverse pubblicit\u00e0 e ha preso parte ad alcune campagne pubblicitarie negli Stati Uniti.\nQuando la sua famiglia si trasfer\u00ec a Los Angeles, nel 2007, ottenne i primi ruoli. Ha ballato per i \"The Rage Boyz Crew\", un gruppo fondato da una compagnia di danza del sud della California, con il quale ha partecipato al programma televisivo \"So You Think You Can Dance\", rimanendo in gara per undici puntate, fino alla finale. Nello stesso anno ha preso parte al video musicale \"Let It Rock\" per i Kidz Bop Kids ed \u00e8 apparso in spettacoli televisivi come \"Moises Rules\" su Disney XD. Appare con il fratello maggiore Riker Lynch nel video di \"Ordinary Girl\" di Hannah Montana, e in \"I'm Gonna Arrive\" di Selena Gomez.\nRoss interpret\u00f2 ruoli di supporto nel cortometraggio \"Grapple!\" del 2010 e in \"A Day as Holly's Kids\" del 2011.\nLa notoriet\u00e0.\nNel 2011 Lynch fu scritturato dalla Disney per apparire in una nuova serie televisiva dal titolo \"Austin &amp; Ally\", \ndove interpreta il ruolo del co-protagonista Austin Moon, un giovane cantante che con Ally Dawson, interpretata dall'attrice Laura Marano, dovr\u00e0 districarsi tra gli alti e i bassi del successo, dell'amicizia e dell'amore. Essa ha procurato una buona fama a Ross Lynch, tanto che nel 2014 il sito di informazione e spettacolo statunitense \"Just Jared\" lo ha inserito alla terza posizione della sua classifica \"Just Jared Jr's 25 Most Popular Actors of 2014\". Per questo ruolo ha vinto, tra gli altri, due Kids' Choice Awards come miglior attore televisivo.\nNel 2012 Lynch ottenne un ruolo nel film \"Teen Beach Movie\", diretto da Jeffrey Hornaday e presentato nell'estate del 2013. Egli interpreta Brady, il protagonista maschile del film, affiancato da Maia Mitchell. Il film ottiene un grande successo, diventando uno dei film prodotti per Disney Channel pi\u00f9 visti, con 13,5 milioni di spettatori negli Stati Uniti nella data di debutto. Nello stesso anno l'attore partecipa al film per la televisione \"\", un \"crossover\" natalizio tra le serie Austin &amp; Ally e Jessie.\nNel 2013 Ross Lynch presta la voce al personaggio Jack Russell/Werewolf by Night nella serie animata \"Ultimate Spider-Man\". L'anno seguente \u00e8 apparso in un cameo nel film \"Muppets 2 - Ricercati\", diretto da James Bobin, per poi riprendere i panni del protagonista di \"Teen Beach Movie\" partecipando alle riprese del suo sequel. Il film, dal titolo \"Teen Beach 2\", \u00e8 stato mandato in onda il 26 giugno 2015.\nNel 2016 \u00e8 protagonista del film \" Status Updates\", insieme a Courtney Eaton (ex ragazza) e Olivia Holt. \nLe riprese sono state girate a Vancouver.\nNel 2018 parte nuovamente per Vancouver per interpretare Harvey Kinkle nella serie TV Netflix Le terrificanti avventure di Sabrina. Qui incontra la sua attuale fidanzata Jaz Sinclair.\nCarriera musicale.\nRoss Lynch era voce principale, chitarrista e compositore del gruppo musicale pop rock e alternative rock statunitense R5.\nNella primavera del 2018 il gruppo si sciolse, allora Ross e il fratello maggiore Rocky Lynch decisero di formare un duo.\nGli inizi.\nLynch fond\u00f2 il gruppo musicale R5 nel 2009 con i fratelli Riker, Rydel e Rocky Lynch. Nato come progetto casalingo, fin da piccoli infatti organizzavano spettacoli per la famiglia, nello stesso anno entr\u00f2 a far parte del gruppo il batterista Ellington Ratliff.\nDopo la formazione, il gruppo realizz\u00f2 alcune cover e lavor\u00f2 sul suo primo EP per circa un anno, con Riker e Rocky che composero la maggior parte dei brani assieme al paroliere Mauli B. Intitolato \"Ready Set Rock\" e prodotto da E-Vega, esso fu pubblicato indipendentemente nel 2010, quando il gruppo inizi\u00f2 a esibirsi soprattutto nel sud della California.\nNel 2012 Lynch e la band annunciarono di aver firmato un contratto discografico con l'etichetta Hollywood Records e che stavano pianificano il loro primo tour nord americano nel periodo estivo, intitolato \"West Coast Tour\", seguito dall\"'East Coast Tour\" nel periodo autunnale.\nIl gruppo inizi\u00f2 a farsi notare nel 2013, quando pubblic\u00f2 un nuovo EP, \"Loud\", per il quale collabor\u00f2 con il produttore Emanuel Kiriakou e con Evan \"Kidd\" Bogart. Esso contiene brani scritti prevalentemente da Ross Lynch, tra cui il singolo omonimo \"Loud\", che riscontr\u00f2 un discreto successo nel mercato americano. L'EP, in meno di 24 ore, arriv\u00f2 in terza posizione nella classifica di vendite di iTunes, nella sezione pop, e settimo nella classifica generale, ottenendo buone recensioni. Per la promozione dell'EP gli R5 intrapresero un nuovo tour, chiamato \"Loud World Tour\". Esso ha previsto concerti in America, Europa e Oceania e li ha portati ad esibirsi negli Stati Uniti, in Canada, nel Regno Unito, in Francia e in Australia.\nIl successo con \"Louder\".\nDopo oltre un anno di lavoro, a settembre 2013 fu pubblicato l'album di debutto del gruppo, \"Louder\". Esso fu un passo avanti importante per il gruppo; debutt\u00f2 alla posizione 24 della classifica Billboard 200 e alla posizione 14 della Top Digital Downloads, riuscendo in seguito ad entrare nella top ten in 31 paesi e ottenendo recensioni generalmente positive. L'album ha scalato la classifica di iTunes fino alla seconda posizione ed \u00e8 stato classificato come \"Chart-topper\" nella lista degli album di iTunes di fine anno. Il disco \u00e8 stato anticipato dal singolo \"Loud\", gi\u00e0 estratto dall'omonimo EP nel mese di febbraio e successivamente dal singolo di lancio \"Pass Me By\", pubblicato nel mese di agosto. A dicembre dello stesso anno fu pubblicato il terzo singolo estratto dall'album, \"(I Can't) Forget About You\", che debutt\u00f2 alla posizione 47 della classifica Billboard Pop Digital Songs, con il relativo video, girato a Tokio, in Giappone. La canzone \"One Last Dance\" fu estratta come quarto singolo a maggio 2014. \"Louder\", nelle parole degli stessi R5, \u00e8 \"un album perfetto da suonare in auto nelle notti d'estate\". Tim Sendra di \"AllMusic\" ha definito Louder come \"una composizione forte, leggera e divertente. Nominati a cinque Radio Disney Music Awards, gli R5 ne vincono due nelle categorie \"Miglior Band\" e \"Show Stopper\" (per i concerti sold-out). Inoltre Ross Lynch riceve il premio \"Air Guitar\". \nPer promuovere l'album, il gruppo intraprese un tour mondiale tra Stati Uniti, Canada, Messico, Giappone, Australia, Israele e che presenta numerose tappe in Europa, tra cui una tappa in Italia ai Magazzini Generali di Milano. Durante il tour le telecamere di Vevo hanno seguito la band e hanno realizzato uno speciale in cinque puntate, intitolato \"R5 on R5\".\nA maggio 2014 la band pubblica un EP live intitolato \"Live in London\", che \u00e8 stato registrato durante uno dei concerti del \"Louder World Tour\" alla The O2 di Londra. Esso contiene 6 brani in versione live tra cui una collaborazione con il gruppo inglese The Vamps. Il 22 luglio il gruppo pubblic\u00f2 un nuovo EP, \"Heart Made Up on You\". Esso precede il secondo album della band, la cui pubblicazione \u00e8 prevista per la primavera 2015. Dall'EP \u00e8 stato estratto un singolo omonimo, \"Heart Made Up on You\". Rachel Ho di \"Musichel\" ha elogiato la band per aver creato \"un sound originale per gli R5\". Nello stesso periodo Lynch e il gruppo intraprendono un nuovo tour tra Nord e Sud America, \"R5: Live On Tour\", per la promozione del nuovo EP e partecipano come ospiti a una puntata della serie televisiva \"Violetta\", esibendosi con il singolo \"Heart Made Up on You\".\nRoss Lynch \u00e8 autore di diverse canzoni per gli R5; tra le pi\u00f9 note: \"Love Me Like That\", \"Loud\", \"Pass Me By\", \"Heart Made Up on You\" e \"Smile\".\nAltre attivit\u00e0.\nImpegno sociale.\nRoss Lynch ha aderito a molte iniziative benefiche e di solidariet\u00e0 fin dall'inizio della sua carriera. Nel 2012 ha preso parte con gli R5 al progetto \"Artists Against Bullying\", volto alla sensibilizzazione e alla raccolta fondi contro il fenomeno del bullismo. Ross ha partecipato, nell'ambito di questo progetto, all'incisione del singolo \"Stand Up (Make Some Noise)\", assieme ad altri artisti. Inoltre, con gli R5 e Office Depot Inc., azienda leader globale nel settore dei prodotti per la scuola e l'ufficio, ha preso parte all'iniziativa \"Gotta Get #INSPIR5D\", la quale ha visto Ross e il gruppo partecipare a incontri in alcune scuole statunitensi volti a sensibilizzare i giovani e a incoraggiare gli studenti a credere in se stessi e a non abbandonare le proprie ambizioni.\nInoltre, Ross Lynch sostiene le associazioni \"Water.org\", che ha l'obiettivo di facilitare l'accesso all'acqua potabile alle comunit\u00e0 pi\u00f9 povere dell'Africa, dell'Asia meridionale e dell'America centrale e di fornire a esse cure sanitarie, e \"No Kid Hungry\", che si occupa di fornire ai bambini disagiati il cibo di cui necessitano.\nNel 2014 Ross ha partecipato all'evento \"Stars and Strikes Charity\" sostenendo l'associazione \"A Place Called Home\" (APCH). Il 25 gennaio 2015 Ross e altri due membri degli R5 hanno preso parte alla \"Luc Robitailles Celebrity Shootout at Sundance\" partecipando ad una partita di hockey per beneficenza, mentre il 22 febbraio ha partecipato ad un incontro con alcuni bambini con malattie croniche e terminali e le loro famiglie, tenendo un piccolo concerto acustico al Walt Disney World di Orlando.\nPubblicit\u00e0.\nRoss Lynch \u00e8 stato testimonial negli Stati Uniti della linea \"Danimals\" della compagnia francese Danone. Egli \u00e8 apparso in quattro spot televisivi con l'attrice Bella Thorne nel biennio 2013-2014. Inoltre, \u00e8 apparso assieme agli R5 in due spot pubblicitari nell'ambito di una campagna promozionale della Topps Company. I due spot, Keep On Rocking e Rock That Rock, sono andati in onda negli Stati Uniti nel corso del 2014 e hanno visto la band partecipare con un brano composto appositamente, intitolato \"Rock That Rock\".\nTourn\u00e9e.\nTra il 2009 e il 2011, prima che firmasse l'attuale contratto discografico con la Hollywood Records, Ross Lynch si \u00e8 esibito assieme agli R5 soprattutto in California, come a Los Angeles, alla Orange County Fair, alla San Diego County Fair, alla San Diego IndieFest e nel parco divertimenti Six Flags Magic Mountain. Dal 2012, dopo la firma con la Hollywood, Ross ha dato inizio alle sue tourn\u00e9e ufficiali con la band. I primi due tour si sono svolti nel solo Nord America, fra Stati Uniti e Canada, mentre a partire dal terzo cominciarono a essere tour mondiali.\nDoppiatori italiani.\nNelle versioni in italiano dei suoi film, Ross Lynch \u00e8 stato doppiato da:"}
{"id": "3953662", "revid": "119753712", "url": "https://it.wikipedia.org/wiki?curid=3953662", "title": "Copa de Oro 1995", "text": "La Copa de Oro 1995 \u00e8 stata la seconda edizione del trofeo, ed \u00e8 stata vinta dal Cruzeiro.\nFormula.\nA qualificarsi sono i club vincitori di Coppa CONMEBOL e Copa Master de Supercopa; le 2 squadre si affrontano in finale, con gare di andata e ritorno."}
{"id": "3953671", "revid": "228587", "url": "https://it.wikipedia.org/wiki?curid=3953671", "title": "It's My Life (Masami Okui)", "text": "It's My Life \u00e8 un brano musicale di Masami Okui pubblicato come singolo il 4 luglio 2007 dalla evolution. Il singolo non \u00e8 riuscito ad entrare nella classifica settimanale Oricon."}
{"id": "3953684", "revid": "110157", "url": "https://it.wikipedia.org/wiki?curid=3953684", "title": "S-mode 3", "text": "S-mode #3 \u00e8 il terzo greatest hits della cantante giapponese Masami Okui pubblicato il 23 febbraio 2005 dalla Starchild. L'album ha raggiunto la settantaseiesima posizione della classifica degli album pi\u00f9 venduti in Giappone, vendendo 4.739 copie."}
{"id": "3953687", "revid": "110157", "url": "https://it.wikipedia.org/wiki?curid=3953687", "title": "God Speed", "text": "God Speed \u00e8 l'undicesimo album studio della cantante giapponese Masami Okui pubblicato il 24 febbraio 2006 dalla evolution. L'album ha raggiunto la centoundicesima posizione della classifica degli album pi\u00f9 venduti in Giappone, vendendo circa 2000 copie."}
{"id": "3953689", "revid": "2033069", "url": "https://it.wikipedia.org/wiki?curid=3953689", "title": "Spy Game (serie televisiva)", "text": "Spy Game \u00e8 una serie televisiva statunitense in 13 episodi di cui 9 trasmessi per la prima volta nel corso di una sola stagione nel 1997. \u00c8 una serie di spionaggio creata dai fratelli Sam Raimi e Ivan Raimi.\nTrama.\nCash Lorne, un ex agente segreto, accetta con riluttanza di tornare in servizio per una agenzia governativa segreta. Dopo il crollo dell'ex Unione Sovietica e il ridimensionamento delle agenzie di intelligence internazionali in tutto il mondo, la riduzione della domanda per spie altamente qualificate ha creato un surplus di agenti indipendenti che eseguono operazioni oltre il limite della legalit\u00e0. L'agenzia per cui lavora Cash \u00e8 chiamata a sorvegliare tutte queste spie \"freelance\".\nCash \u00e8 un agente \"vecchia scuola\" che si adatta alle situazioni facendo affidamento sulla sua intelligenza e sui suoi pugni, piuttosto che sugli ultimi gadget high-tech. Questo a volte lo mette in contrasto con la sua partner, Max Londra (interpretata da Allison Smith). Nonostante l'attrito iniziale, i due rapidamente stabiliscono un rapporto collaborativo (con susseguenti risvolti romantici). Alcuni tratti umoristici della serie sono generati proprio dalla riluttanza di Lorne ad utilizzare le moderne apparecchiature, cos\u00ec come da alcune rivelazioni sul suo passato e dalla sua profonda ragnatela di conoscenze negli alti livelli. Nel primo episodio, ad esempio, Lorne chiama il presidente, che \u00e8 un suo amico personale, e ottiene un avanzamento ad un livello di sicurezza superiore a quello del suo capo nell'agenzia. Nella serie sono presenti diversi riferimenti alle serie di spionaggio degli anni 60, come per esempio \"Agente speciale\" e \"Organizzazione U.N.C.L.E.\". il primo episodio \u00e8 caratterizzato da numerosi camei degli attori protagonisti di queste serie (tra cui Patrick Macnee e Robert Culp).\nProduzione.\nLa serie, ideata da Sam Raimi e Ivan Raimi, fu prodotta da MCA Television e McNamara Paper Production e girata a Los Angeles in California. Le musiche furono composte da Christophe Beck. in patria, durante la prima visione TV, la serie fu annullata dopo nove dei 13 episodi totali.\nSceneggiatori.\nTra gli sceneggiatori della serie sono accreditati:\nDistribuzione.\nLa serie fu trasmessa negli Stati Uniti dal 3 marzo 1997 al 12 luglio 1997 sulla rete televisiva ABC. In Italia \u00e8 stata trasmessa su RaiDue con il titolo \"Spy Game\".\nAlcune delle uscite internazionali sono state:"}
{"id": "3953691", "revid": "1573940", "url": "https://it.wikipedia.org/wiki?curid=3953691", "title": "Evolution (Masami Okui)", "text": "Evolution \u00e8 il dodicesimo album studio della cantante giapponese Masami Okui pubblicato il 4 ottobre 2006 dalla evolution. L'album ha raggiunto la sessantesima posizione della classifica degli album pi\u00f9 venduti in Giappone, vendendo circa 3000 copie."}
{"id": "3953697", "revid": "104458", "url": "https://it.wikipedia.org/wiki?curid=3953697", "title": "Storie di San Giovanni Battista", "text": ""}
{"id": "3953698", "revid": "110157", "url": "https://it.wikipedia.org/wiki?curid=3953698", "title": "Masami Life", "text": "Masami Life \u00e8 il tredicesimo album studio della cantante giapponese Masami Okui pubblicato il 3 ottobre 2007 dalla evolution. L'album ha raggiunto la centodecima posizione della classifica degli album pi\u00f9 venduti in Giappone, vendendo circa 2500 copie."}
{"id": "3953702", "revid": "606785", "url": "https://it.wikipedia.org/wiki?curid=3953702", "title": "Savognino", "text": ""}
{"id": "3953703", "revid": "106908", "url": "https://it.wikipedia.org/wiki?curid=3953703", "title": "Copa de Oro 1996", "text": "La Copa de Oro 1996 \u00e8 stata la terza e ultima edizione del trofeo, ed \u00e8 stata vinta dal Flamengo.\nFormula.\nI club qualificati sono i vincitori delle competizioni CONMEBOL del 1995-1996, pi\u00f9 il Flamengo, secondo classificato in Supercoppa Sudamericana 1995, che partecipa in luogo dell'Independiente, vincitore della competizione. Le 4 squadre si affrontano in un torneo a eliminazione diretta, con semifinali e finale in gara unica. Tutti gli incontri si svolgono a Manaus."}
{"id": "3953713", "revid": "117389271", "url": "https://it.wikipedia.org/wiki?curid=3953713", "title": "Eugenio Manni", "text": "Biografia.\nLaureato in lettere all'Universit\u00e0 di Torino, si specializz\u00f2 alla fine degli anni quaranta in storia antica, in particolare all'epoca greca e romana, e della storia di Sicilia nel periodo antecedente alle due epoche.\nDapprima insegnante di liceo, dal 1950 fino al termine della sua attivit\u00e0 fu docente di storia antica all'Universit\u00e0 di Palermo. Nel capoluogo siciliano fond\u00f2 la rivista \"Kokalos. Studi pubblicati dall'Istituto di storia antica dell'Universit\u00e0 di Palermo\" (1955), il Centro siciliano di studi storico-archeologici \"Biagio Pace\" (1957) e l'Istituto siciliano per la storia antica (1968).\nFu autore di numerose pubblicazioni, delle quali si ricordano principalmente \"Per la storia dei municipii fino alla guerra sociale\" del 1947, e \"Geografia fisica e politica della Sicilia antica\" del 1981."}
{"id": "3953721", "revid": "108847239", "url": "https://it.wikipedia.org/wiki?curid=3953721", "title": "Bisolfito di potassio", "text": "Il bisolfito di potassio, o idrogenosolfito di potassio, \u00e8 un composto chimico inorganico con formula KHSO3. Rappresenta il sale di potassio dello ione bisolfito. A temperatura ambiente si presenta come una polvere bianca che emana odore acre di anidride solforosa. Solubile in acqua ed insolubile in alcool.\nPropriet\u00e0 chimiche.\n\u00c8 un composto instabile: nell'aria reagisce facilmente con l'ossigeno per formare solfato di potassio. \u00c8 un debole agente riducente, come l'anidride solforosa, i solfiti e qualsiasi composto che abbia lo zolfo in stato di ossidazione +4. Ha un'elevata solubilit\u00e0 in acqua, formando una soluzione chiara e trasparente.\nProduzione.\nIl bisolfito di potassio viene solitamente preparato facendo reagire biossido di zolfo con una soluzione contenente idrossido di potassio, nella seguente reazione:\nApplicazioni.\nUso come additivo.\nIl bisolfito di potassio trova impiego come additivo alimentare nell'industria alimentare, sotto la denominazione E228. \u00c8 adoperato come agente sterilizzante nella produzione di vino e bevande alcooliche, nella concentrazione massima di 1 g/l. Pu\u00f2 essere anche aggiunto alle conserve di frutta come antiossidante e conservante. Inoltre, il bisolfito di potassio viene a volte immesso in una variet\u00e0 di altri alimenti come l'amido, il sago, l'orzo perlato, i derivati delle patate, i legumi e la frutta secca, le noci, la carne e il pesce.\nEffetti collaterali.\nLa sua DGA \u00e8 di 0,7\u00a0mg per kg di peso corporeo. Al di sotto di tale dose, non sembra presentare effetti negativi sulla salute, essendo trasformato in solfato dal fegato ed escreto nell'urina dopo l'assunzione. Un eccessivo consumo di bisolfito di potassio pu\u00f2 portare mal di testa, emicrania e nausea, e degradare acido folico e vitamine del gruppo B.\nAltri utilizzi.\nNell'industria chimica viene talvolta sfruttato come riducente. In fotografia viene spesso adoperato come agente legante.\nin tessitura viene usato nel candeggio dei tessuti di lana, e nella stampa per la preparazione di riserve bianche sotto placcaggio di combinazioni naftoliche."}
{"id": "3953724", "revid": "459531", "url": "https://it.wikipedia.org/wiki?curid=3953724", "title": "Centuripae", "text": ""}
{"id": "3953726", "revid": "1924342", "url": "https://it.wikipedia.org/wiki?curid=3953726", "title": "TRL Awards 2012", "text": "Gli MTV TRL Awards 2012 sono stati trasmessi, in diretta televisiva su MTV, il 5 maggio 2012 da piazzale Michelangelo a Firenze dalle ore 21:10.\nIl successo di questa edizione \u00e8 stato evidente, date le oltre 25 000 presenze contate al Piazzale Michelangelo, bissando quindi il successo della precedente edizione fiorentina e aprendo le porte a un'eventuale terza edizione consecutiva nel capoluogo toscano, che tuttavia non avr\u00e0 luogo a causa della chiusura della manifestazione e della sua sostituzione con gli MTV Awards.\nLe votazioni sono state aperte sul sito della rete e sull'applicazione iMTV il 22 marzo e sono state chiuse alle 17:00 del 4 maggio; a differenza dell'edizione precedente a questa, i nominati in ciascuna categoria retrocedono a 5, anzich\u00e9 10. Questa \u00e8 stata la settima e ultima edizione dei \"TRL Awards\" ed \u00e8 stata condotta da Valentina Correani e dal gruppo hip hop Club Dogo.\nA seguito della cancellazione dello show in versione pomeridiana, da questa edizione il premio \"TRL History\" viene sostituito dal nuovo \"MTV History\".\nSigla e basi strumentali.\nLa sigla introduttiva scelta per quest'anno \u00e8 la base strumentale del successo dei Power Francers \"Pompo nelle casse\". Il motivo \u00e8 stato anche riutilizzato in tutti i bumper sia prima dell'inizio, sia dopo la fine della pubblicit\u00e0. Per l'occasione, poich\u00e9 presenti all'evento, il gruppo ha anche riadattato il testo del loro singolo proponendolo come sigla di apertura per questa edizione dei premi.\nDurante l'ingresso sul palco degli ospiti incaricati di consegnare i vari premi, le basi musicali utilizzate sono state estratte da due produzioni di Roofio dei Two Fingerz per l'artista hip hop emergente Fedez. Le canzoni da cui sono state estratte sono: \"Bella vita\" e \"Una cosa sola\", entrambe dall'album indipendente \"Il mio primo disco da venduto\" di Fedez."}
{"id": "3953736", "revid": "648716", "url": "https://it.wikipedia.org/wiki?curid=3953736", "title": "Autotreno ST ATR.120", "text": "L'autotreno ATR.120 di Sistemi Territoriali \u00e8 un autotreno per il servizio regionale costruito dalla Stadler Rail e appartenente alla famiglia GTW 4/12.\nSi tratta di una serie di autotreni a 4 casse, utilizzati sulla linea sociale Adria\u2013Mestre. Vennero progettati come versione a grande capacit\u00e0 degli ATR 110 a 2 casse."}
{"id": "3953743", "revid": "606039", "url": "https://it.wikipedia.org/wiki?curid=3953743", "title": "Ian F.B. Common", "text": ""}
{"id": "3953751", "revid": "585241", "url": "https://it.wikipedia.org/wiki?curid=3953751", "title": "Rabbi Ishmael", "text": "Insegnamenti.\nGli insegnamenti di Ishmael erano offerti per promuovere la pace e buona volont\u00e0 tra tutti. \"Sii indulgente con la testa canuta\", diceva, \"e gentile con quella corvina [il giovane]; e incontra ogni persona con atteggiamento amichevole\" (\"Pirkei Avot\", iii. 12).\nPraticava quello che insegnava. Agiva con considerazione anche con gli estranei e, quando un gentile lo salutava, lui rispondeva cortesemente: \"La tua ricompensa \u00e8 stata preannunciata\"; quando qualcun altro le offendeva, lui ripeteva con calma: \"La tua ricompensa \u00e8 stata preannunciata.\" Questa apparente inconsistenza stupiva i suoi discepoli, per cui Ishmael spieg\u00f2 citando \"Genesi \": \"Maledetto sia chiunque ti maledice, benedetto sia chiunque ti benedice!\" (\"Talmud di Gerusalemme, Berakhot\", viii. 12a; Gen. R. lxvi. 6).\nIshmael agiva paternamente con i poveri e indigenti, specialmente con le donne nubili povere e malridotte, che lui faceva vestire con eleganza dando loro i mezzi necessari per potersi accasare (\"Nedarim\", ix. 10; 66a).\nMetodologia.\nIshmael svilupp\u00f2 gradualmente un sistema di esegesi halakhica che, mentre andava in parallelo con quella di Rabbi Akiva, si afferma che fosse pi\u00f9 logica. Infatti Ishmael stabil\u00ec dei principi di metodo logico coi quali si poteva dedurre una legge estraendola da altre leggi e importanti decisioni fondati sulla semplice fraseologia delle Sacre Scritture. Come Rabbi Akiva, anche Ishmael diede avvio ad un vasto campo di ragionamenti induttivi halakhici ma, al contrario di Akiva, Ishmael richiedeva diversamente pi\u00f9 di un semplice punto o lettera come base di importanti decisioni (\"Sanhedrin\", 51b).\nIshmael era convinto che la Torah fosse stata data nella lingua dell'Uomo (\"Yerushalmi Yevamot\", viii. 8d; \"Yerushalmi Nedarim\", i. 36c) e che quindi una parola/sillaba che poteva apparire pleonastica non poteva esser presa come base per nuove deduzioni. Discutendo un caso suppositivo con Akiva, una volta esclam\u00f2: \"Vorrai tu forse decretare morte al rogo sulla base di una singola lettera?\" (\"Sanhedrin\", 51b). Il senso letterale (semplice, chiaro) del testo biblico, a prescindere delle sue figure verbali, era da lui considerata l'unica guida sicura.\nRegole ermeneutiche.\nPer sostenere tali sue opinioni e dirigerle verso la direzione voluta, Ishamel formalizz\u00f2 una serie di 13 regole ermeneutiche dalle quali l'Halakhah era derivata dalla Torah. Quale base di queste regole, prese le sette regole di Hillel il Vecchio e su di loro costru\u00ec il proprio sistema, che elabor\u00f2 e rafforz\u00f2 illustrandolo con esempi presi dalla Scritture. Tali regole furono adottate universalmente dai suoi successori, i \"Tannaim\", e anche dagli \"Amoraim\" seguenti, sebbene a volte lui stesso fosse costretto a deviarne.\nIshmael pose anche le fondamenta della \"Midrash Halakhah\" per il Libro dell'Esodo, la Mekhilta; come anche una considerevole parte di una midrash simile, la Sifre del Libro dei Numeri, sembra l'abbia scritta lui o i suoi discepoli, ed \u00e8 nota come \"Debe R. Ishmael\". Si suppone inoltre che sia stato tra i martiri della Fortezza di Betar"}
{"id": "3953754", "revid": "726373", "url": "https://it.wikipedia.org/wiki?curid=3953754", "title": "Piers Morgan On...", "text": "Piers Morgan On... \u00e8 un programma televisivo inglese presentato dal giornalista Piers Morgan.\nSotto forma di reportage, \u00e8 un reality show di informazione su viaggi e localit\u00e0 visitate dall'ideatore della serie. Nel corso delle tre stagioni, Morgan ha visitato tra le altre: Dubai, Monte Carlo, Hollywood, Las Vegas, Marbella e Shanghai.\nOspiti.\nNei suoi viaggi il giornalista ha incontrato varie celebrit\u00e0, i quali, o in cameo o sotto intervista, hanno partecipato ad alcuni episodi del programma."}
{"id": "3953760", "revid": "104458", "url": "https://it.wikipedia.org/wiki?curid=3953760", "title": "Snow cart", "text": ""}
{"id": "3953766", "revid": "717966", "url": "https://it.wikipedia.org/wiki?curid=3953766", "title": "Rabbi Yishmael", "text": ""}
{"id": "3953773", "revid": "38120", "url": "https://it.wikipedia.org/wiki?curid=3953773", "title": "Putto con tamburello", "text": "Il Putto con tamburello \u00e8 un'opera bronzea con resti di doratura (h. 36\u00a0cm) di Donatello, databile al 1429 e conservata nel Bode-Museum a Berlino. Proviene dal coronamento del fonte battesimale del battistero di Siena.\nStoria.\nIl putto \u00e8 uno dei cinque che coronava il fonte battesimale senese, terzo ad essere realizzato da Donatello, oltre a un quarto che probabilmente fu scartato e mai messo in opera, oggi al Bargello (\"Putto danzante\"). Questi puttini ebbero un importante ruolo nella storia dell'arte, poich\u00e9 segnarono l'ingresso di questo soggetto nella statuaria a tutto tondo e anticiparono inoltre i nudi scultorei come il celebre \"David\".\nDescrizione e stile.\nIl putto ha un movimento sciolto e spigliato, con un pionieristico movimento a serpentina destinato ad avere tanto successo nel Cinquecento. La posa bada bene a bilanciare gli arti e la loro posizione, secondo le regole classiche del contrapposto, e genera un'ininterrotta torsione che anima l'intera figura, dai piedi, alla testa, alle mani sollevate nel suonare lo strumento. La figura sta su una conchiglia bombata e tale difficile appoggio sembra animare il fanciullo, alla ricerca di un equilibrio."}
{"id": "3953775", "revid": "281779", "url": "https://it.wikipedia.org/wiki?curid=3953775", "title": "Benedetto Scafi", "text": " Fu autore del volume \"Notizie storiche di Santopadre\" del 1871.\nBiografia.\nEra discendente da una nobile famiglia di Santopadre, gi\u00e0 presente in loco dal 1436, quando un antenato faceva il Magistrato. Studi\u00f2 prima al Tulliano di Arpino, poi presso il seminario di Sora, e infine si trasfer\u00ec a Roma per studiare diritto canonico. Nel 1829 fu ordinato sacerdote e gli fu affidata la responsabilit\u00e0 della chiesa di San Folco a Santopadre. \nEra di idee liberali, tanto che lo stesso Garibaldi gli invi\u00f2 una lettera di ringraziamento per avergli inviato del denaro per gli insorti polacchi il 28 giugno 1863. Di questa lettera si parla nel numero 188 in data 11 luglio 1863 de \"Il Popolo d'Italia\": \"Al sacerdote Benedetto Scafi Santopadre, Caprera giugno 1863. Ricevetti il vostro denaro che far\u00f2 pervenire agli insorti polacchi. Abbiatevi intanto una parola di ringraziamento, se la brutta genia dei preti vi rassomigliasse, l'umanit\u00e0 non sarebbe abbrutite e noi saremmo a Roma. Vostro Giuseppe Garibaldi.\nDon Benedetto aveva supplicato il Papa di abbandonare il potere temporale. Il comune di Santopadre gli ha dedicato una via."}
{"id": "3953780", "revid": "298229", "url": "https://it.wikipedia.org/wiki?curid=3953780", "title": "Francesca Gentili", "text": "Carriera.\nLa carriera di Francesca Gentili inizia nel 2005 quando entra a far parte della squadra federale del Club Italia, con la quale disputa il campionato di Serie B1: con la nazionale Under-18 si aggiudica la medaglia di bronzo al campionato europeo 2007. Nella stagione 2007-08 passa all'Olimpia Teodora di Ravenna, sempre in Serie B1; con la nazionale Under-19 vince la medaglia d'oro al campionato europeo di categoria.\nNella stagione 2008-09 fa il suo esordio nella pallavolo professionista grazie all'ingaggio dell'Esperia Cremona Pallavolo, in Serie A2. La stagione successiva passa al Verona Volley Femminile, sempre in serie cadetta, dove resta per due annate.\nNella stagione 2011-12 viene ingaggiata dal Robur Tiboni Urbino Volley, in Serie A1, dove gioca per due campionati, per poi passare nella stagione 2013-14 nel Neruda Volley di Bronzolo, neopromosso in serie cadetta.\nNell'annata 2014-15 torna nuovamente in Serie B1 per vestire la maglia dell' di Bologna, dove resta per due stagioni: nella stessa categoria milita per l' nella stagione 2016-17, per il nella stagione 2017-18 e per l' in quella 2018-19.\nPer il campionato 2019-20 firma per il , in Serie A2."}
{"id": "3953781", "revid": "217830", "url": "https://it.wikipedia.org/wiki?curid=3953781", "title": "Gran Premio motociclistico degli USA 1988", "text": ""}
{"id": "3953784", "revid": "767487", "url": "https://it.wikipedia.org/wiki?curid=3953784", "title": "God of Cookery", "text": "God of Cookery (\"\u98df\u795e\") \u00e8 un film del 1996 diretto da Stephen Chow e Lik-Chi Lee.\nTrama.\nUn brillante chef (\"The God of Cookery\") perde il suo titolo quando uno chef rivale e geloso lo accusa di imbrogliare e lo umilia in pubblico: da qui inizier\u00e0 la lenta risalita del protagonista per sfidare il suo concorrente e provare al mondo chi sia il vero maestro della gastronomia."}
{"id": "3953787", "revid": "247222", "url": "https://it.wikipedia.org/wiki?curid=3953787", "title": "Mati\u00e8re Grise", "text": ""}
{"id": "3953788", "revid": "629410", "url": "https://it.wikipedia.org/wiki?curid=3953788", "title": "John (musicista)", "text": ""}
{"id": "3953792", "revid": "47767", "url": "https://it.wikipedia.org/wiki?curid=3953792", "title": "Primo\u017e", "text": ""}
{"id": "3953793", "revid": "47767", "url": "https://it.wikipedia.org/wiki?curid=3953793", "title": "Primoz", "text": ""}
{"id": "3953794", "revid": "775504", "url": "https://it.wikipedia.org/wiki?curid=3953794", "title": "Jangnanseureon kiss", "text": "Jangnanseureon kiss (hang\u016dl: \uc7a5\ub09c\uc2a4\ub7f0 \ud0a4\uc2a4, lett. \"Bacio malizioso\"; titolo internazionale Playful Kiss, conosciuto anche come \"Mischievous Kiss\" o \"Naughty Kiss\"; latinizzazione riveduta: \"Jangnanseureon kiseu\") \u00e8 un serial televisivo sudcoreano trasmesso su MBC dal 1\u00ba settembre al 21 ottobre 2010. \u00c8 tratta dal manga giapponese \"Itazura na Kiss\" di Kaoru Tada.\nPer mostrare l'epilogo della vita dei due protagonisti, il 2 novembre 2010 sono stati caricati su YouTube sette episodi da dieci minuti, sottotitolati in inglese, giapponese, cinese e spagnolo. A dicembre 2012 il drama, rimontato per creare un film, \u00e8 stato distribuito esclusivamente nelle sale cinematografiche giapponesi, in coreano sottotitolato.\nTrama.\nUna ragazza del liceo, Oh Ha-ni, l'ultima nella classifica di rendimento della sua classe, si prende una cotta per uno degli studenti pi\u00f9 popolari dell'intera scuola, bravo in tutte le materie e negli sport: Baek Seung-jo. Ha-ni decide di confessargli i sentimenti che prova tramite una lettera d'amore, ma viene respinta dal ragazzo, che le dice davanti a tutti che lui odia le ragazze stupide. Intanto, la nuova casa della famiglia Oh crolla in seguito a un terremoto. La giovane e suo padre vanno a vivere da un amico d'infanzia dell'uomo, che risulta essere il padre di Seung-jo. La storia prosegue narrando i fatti che accadono ai due protagonisti a seguito di questa convivenza forzata, ma anche a tutti i personaggi secondari che li circondano."}
{"id": "3953795", "revid": "716632", "url": "https://it.wikipedia.org/wiki?curid=3953795", "title": "The God of Cookery", "text": ""}
{"id": "3953796", "revid": "38120", "url": "https://it.wikipedia.org/wiki?curid=3953796", "title": "Madonna Huldschinsky", "text": "La Madonna Huldschinsky \u00e8 un'opera in terracotta (90x75 cm) attribuita a Donatello, databile al 1410-1430 circa e conservata nel Bode-Museum a Berlino. \nStoria e descrizione.\nUna serie di Madonne a mezza figura in terracotta del primo Quattrocento, dalla fisicit\u00e0 particolarmente pronunciata, sono oggetto di oscillazioni attributive che oggi propendono soprattutto verso il giovane Donatello. Oltre alla Madonna del museo berlinese, donata da Oscar Huldschinsky nel 1892, fanno parte di questa serie anche due Madonne al Museo nazionale di Villa Guinigi a Lucca. Tra gli altri nomi fatti ci sono anche Jacopo della Quercia e Lorenzo Ghiberti. \nL'ipotesi donatelliana si basa sulla struttura del panneggio, che non \u00e8 pi\u00f9 mezzo di espressione e decorazione, come nell'arte gotica, ma dialoga strettamente con le forme anatomiche sottostanti, soggiacendo alla forza di gravit\u00e0 osservata dal vivo. \nLe forme presentano una levigatura quasi metallica, e l'attenzione al dettaglio, come nel bordo frangiato delle vesti, richiamano opere come il celebre \"David\". Anche l'amorevole abbraccio del Bambino alla madre e il suo sorriso accennato richiamano un interesse diretto verso i fanciulli che si ritrova spiccato nei numerosi putti della produzione donatelliana di quegli anni."}
{"id": "3953797", "revid": "4175", "url": "https://it.wikipedia.org/wiki?curid=3953797", "title": "Abbazia di San Martino al Cimino", "text": "L'abbazia cistercense di San Martino al Cimino \u00e8 un luogo di culto cattolico italiano di Viterbo.\nEssa sorge nell'omonima frazione cittadina di San Martino al Cimino e fu realizzata nel XIII secolo su iniziativa dei monaci cistercensi dell'abbazia primigenia di Pontigny, ma fu chiusa nel 1564.\nLa chiesa recuper\u00f2 il titolo abbaziale nel XVII secolo, senza tuttavia che vi ritornassero i monaci.\nIl suo \"status\" odierno \u00e8 quello di chiesa parrocchiale facente capo alla diocesi di Viterbo.\nStoria.\nUna chiesa di S. Martino in Monte e menzionata per la prima volta in uno documento del 838, data alla quale e donata a l'abbazia di Farfa. Diversi abbati di S. Martino in Cimino sono menzionati in documenti del secolo XI.\nAll'inizio del XIII secolo le terre dei monti Cimini (attorno al lago di Vico, a sud di Viterbo), furono concesse da papa Innocenzo III ai monaci cistercensi dell'abbazia di Pontigny con l'incarico d'impiantarvi un'abbazia che divenisse un polo di sviluppo agricolo nella regione.\nI discepoli di san Bernardo costruirono l'edificio in breve tempo. Nel 1225 la chiesa venne consacrata. Con la costruzione del chiostro e della sua sala capitolare, del refettorio, della biblioteca e dell'infermeria, di un forno e di altri laboratori, il complesso monastico venne terminato prima della fine del secolo.\nCiononostante l'abbazia non ebbe uno sviluppo felice. Gi\u00e0 nel 1379 stava per essere abbandonata a causa della mancanza di nuove vocazioni. Nel 1426 non vi rimasero pi\u00f9 che due monaci. L'interesse personale di papa Pio II (pontefice dal 1458 al 1464), e della famiglia Piccolomini, dalla quale egli proveniva, fece s\u00ec che venissero intrapresi alcuni lavori di restauro, il che fece ben sperare, ma queste attivit\u00e0 non ebbero seguito.\nNel 1564 gli ultimi monaci lasciavano l'abbazia, i cui beni, a seguito della chiusura, entrarono a far parte del patrimonio della Santa Sede.\nDescrizione.\nUn secolo dopo, nel 1644, quando con papa Innocenzo X sal\u00ec al potere a Roma la famiglia Pamphili, la chiesa di San Martino ormai in rovina, ritrov\u00f2 una nuova vita. Nel 1645 ricevette nuovamente il titolo di chiesa abbaziale (quindi indipendente dall'autorit\u00e0 episcopale locale) e le \"terre di San Martino\" furono cedute ad Olimpia Maidalchini, potente cognata del Papa. Olimpia prese a cuore il rinnovo del blasone di San Martino e ne fece una specie di principato personale. Assecondata da grandi architetti (fece intervenire anche Francesco Borromini da Roma), restaur\u00f2 completamente la chiesa aggiungendovi due torri come contrafforti, fece costruire un palazzo di grandi dimensioni sulle rovine delle strutture monastiche e vegli\u00f2 anche sulla ricostruzione e riorganizzazione del borgo, che andava dalla porta di levante (direzione Roma) a quella occidentale (direzione Viterbo), affidando all'architetto militare Marc'Antonio de Rossi il disegno delle mura perimetrali, delle porte e delle abitazioni, non dimenticando altre strutture pubbliche quali lavatoi, forni, macelli, teatro e piazza pubblica.\nNon pare che avesse intenzione di fare appello ai monaci. Della vecchia abbazia cistercense non rimane che qualche elemento: la parte absidale ed il transetto della chiesa, una modesta porzione del chiostro e qualche lembo della sala capitolare e dello \"scriptorium\".\nOlimpia Maidalchini mor\u00ec di peste nel 1657 e la sua salma venne inumata nel coro della chiesa abbaziale.\nNella chiesa, a pavimento nel braccio di sinistra del transetto, si trova un organo a canne costruito dalla ditta inglese Harrison &amp; Harrison nel 1913 e ivi trasferito nel 1996; a trasmissione meccanica, dispone di 17 registri su due manuali e pedale. A pavimento nel braccio destro del transetto, si trova un organo a canne costruito dalla ditta romana Priori nel 1846 e restaurato dalla ditta Formentelli nel 2020; a trasmissione meccanica, dispone di 20 registri su manuale e pedale e rispecchia tutte le caratteristiche dell'antica organaria ottocentesca italiana."}
{"id": "3953798", "revid": "15756", "url": "https://it.wikipedia.org/wiki?curid=3953798", "title": "Inerte (chimica)", "text": "In chimica, \u00e8 detta inerte una specie chimica o un materiale presente nell'ambiente in cui si svolge una determinata reazione chimica, ma non ne prende parte e non ne modifica il meccanismo di reazione (come invece succede nel caso dei catalizzatori).\nAd esempio l'azoto e i gas nobili si comportano da inerti nei confronti di molte reazioni chimiche.\nSebbene gli inerti non partecipino alla reazione nel ruolo di reagenti o catalizzatori, possono avere influenza sulle condizioni in cui avviene la reazione; in particolare la presenza di un inerte pu\u00f2 avere influenza sul trasporto di calore (ad esempio facilitando lo smaltimento del calore generato da una reazione esotermica) e sulla velocit\u00e0 di reazione, soprattutto se \u00e8 presente ad elevate concentrazioni.\nUtilizzo degli inerti.\nI gas inerti sono utilizzati per evitare lo svolgimento di reazioni chimiche indesiderate, ad esempio nella conservazione di sostanze chimiche altamente reattive e nella conservazione degli alimenti.\nNell'industria chimica, l'aggiunta dei gas inerti pu\u00f2 essere finalizzata ad aumentare la sicurezza dell'impianto.\nMateriali inerti vengono inoltre utilizzati per la produzione di vetreria da laboratorio e per la realizzazione di apparecchiature chimiche.\nNell'ambito edilizio, gli inerti (chiamati in quest'ambito specifico anche \"aggregati\") vengono aggiunti al calcestruzzo per migliorarne le propriet\u00e0 meccaniche e ridurne i costi.\nInfluenza degli inerti sulla cinetica della reazione.\nLa presenza di fluidi inerti pu\u00f2 aumentare o diminuire il rischio di esplosione di una miscela, che viene determinato confrontando il valore della concentrazione del combustibile con i limiti di esplosione; i limiti di esplosione identificano l'intervallo di concentrazione di combustibile in una miscela all'interno del quale la miscela rischia di esplodere in seguito a innesco; tale intervallo \u00e8 racchiuso tra il \"limite di esplosione inferiore\" (LEL) e il \"limite di esplosione superiore\" (UEL); aggiungendo un inerte ad una miscela la cui concentrazione di combustibile \u00e8 un poco pi\u00f9 alta del limite di esplosione inferiore (quindi potenzialmente pericolosa), se ne diminuisce la concentrazione, uscendo dall'intervallo di esplosivit\u00e0 e quindi diminuendo le probabilit\u00e0 che l'esplosione avvenga; invece aggiungendo un inerte ad una miscela la cui concentrazione di combustibile \u00e8 un poco pi\u00f9 alta del limite di esplosione superiore (quindi potenzialmente sicura), se ne diminuisce la concentrazione, entrando nell'intervallo di esplosivit\u00e0 e quindi aumentando le probabilit\u00e0 che l'esplosione avvenga.\nConsiderazioni impiantistiche.\nNell'ambito di un impianto chimico, la presenza di fluidi inerti aumenta le portate circolanti nell'impianto, aumentando i costi associati alla movimentazione dei materiali.\nInoltre nel caso in cui una corrente di alimentazione dell'impianto contenga inerti e sia presente una corrente di ricircolo, nell'anello di ricircolo si pu\u00f2 assistere ad un continuo accumulo degli inerti, per cui \u00e8 necessario prevedere uno spurgo per mantenere costante la quantit\u00e0 di inerti all'interno dell'anello di ricircolo."}
{"id": "3953820", "revid": "1347902", "url": "https://it.wikipedia.org/wiki?curid=3953820", "title": "Boris Efimov", "text": "Biografia.\nInfanzia e giovinezza.\nNato a Kiev il 28 settembre (11 ottobre) 1900 col nome di Boris Fridljand (\u0411\u043e\u0440\u0438\u0441 \u0425\u0430\u0438\u043c\u043e\u0432\u0438\u0447 \u0424\u0440\u0438\u0434\u043b\u044f\u043d\u0434), era il secondogenito di un calzolaio ebreo. Poco tempo dopo la famiglia si trasfer\u00ec a Bia\u0142ystok, nei pressi del confine con la Polonia russa, dove Boris e suo fratello maggiore Michail trascorsero la giovinezza, per poi tornare nella capitale ucraina durante la prima guerra mondiale. Fu a Kiev dove il giovane Boris inizi\u00f2 i suoi studi universitari in giurisprudenza, che furono tuttavia interrotti dallo scoppio della rivoluzione russa e dagli sconvolgimenti politici e sociali successivi, e dove scopr\u00ec la sua vena artistica iniziando a pubblicare le sue prime caricature politiche sul giornale dell'Armata Rossa. Nello stesso periodo decise, al pari di suo fratello, di cambiare il proprio cognome per rendere meno evidenti le sue origini ebraiche: mentre Boris opt\u00f2 per il cognome Efimov (dal nome del padre, Efim), Michail scelse di chiamarsi Kolzov.\nLa carriera.\nDal 1920 al 1921 Efimov si dedic\u00f2 a creare cartelloni e pamphlets per l'Agitprop, l'organizzazione di propaganda del PCUS, per poi trasferirsi a Mosca l'anno seguente. Suo fratello Kolzov, che vi lavorava come redattore della \"Pravda\", gli propose di disegnare caricature per il suo giornale: fu l'inizio di una brillante carriera, il talento di Efimov fu presto riconosciuto e le sue collaborazioni si estesero all'\"Izvestija\", alla \"Krasnaja Zvezda\" (Stella Rossa), nonch\u00e9 a periodici come il satirico \"Krokodil\" e l'\"Ogon\u00ebk\", quest'ultimo fondata da suo fratello nel 1923. Le caricature di Efimov erano incentrate sulla critica, spesso caustica, della politica internazionale e delle democrazie occidentali.\nEfimov raggiunse in breve tempo una grande notoriet\u00e0, ma proprio per questo motivo fu sempre posta alla prova la sua fedelt\u00e0 ai dettami dell'ortodossia sovietica: in particolare la sua amicizia con Trockij, nel periodo in cui quest'ultimo era gi\u00e0 inviso da Stalin, caus\u00f2 malumori nel partito. Alla fine degli anni trenta rischi\u00f2 addirittura la vita quando suo fratello Michail fu arrestato dalla polizia segreta sovietica per supposti crimini politici: Kolzov fu poi giustiziato nel febbraio 1940, mentre Efimov (che in casi analoghi in quanto stretto familiare avrebbe dovuto fare la stessa fine) fu risparmiato per esplicita volont\u00e0 di Stalin, che ne apprezzava evidentemente l'utilit\u00e0 ai fini di propaganda.\nDurante la seconda guerra mondiale Efimov fu impiegato dalla propaganda dal regime sovietico per screditare le principali figure del regime nazista e le sue caricature furono stampate in massa e distribuite capillarmente nelle file dell'Armata Rossa. D'altro canto, la satira di Efimov dest\u00f2 grande irritazione nel Terzo Reich e lo stesso Hitler diede ordine di ucciderlo non appena Mosca fosse stata conquistata.\nIl compito di Efimov continu\u00f2 durante la guerra fredda, su richiesta diretta del dittatore, con la realizzazione di vignette contro il futuro presidente degli Stati Uniti Eisenhower.\nNel 1950, con l'artista sovietico Nikolaj Dolgorukov, realizz\u00f2 un celebre manifesto di propaganda antiamericana, in cui gli USA venivano visti come una nazione tirannica che nega cinque diritti civili fondamentali: la libert\u00e0 di stampa, messa a repentaglio dalle menzogne propugnate dal ricchissimo William Randolph Hearst; la libert\u00e0 di pensiero, negata dallo Smith Act che rendeva illegale il Partito Comunista degli Stati Uniti d'America; la libert\u00e0 di associazione, distrutta dalle violente repressioni antioperaie attuate da una polizia istigata dai capitalisti; la sicurezza personale, non garantita a causa degli omicidi realizzati dal Ku Klux Klan e infine la libert\u00e0 di parola, la cui mancanza negli \"States\" \u00e8 raffigurata metaforicamente da un agente che manganella e chiude la bocca alla Statua della Libert\u00e0.\nLa considerazione che Stalin ebbe del suo caricaturista preferito port\u00f2 quest'ultimo ad essere pi\u00f9 volte insignito (nel 1950 e 1951) del Premio Stalin. Anche dopo la morte del dittatore Efimov continu\u00f2 la sua attivit\u00e0 per vari decenni ottenendo plurimi riconoscimenti; fino al 1980 fu attivo per la \"Pravda\" e un anno prima della morte fu nominato primo artista dell\"'Izvestija\".\nMor\u00ec il 1\u00ba ottobre 2008, poco prima di compiere 108 anni."}
{"id": "3953826", "revid": "439868", "url": "https://it.wikipedia.org/wiki?curid=3953826", "title": "Chiesa del Sacro Cuore di Ges\u00f9 (Impruneta)", "text": "La chiesa del Sacro Cuore di Ges\u00f9 \u00e8 una chiesa di Tavarnuzze e si trova sulla strada che porta a Impruneta.\nStoria.\nLa posa della prima pietra avvenne il 6 novembre 1955, per volere del parroco don Giovanni Chellini, alla presenza del cardinale Elia Dalla Costa e del sindaco di Impruneta.\nL'opera, ancora incompleta, fu inaugurata nella primavera del 1957. Il 19 settembre 1959 venne consacrata de monsignor Ermenegildo Florit, arcivescovo coadiutore e futuro successore di Dalla Costa. Nell'altare sono collocate le reliquie dei santi Gennaro, Clemente e di santa Vittoria Martire.\nNei terreni annessi alla chiesa sono presenti la scuola materna e il Circolo.\nDescrizione.\nIl progetto originario prevedeva oltre al corpo principale della chiesa un fabbricato laterale dove si doveva sviluppare la canonica, che per\u00f2 aveva forme e dimensioni diverse da quello che poi \u00e8 diventato l'immobile attuale.\nAnche il campanile aveva forma e dimensioni diverse alle attuali, infatti lo stesso era previsto notevolmente pi\u00f9 piccolo e ridotto, rispetto a quello che poi, su progetto dello stesso don Giovanni Chellini, fu realizzato.\nIl nuovo fabbricato, anche se non ha grandi pretese architettoniche, si inserisce bene nel contesto e nel paesaggio circostante, con le sue facciate in pietrame faccia vista (realizzato con materiale locale) ed il suo loggiato frontale, che ricorda altri similari in fabbricati della campagna toscana.\nL'interno, con un'unica navata, modellata e ritmata da archi a tutto sesto poggiati su lesene, \u00e8 arricchita da due cappelle laterali, che contengono rispettivamente, in quella di destra l'altare dell'Altissimo, sovrastato dal quadro pittorico dipinto da Giordano Becciani (che rappresenta \u201cLa Via della Fede\u201d), mentre in quella di sinistra troviamo una rappresentazione di Maria Santissima delle Grazie, che originariamente si trovava nella cappella della Vallombrosina a Montebuoni, tanto onorata e venerata dagli scalpellini della zona.\nIl presbiterio \u00e8 delimitato da un grande arco, tipico dell'architettura romanica, ed \u00e8 dominato da un Crocifisso che occupa in gran parte l'abside semicircolare.\nLa pavimentazione di tutta la chiesa \u00e8 realizzata in marmo di vari tipi, con un \u201ctappeto centrale\u201d all'interno del quale si trova intarsiato lo stemma della famiglia Rivetti, sempre realizzato in marmo, che rappresenta un cervo.\nLe finestrature che illuminano la chiesa, sono realizzate con infissi metallici e vetrate lavorate e piombate, che rappresentano vari santi.\nNella canonica troviamo, oltre ai locali adiacenti alla chiesa adibiti a servizio del culto ed ufficio del parroco, al piano terreno rialzato l'appartamento destinato ad alloggio del parroco e suoi assistenti, mentre al piano primo si sviluppano le aule di catechismo e servizi.\nTra l'autunno del 1991 e la primavera dell'anno 1992 la canonica ha subito interventi di ristrutturazione e riordino degli ambienti, al fine di razionalizzare l'appartamento secondo le nuove necessit\u00e0 che si erano venute a creare, anche in funzione delle nuove necessit\u00e0 abitative.\nScuola materna Circolo Cattolico.\nLa scuola materna parrocchiale \"Santa Maria Immacolata\", che fu inaugurata ufficialmente dal cardinale Ermenegildo Florit il 25 settembre 1967, \u00e8 stata gestita e condotta fin dall'ora dall'Ordine delle suore oblate salesiane del Sacro Cuore di Ges\u00f9. Nel giugno 2014 \u00e8 stata chiusa per mancanza di iscrizioni.\nIl circolo cattolico \"L'Incontro\" si trova sotto la ex-scuola materna e al suo interno troviamo un bar con un grande vano oltre una bella sala per cinema teatro e servizi annessi."}
{"id": "3953828", "revid": "1950771", "url": "https://it.wikipedia.org/wiki?curid=3953828", "title": "Madonne col Bambino da due tabernacoli lucchesi", "text": "Le Madonne col Bambino da due tabernacoli lucchesi sono una coppia di sculture in terracotta con tracce di policromia (h. 86\u00a0cm circa) attribuite a Donatello, databile al 1406-1408 circa e conservate nel Museo nazionale di Villa Guinigi a Lucca.\nStoria e descrizione.\nLe due Madonne ad altorilievo e a mezza figura provengono entrambe da due tabernacoli del centro storico di Lucca, dove vennero riconosciute solo negli anni '80 del Novecento sotto pesanti strati di ridipinture. Un tempo policrome, vennero attribuite a Donatello o tutt'al pi\u00f9 a un suo vicino collaboratore, come Nanni di Bartolo. Oggi si propende di pi\u00f9 per l'assegnazione al maestro, con una datazione giovanile, alla quale fanno riferimento anche altre opere dalla prorompente fisicit\u00e0 delle figure, come la \"Madonna Huldschinsky\" del Bode-Museum.\nSebbene in quegli anni si andasse diffondendo a Firenze la produzione in serie di Madonne devozionali tramite stampi, le due opere lucchesi mostrano una differenziazione individuale che le rende uniche. A partire da uno schema triangolare simile, con un analogo slancio del bambino verso la madre descritto teneramente, esse sviluppano porzioni a tutto tondo, come le teste, con un'attenzione al realismo e alla psicologia. Il panneggio anima i contorni e si adatta all'anatomia delle figure, ricadendo secondo le leggi della gravit\u00e0 ed evitando ormai quei giochi lineari tipici della precedente fase gotica.\nLa presenza di opere innovative del primo Rinascimento fiorentino, se pervenute in citt\u00e0 in antico, testimonierebbe il precoce interesse di Paolo Guinigi, signore della citt\u00e0, per le avanguardie artistiche, che avrebbe spianato di l\u00ec a poco l'arrivo in citt\u00e0 di Jacopo della Quercia."}
{"id": "3953860", "revid": "1543377", "url": "https://it.wikipedia.org/wiki?curid=3953860", "title": "Storia del Tokyo Verdy", "text": "La storia del Tokyo Verdy, club calcistico giapponese fondato nel 1969, pu\u00f2 essere suddivisa in due grandi periodi: il primo, che va dalla fondazione sino al 1992 in cui il club, denominato Yomiuri Football Club e attivo secondo il regime dilettantistico, si afferm\u00f2 come una delle pi\u00f9 importanti realt\u00e0 del contesto calcistico nipponico adottando strategie societarie innovative e vincendo un elevato numero di trofei nazionali. Il secondo in cui la squadra, approdata al professionismo con il nome di Verdy Kawasaki e dopo un primo periodo di forma, and\u00f2 incontro ad un declino dei risultati dovuto ad alcune scelte societarie fallimentari (tra cui il cambio di sede nel 2001, che comport\u00f2 la ridenominazione della societ\u00e0 in Tokyo Verdy).\nEra dilettantistica.\nLa fondazione e i primi campionati.\nLe origini della societ\u00e0 risalgono al novembre 1968: dopo il conseguimento del terzo posto alle Olimpiadi di Citt\u00e0 del Messico da parte della nazionale giapponese, il presidente della Japan Football Association Ken Nozu decise di dare un ulteriore impulso allo sviluppo del calcio in Giappone, ancora poco seguito dal pubblico e praticato a livello dilettantistico tra squadre includenti dipendenti di grandi aziende o studenti universitari. Per attuare tale obiettivo Nozu si rivolse a Matsutaro Shoriki, presidente del gruppo editoriale Yomiuri controllante l'omonima e blasonata squadra di baseball: fu richiesta in particolare la creazione di una squadra che introducesse il concetto del professionismo sportivo.\nL'azienda si attiv\u00f2 subito attrezzando all'interno del proprio parco dei divertimenti un'area dedicata allo svolgimento di partite di calcio e, al termine della stagione calcistica, iniziando a costruire una squadra reclutando buona parte della rappresentativa calcistica dell'universit\u00e0 di Tokyo, compreso l'allenatore Toshiro Narita. Il nuovo club, costituito il 3 gennaio 1969 con il nome di , esord\u00ec ufficialmente nell'ottobre dello stesso anno nel Girone A della lega prefetturale di Tokyo, all'epoca facente parte di un sistema di campionati che rappresentava il quarto livello del sistema calcistico nazionale. Esprimendo un gioco basato sul modulo 4-4-2 che aveva come giocatore chiave il capitano Munehiro Shibata la squadra, che per la stagione 1970 assunse definitivamente la denominazione di disput\u00f2 tre campionati al vertice delle classifiche dei campionati prefetturali e regionali sino ad ottenere, nel 1971, l'iscrizione alla neocostituita seconda divisione della Japan Soccer League.\nL'ascesa verso la prima divisione.\nDopo una stagione interlocutoria, in cui la squadra rimase per tutto l'arco del campionato a met\u00e0 classifica, l'azienda diede definitivamente avvio alla propria politica di sviluppo della squadra chiamando alla guida tecnica l'olandese Frans van Balkom e promuovendo come osservatore il giocatore nippo-brasiliano George Yonashiro: includendo in squadra numerosi giocatori di squadre liceali (come Yasutar\u014d Matsuki, Yukitaka Omi e Toshiki Okajima, quest'ultimo per tre anni consecutivi capocannoniere della seconda divisione) o di nazionalit\u00e0 estera (prevalentemente olandesi o nippo-brasiliani), il tecnico europeo miglior\u00f2 notevolmente i risultati della squadra che, nelle stagioni successive perse la promozione ai play-off interdivisionali. Il salto di categoria definitivo avvenne solo nella stagione 1977, con alla guida tecnica Sh\u014dichi Nishimura (subentrato a van Balkom nel 1976) e con una rosa in cui figurava l'esordiente Ruy Ramos, scoperto da Yonashiro: dopo aver dominato il campionato, lo Yomiuri sconfisse ai playoff il Toyota Motors, ottenendo il visto per la prima divisione.\nI primi trofei.\nSin dalla stagione d'esordio in massima divisione (1978) lo Yomiuri si afferm\u00f2 come squadra di alto livello concludendo inizialmente al quarto posto dopo aver disputato un girone di ritorno di alta classifica e proponendosi come principale antagonista del Fujita Kogyo nella corsa al titolo del 1979. In quest'ultima stagione la squadra ebbe inoltre modo di vincere il suo primo trofeo, aggiudicandosi la quarta edizione della Japan Soccer League Cup: dopo aver eliminato al primo turno lo Yanmar Diesel, lo Yomiuri sconfisse nei turni successivi due squadre di seconda divisione per poi approdare nella finale contro il Furukawa Electric, regolato per 3-2. Fondamentale, in quella stagione, fu l'apporto dell'attaccante Okajima e dei due brasiliani Ramos (laureatosi capocannoniere al termine del campionato) e Jair Matos (incluso per il secondo anno consecutivo nel miglior undici del torneo.\nDopo tre stagioni di risultati alterni (in cui ottenne piazzamenti di met\u00e0 classifica, inframezzati dalla stagione 1981, in cui la squadra divenne la principale antagonista del Fujita Kogyo nella lotta al campionato e perse la Coppa dell'Imperatore dopo essere stata sconfitta in finale dal Nippon Kokan) e di cambi alla guida tecnica lo Yomiuri, potenziato dall'arrivo di altri giocatori esteri come lo scozzese Steve Paterson, conquist\u00f2 nel 1983 il suo primo titolo nazionale dopo un testa a testa con il Nissan Motors risoltosi solo in occasione dello scontro diretto. Tale successo fu ripetuto nella stagione seguente con un copione simile; al termine della stagione la squadra, guidata dal tedesco Rudi Gutendorf, centr\u00f2 l'accoppiata campionato-coppa nazionale ottenendo la sua prima Coppa dell'Imperatore ai danni del Furukawa Electric.\nL'affermazione a livello internazionale.\nAl termine della stagione 1985-1986 in cui la squadra, pur ottenendo la sua seconda coppa di lega, centr\u00f2 la salvezza, la dirigenza decise di affidare la guida tecnica a George Yonashiro con Dino Sani come direttore tecnico. Sfruttando le modifiche regolamentari che consentivano il tesseramento di calciatori professionisti, Yonashiro rinnov\u00f2 la rosa ottenendo come primo risultato la vittoria della coppa nazionale; qualche mese dopo la squadra ottenne la vittoria del terzo titolo nazionale, prevalendo grazie alla miglior differenza reti nei confronti del Nippon Kokan. Tale risultato permise alla squadra di qualificarsi all'edizione 1987-1988 del Campionato d'Asia per club: superata la fase preliminare rimontando lo svantaggio accumulato nella gara di andata con gli hongkonghesi del South China, nel girone di semifinale lo Yomiuri riusc\u00ec a prevalere solo grazie alla miglior differenza reti nei confronti del Kuala Lumpur che pure aveva vinto lo scontro diretto. La finale, che avrebbe opposto lo Yomiuri all'Al-Hilal di Riyadh, non si disput\u00f2 a causa del ritiro dei sauditi: lo Yomiuri vinse la gara a tavolino ottenendo di conseguenza il suo primo titolo internazionale. La vittoria di questo titolo era stata tra l'altro preceduta dalla seconda coppa nazionale consecutiva, ottenuta sconfiggendo per 2-0 il Mazda.\nDopo una stagione interlocutoria, in cui lo Yomiuri non and\u00f2 oltre il quinto posto in campionato, la dirigenza affid\u00f2 la guida tecnica al brasiliano Carlos Alberto Silva. I risultati della squadra migliorarono subito, al punto che nel torneo seguente fu protagonista di un acceso testa a testa con il Nissan Motors risoltosi stavolta in favore di questi ultimi, che sconfissero lo Yomiuri nello scontro diretto in trasferta. Potenziato dall'arrivo dal Santos di Kazuyoshi Miura, lo Yomiuri si aggiudic\u00f2 in maniera piuttosto agevole le ultime due edizioni della Japan Soccer League e nell'ultima edizione della Japan Soccer League Cup: durante questo periodo fu avviato un processo di rifondazione (includente la fusione con la squadra delle riserve, autrice di buone prestazioni nelle ultime due edizioni della seconda divisione della Japan Soccer League) che, gi\u00e0 nell'ottobre 1991, proiett\u00f2 la societ\u00e0 verso il professionismo.\nEra professionistica.\nI successi dei primi anni novanta.\nIscrittasi alla J. League con la denominazione ufficiale di e con sede a Kawasaki la squadra esord\u00ec nel calcio professionistico vincendo la prima edizione della Coppa Yamazaki Nabisco, disputata come torneo propedeutico al campionato: pochi mesi dopo la squadra, potenziata dall'acquisto di numerosi calciatori brasiliani e olandesi e affidata alla guida tecnica a Yasutar\u014d Matsuki, fece il suo esordio nel nuovo torneo calcistico con il nome di , bench\u00e9 nel logo ufficiale comparisse la denominazione . Nelle prime due edizioni (1993 e 1994) della manifestazione la squadra continu\u00f2 a confermarsi campione del Giappone seguendo un copione simile: dopo aver vinto in entrambe le stagioni la seconda fase del torneo, il Verdy Kawasaki ebbe accesso alla finale dove prevalse a scapito del Kashima Antlers e del Sanfrecce Hiroshima. Contemporaneamente la squadra continu\u00f2 a difendere la vittoria della Coppa di Lega sconfiggendo nel 1993 lo Shimizu S-Pulse e nel 1994 lo J\u00fabilo Iwata.\nDeclino e cambio di sede.\nAnche dopo la met\u00e0 degli anni novanta il Verdy Kawasaki continu\u00f2 a confermarsi come squadra di vertice raggiungendo la finale del campionato 1995 (dove fu sconfitto dagli Yokohama Marinos) e vincendo l'edizione 1996 della Coppa dell'Imperatore, ma gi\u00e0 a partire da quest'ultima stagione iniziarono ad essere intravisti i primi segnali di un declino delle prestazioni che colpir\u00e0 la squadra negli anni a venire. Perseguendo l'obiettivo di creare un team che potesse vantare un seguito a livello nazionale, la dirigenza continu\u00f2 a confermare in blocco la stessa rosa dei titolari, composta da giocatori di talento ma avanti con l'et\u00e0 (come Ruy Ramos, Shinkichi Kikuchi e Tetsuji Hashiratani) e altamente stipendiati. La sempre minore affluenza di pubblico e alcune tensioni con la dirigenza della J. League (con cui entr\u00f2 in conflitto in merito all'uso della denominazione Yomiuri per il nome ufficiale della squadra, dismessa solamente nel 1996 in seguito all'approvazione da parte della federazione di un decreto che vietava l'uso di nomi di aziende) gettarono la societ\u00e0 nel caos, al punto che nel biennio 1997-1998 il Verdy Kawasaki ottenne due piazzamenti di bassa classifica concludendo al quindicesimo e al dodicesimo posto della classifica complessiva, cambiando quattro allenatori in un anno.\nPer salvare il club da una pesante situazione debitoria, la Yomiuri affid\u00f2 il pacchetto finanziario a Nippon Television che decise di svecchiare la rosa ripartendo da giovani provenienti dalla Japan Football League: tale mossa ebbe l'effetto di migliorare i risultati della squadra (che nel 1999 concluse al sesto posto dopo aver sfiorato l'accesso alla finale nella prima fase), ma non risolse la sempre minore affluenza di pubblico. Temendo che l'entrata nel professionismo da parte del Kawasaki Frontale potesse causare un'ulteriore perdita di pubblico, la dirigenza decise di trasferire la sede della squadra a Tokyo: al termine della stagione 2000, conclusasi con una posizione di centroclassifica, la societ\u00e0 si trasfer\u00ec nel quartiere Ch\u014dfu (situato nell'area ovest della capitale) e assunse il nome di . Questa decisione non risolse che in parte il problema dell'affluenza degli spettatori data la presenza del FC Tokyo, che gi\u00e0 vantava un buon seguito tra il pubblico (compresi quei tifosi del Verdy che si trovarono in disaccordo con il trasferimento della sede a Tokyo), e dei risultati disastrosi conseguiti nella prima stagione sotto la nuova denominazione (dopo aver trascorso la prima fase inchiodato in fondo alla classifica, il Tokyo Verdy riusc\u00ec a salvarsi solo ad un buon finale di campionato, trascinato dalle giocate di Edmundo).\nLa retrocessione in seconda divisione.\nNonostante la scarsa affluenza di pubblico, nelle stagioni successive il Tokyo Verdy miglior\u00f2 i propri risultati senza tuttavia andare oltre posizioni di centroclassifica: un punto di svolta parve esserci al termine della stagione 2004 quando la squadra, guidata da Osvaldo Ardiles, vinse i suoi primi trofei nove anni sconfiggendo lo J\u00fabilo Iwata in finale di Coppa dell'Imperatore per poi prevalere in Supercoppa contro i campioni nazionali dello Yokohama F\u00b7Marinos. Nel campionato successivo la squadra, tuttavia, non riusc\u00ec a sollevarsi dalle parti basse della classifica malgrado i 22 gol del vice-capocannoniere Washington e l'avvicendamento di numerosi allenatori: al termine della stagione il Tokyo Verdy si piazz\u00f2 all'ultimo posto retrocedendo di categoria dopo ventotto anni di militanza in massima serie. Tale risultato rigett\u00f2 il club in difficolt\u00e0 finanziarie: nella stagione 2006 la squadra, allenata da Ruy Ramos e costituita da giocatori costretti a subire tagli allo stipendio, non fu mai in lotta per la promozione e usc\u00ec subito della AFC Champions League, sconfitta nel mini-girone a due che la vedeva opposta all'Ulsan Hyundai.\nIl ritorno in massima divisione avvenne nella stagione successiva: confermato Ramos in panchina, la squadra ottenne il secondo posto facendo leva sui giovani (tra cui il brasiliano Hulk che con 36 reti si laure\u00f2 capocannoniere del campionato). Modificata all'inizio dell'anno la denominazione della societ\u00e0 in Tokyo Verdy e affidata alla guida tecnica di Tetsuji Hashiratani la squadra, nonostante alcuni tentennamenti, parve avviata verso la salvezza fin quando, con ancora due gare da giocare, la dirigenza pubblic\u00f2 una lista di giocatori che avrebbero dovuto lasciare il club al termine della stagione. Il morale della squadra ne risent\u00ec e, perdendo le ultime due partite restanti, piomb\u00f2 al penultimo posto valido per la retrocessione diretta: tale risultato innesc\u00f2, oltre alle contestazioni della tifoseria, un ulteriore focolaio di crisi societaria che culmin\u00f2, nel settembre 2009, con la decisione da parte del gruppo Yomiuri di mettere in vendita la societ\u00e0 dopo quarant'anni di propriet\u00e0.\nIl club fu rilevato da una societ\u00e0 denominata \"Tokyo Verdy Holdings\", guidata da alcuni ex giocatori (tra cui Ruy Ramos, Kazuyoshi e Yasutoshi Miura, Tetsuji Hashiratani): grazie alla sottoscrizione di accordi con lo sponsor Xebio, il Tokyo Verdy (che nel frattempo non era riuscito a centrare l'obiettivo di una pronta risalita in massima divisione) fu messo al sicuro dal pericolo di un fallimento. Nelle due stagioni successive al cambio di propriet\u00e0 la squadra, pur perdendo in fase di calciomercato alcuni giocatori chiave, stazion\u00f2 nelle posizioni a ridosso della zona promozione."}
{"id": "3953861", "revid": "717966", "url": "https://it.wikipedia.org/wiki?curid=3953861", "title": "Obadiah Yare ben Abraham", "text": ""}
{"id": "3953862", "revid": "717966", "url": "https://it.wikipedia.org/wiki?curid=3953862", "title": "Obadiah ben Abraham", "text": ""}
{"id": "3953863", "revid": "729019", "url": "https://it.wikipedia.org/wiki?curid=3953863", "title": "Stazione di Cambiano-Santena", "text": "La stazione di Cambiano-Santena \u00e8 una stazione ferroviaria della ferrovia Torino-Genova, posta nel centro abitato di Cambiano ma a servizio anche del limitrofo comune di Santena.\nStoria.\nLa stazione fu attivata all'esercizio nel 1849, all'apertura della tratta Trofarello-Asti.\nStrutture e impianti.\nLa stazione dispone di 2 binari passanti dedicati al servizio passeggeri e serviti da due apposite banchine. Ad essi si aggiungono un paio di binari tronchi in disuso che erano a servizio dello scalo merci, dotato di magazzino merci e piano caricatore.\nLa stazione dispone di un fabbricato viaggiatori di medie dimensioni sviluppato su due piani e che richiama nella sua architettura delle forme neoclassiche. L\u2019ingresso lato strada \u00e8 caratterizzato da un piccolo porticato che conduce verso la sala d\u2019attesa, posta al piano terra e collegata da un\u2019apposita porta alla banchina del primo binario. Quest\u2019ultima risulta parzialmente coperta da una tettoia in metallo addossata al FV. Al di sotto di questo riparo sono presenti ulteriori panchine in cemento per l\u2019attesa e un monitor per gli orari delle partenze in tempo reale. Presso la sala d\u2019attesa \u00e8 ospitata una biglietteria automatica.\nMovimento.\nLa stazione \u00e8 servita dai treni della linea 6 del Servizio ferroviario metropolitano di Torino, Torino Stura-Asti, sulla base del contratto di servizio stipulato con la Regione Piemonte.\nServizi.\nLa stazione dispone di:\nInterscambi.\nA breve distanza dalla stazione sono presenti le fermate dei bus interurbani della provincia e le linee urbane 45 e 45/."}
{"id": "3953866", "revid": "838137", "url": "https://it.wikipedia.org/wiki?curid=3953866", "title": "Rav (rabbino)", "text": ""}
{"id": "3953870", "revid": "701660", "url": "https://it.wikipedia.org/wiki?curid=3953870", "title": "Madonna col Bambino e quattro cherubini", "text": "La Madonna col Bambino e quattro cherubini \u00e8 un'opera in terracotta (102x72 cm) di Donatello, databile al 1440 circa e conservata nel Bode-Museum a Berlino. \nStoria e descrizione.\nSebbene riferita a un'iconografia ancora medievale, la Madonna di Donatello, entrata nel museo per acquisto nel 1888, presenta una forte connotazione psicologica, che coinvolge lo spettatore nelle amarezze della Vergine, presaga del destino tragico del figlio. Il Bambino, in fasce, \u00e8 retto dall'abbraccio della Madonna, al quale egli risponde col tenero gesto di allungare una manina per cercare quella della madre, mentre la destra rivela la sua natura divina compiendo un gesto benedicente. Le due teste si toccano quasi in un rapporto di grande intimit\u00e0, come avviene anche nella celebre \"Madonna Pazzi\". Le linee di forza rcionducono l'occhio dello spettatore sempre verso questo fulcro della composizione, tra le mani di Maria in preghiera e il dolce contatto tra i due protagonisti.\nAllo stato di abbozzo appaiono invece i quattro cherubini in stiacciato che riempiono le parti vuote del rilievo.\nL'opera sub\u00ec gravi danni nell'incendio del 1945, rompendosi in pi\u00f9 parti e perdendo i resti della policromia stesa pittoricamente. "}
{"id": "3953891", "revid": "36426", "url": "https://it.wikipedia.org/wiki?curid=3953891", "title": "Chiesa di Santa Maria delle Grazie alla Zabatteria", "text": "La chiesa di Santa Maria delle Grazie alla Zabatteria era una chiesa di Napoli che sorgeva in via Zabatteria, nel quartiere Pendino.\nStoria e descrizione.\nFu costruita nel 1587 dalla congregazione dei cuoiai, dal momento che la Zabatteria era un tempo la zona dei ciabattini (dall'arabo \"cabata\" modificato in \"zabata\") i quali adoperavano il pellame per eseguire i loro manufatti.\nFu restaurata nel XVIII secolo e in attivit\u00e0 fino al XX secolo quando cominci\u00f2 il suo declino: oramai in degrado architettonico, sconsacrata e adibita a deposito, fu abbattuta nel 1981 in occasione dei lavori di ampliamento di via Marina.\nL'edificio seppur nelle ultime condizioni presentava ancora l'aspetto tipico della ristrutturazione settecentesca: la facciata inglobata nella cortina edilizia presentava quattro lesene ioniche ed un portale sormontato da un ovale raccordato con due ghirlande al cui interno era posto il busto in stucco della Vergine con il Bambino Ges\u00f9 e sotto appena affioranti due teste di putti.\nI volti di questo gruppo sono stati conservati e sono ancora visibili nel vestibolo della basilica dell'Incoronata Madre del Buon Consiglio a Capodimonte."}
{"id": "3953893", "revid": "2044019", "url": "https://it.wikipedia.org/wiki?curid=3953893", "title": "Street Legal (serie televisiva 1987)", "text": "Street Legal \u00e8 una serie televisiva canadese in 126 episodi trasmessi per la prima volta nel corso di 8 stagioni dal 1987 al 1994. \u00c8 lo spin-off del film per la televisione \"Shellgame\" del 1985.\n\u00c8 una serie del genere giudiziario incentrata sulle vicende professionali e private dei partner di un piccolo studio legale di Toronto, in Canada. Gli attori principali sono Sonja Smits nel ruolo di Carrington \"Carrie\" Barr, Eric Peterson nel ruolo di Leon Robinovitch e C. David Johnson nel ruolo di Charles \"Chuck\" Tchobanian. Il cast comprende anche Julie Khaner, Albert Schultz, Cynthia Dale (nel ruolo di Olivia Novak, una nuova socia entrata a serie iniziata, instaura una relazione sentimentale con Chuck), Maria del Mar e Ron Lea.\nProduzione.\nLa serie fu prodotta da Canadian Broadcasting Corporation e girata a Toronto in Canada. Le musiche furono composte da Micky Erbe e Tim McCauley e Maribeth Solomon.\nRegisti.\nTra i registi della serie sono accreditati:\nSceneggiatori.\nTra gli sceneggiatori della serie sono accreditati:\nDistribuzione.\nLa serie fu trasmessa in Canada dal 6 gennaio 1987 al 6 novembre 1994 sulla rete televisiva CBC Television. In Italia \u00e8 stata trasmessa su reti locali con il titolo \"Street Legal\".\nAlcune delle uscite internazionali sono state:"}
{"id": "3953894", "revid": "1543377", "url": "https://it.wikipedia.org/wiki?curid=3953894", "title": "L\u00f8gmanssteypi\u00f0 2012", "text": "La L\u00f8gmanssteypi\u00f0 2012 \u00e8 stata la 58\u00aa edizione della coppa nazionale delle F\u00e6r \u00d8er disputata tra il 24 marzo e il 25 agosto 2012 e conclusa con la vittoria del V\u00edkingur G\u00f8ta, al suo secondo titolo battendo in finale i detentori dell'EB/Streymur e ottenendo il diritto a giocare il primo turno di qualificazione della UEFA Europa League 2013-2014.\nTurno preliminare.\nHanno partecipato a questo turno tre squadre della 2. deild e una della 3. deild. Le partite si sono giocate il 24 marzo 2012.\nPrimo turno.\nHanno partecipato a questo turno le 10 squadre della Formuladeildin e quattro squadre della 1. deild, oltre alle vincenti del turno preliminare. Le partite si sono giocate il 9 aprile 2012.\nQuarti di finale.\nLe partite si sono giocate il 25 aprile 2012.\nSemifinali.\nLe partite di andata si sono giocate il 9 maggio, quelle di ritorno il 23 maggio 2012."}
{"id": "3953899", "revid": "114042694", "url": "https://it.wikipedia.org/wiki?curid=3953899", "title": "Esperimento di Luria-Delbr\u00fcck", "text": "L'esperimento di Luria-Delbr\u00fcck (denominato anche test di fluttuazione) \u00e8 un esperimento ideato da Salvador Luria e condotto insieme a Max Delbr\u00fcck nel 1943, che dimostra che nei batteri le mutazioni genetiche si verificano spontaneamente in assenza di selezione, piuttosto che essere una risposta alla selezione.\nEsecuzione dell'esperimento.\nLuria e Delbr\u00fcck inocularono un piccolo numero di batteri in tubi di coltura separati. Dopo un periodo di crescita, mescolarono ogni coltura con virus capaci di infettare i batteri detti fagi, ciascuna su una piastra diversa. Se la resistenza ai virus fosse causata da un'attivazione spontanea nei batteri in seguito al contatto con i fagi, vale a dire, se la resistenza non fosse causata da componenti genetiche ed ereditabili, ogni piastra avrebbe dovuto contenere all'incirca lo stesso numero di colonie resistenti. Se invece il virus selezionava batteri gi\u00e0 resistenti, la distribuzione degli individui sopravvissuti all'infezione sarebbe dovuto risultare diseguale, con valori \"fluttuanti\" da una coltura all'altra.\nI risultati confermarono la seconda ipotesi. Luria e Delbr\u00fcck proposero che questo risultato potesse essere spiegato con la presenza di un tasso costante di mutazioni casuali in ogni generazione di batteri che si riproducono nei tubi di coltura iniziale. Basato su queste assunzioni, Delbr\u00fcck elabor\u00f2 una teoria matematica che fornisse un metodo per calcolare il \"tasso di mutazione\" in base al numero dei mutanti osservati.\nL'intuizione che la selezione naturale abbia effetto sui batteri avr\u00e0 in seguito profonde conseguenze, ad esempio, nella comprensione dello sviluppo di resistenze agli antibiotici nei batteri.\nQuesto esperimento diede l'avvio alla genetica dei batteri che si dimostr\u00f2 cruciale per lo sviluppo della biologia molecolare.\nI risultati di questo esperimento furono pubblicati sulla rivista Genetics nel 1943."}
{"id": "3953904", "revid": "1318658", "url": "https://it.wikipedia.org/wiki?curid=3953904", "title": "Erede presuntivo", "text": "Un erede presuntivo \u00e8 la persona che, in via provvisoria, erediter\u00e0 un trono, un titolo nobiliare, o altra onorificenza ereditaria, ma la cui posizione pu\u00f2 essere rimpiazzata (in termini legali, \u00e8 \"soggetto a dismissione\") per la nascita di un erede o legittima ereditiera o di un nuovo erede presuntivo con una rivendicazione migliore per la posizione in questione.\nQuando in caratteri minuscoli, \"erede presuntivo\" pu\u00f2 riferirsi in generale a qualcuno che \u00e8 provvisoriamente previsto per ereditare un titolo, posizione o possedimento, a meno che non sia rimpiazzato da un erede o un altro erede presuntivo nato pi\u00f9 in alto nell'ordine di successione. In entrambi i casi, la posizione \u00e8 tuttavia soggetta alla legge e/o convenzioni che possono alterare chi ha diritto a essere erede presuntivo.\nSecondo le regole di successione dinastica, l'erede presuntivo potrebbe essere la figlia di un sovrano (se i maschi hanno la priorit\u00e0 sulle femmine e il sovrano non ha figli maschi), o il membro pi\u00f9 anziano di una linea collaterale (se il sovrano non ha figli). Se nasce un legittimo erede, egli diventa il primo nella linea di successione, con tutti i suoi discendenti assumendo la priorit\u00e0 sull'erede presuntivo nella linea di successione. Nel caso in cui vi sia un legittimo erede, la persona pi\u00f9 anziana in linea di successione che non \u00e8 un diretto discendente maschio del monarca non \u00e8 descritta come erede presuntivo.\nPresenza contemporanea di pi\u00f9 eredi presuntivi.\nNella legge inglese dell'eredit\u00e0, non vi \u00e8 alcun'anzianit\u00e0 tra sorelle; dove non c'\u00e8 figlio maschio per ereditare, qualsiasi numero di figlie femmine condividono egualmente il titolo di erede presuntivo.\nPertanto alcuni titoli ereditari possono avere pi\u00f9 ereditiere presuntive simultaneamente. Dal momento che il titolo non pu\u00f2 essere detenuto da due persone contemporaneamente, due figlie femmine (senza un fratello) che ereditano in questa maniera sarebbero coeredi e, prima che ereditino, sono entrambe eredi presuntive. In queste circostanze, il titolo sarebbe, infatti, in stato di sospensione fino a quando una persona costituisce la pretesa di entrambi, o la pretesa \u00e8 oggetto di rinuncia da parte di uno o dell'altro erede presuntivo per s\u00e9 e suoi eredi, o la sospensione viene terminata dalla Corona.\nCi sono speciali procedure per la gestione di casi dubbi o controversi.\nEsempio nei film.\nNel film animato della Disney \"Il re leone\", Scar \u00e8 l'erede presuntivo delle Pride Lands, la sua eredit\u00e0 viene soppiantata dalla nascita di Simba, il legittimo erede, innescando in tal modo l'intera trama del film."}
{"id": "3953910", "revid": "731629", "url": "https://it.wikipedia.org/wiki?curid=3953910", "title": "Al-Shaab Cultural &amp; Sports Club", "text": ""}
{"id": "3953913", "revid": "466539", "url": "https://it.wikipedia.org/wiki?curid=3953913", "title": "Giorgio Squinzi", "text": "Biografia.\nNato nel 1943 a Cisano Bergamasco dove la famiglia \u00e8 sfollata a causa della guerra. Ha una sorella che poi diventer\u00e0 avvocato. Giorgio Squinzi cresce a Milano, studia al Vittorio Veneto e nel pomeriggio trascorre molto tempo nella stanza che si trova al piano di sotto di casa sua e che funge da laboratorio chimico della piccola azienda di materiali ausiliari per l'edilizia e l'industria fondata nel 1937 dal padre Rodolfo alla periferia di Milano con appena tre dipendenti. E l\u00ec scopre l'adesivo pi\u00f9 adatto per la ceramica, l'Adesilex P9, la prima generazione di questa colla. \nNel 1969 si laurea in Chimica industriale all'Universit\u00e0 Statale di Milano e affianca subito il padre in azienda, contribuendo a dare una prima svolta nella storia della Mapei con la scoperta del P22, una colla preconfezionata quando fino ad allora i posatori di pavimenti erano costretti a confezionare di volta in volta sul posto la tradizionale malta cementizia necessaria. Emergono cos\u00ec i primi due punti di forza dell'azienda: l'innovazione e la specializzazione dei prodotti, adatti per ogni tipo di rivestimenti e pavimenti, dal linoleum alla moquette.\nAttivit\u00e0 imprenditoriale.\nNel 1976 la Mapei fornisce gli adesivi a base poliuretanica (quindi insensibili all'umidit\u00e0) per la posa delle piste di atletica in Sportiflex delle Olimpiadi di Montreal (e successivamente di tutte le altre). Due anni dopo viene aperto un piccolo stabilimento, il primo all'estero, proprio in Canada. E da allora, con Giorgio Squinzi alla guida dell'azienda dal 1980, inizia la internazionalizzazione della Mapei - il terzo punto di forza dell'azienda - dovuto ad un fatto molto semplice: la produzione di adesivi e prodotti chimici per l'edilizia non pu\u00f2 essere svolta a pi\u00f9 di 500 chilometri di distanza per evitare che i costi di trasporto li portino fuori mercato. Una internazionalizzazione realizzata con una precisa strategia: ogni stabilimento deve avere un proprio laboratorio di ricerca e deve essere guidato da una persona del luogo, in grado quindi di interpretare le esigenze locali. Un modello culturale che in cinquant'anni ha fatto della Mapei una multinazionale leader negli adesivi e prodotti chimici per l'edilizia presente in 81 Paesi con 10.000 dipendenti.\nAllergico alla Borsa, Giorgio Squinzi non ha mai distribuito dividendi ma ha sempre reinvestito in azienda (amava ripetere \"famiglia povera, azienda ricca\"), non ha mai licenziato n\u00e9 fatto ricorso alla cassa integrazione, non ha mai chiuso un bilancio in perdita.\nNel 2002 riceve la laurea \"ad honorem\" in Ingegneria chimica dal Politecnico di Milano.\nLa presidenza di Confindustria.\nIl 22 marzo 2012 \u00e8 designato presidente di Confindustria, carica che gli viene assegnata il 23 maggio e che termina il 25 maggio 2016. \u00c8 stato presidente di Federchimica e vicepresidente di Assolombarda, per 12 anni vicepresidente degli industriali con delega alla ricerca e all'innovazione, \u00e8 stato anche il primo imprenditore nominato presidente del Cetif, l'associazione dell'industria chimica europea che raccoglie circa 30.000 aziende e che fino ad allora era stata sempre guidata da manager. Il 29 aprile 2016 \u00e8 stato nominato presidente del Consiglio di Amministrazione del Gruppo 24 Ore, per poi dimettersi il 1\u00ba ottobre dello stesso anno a causa del bilancio in rosso e delle polemiche del Comitato di redazione.\nIl programma del mandato di Squinzi in Confindustria, parte dall'obiettivo di combattere la prepotenza della finanza per ridare centralit\u00e0 all'industria e al settore manifatturiero. Tra gli altri obiettivi: liberalizzazioni, credito, infrastrutture, riforma fiscale, semplificazione amministrativa mediante la riduzione degli oneri burocratici a carico delle imprese e flessibilit\u00e0 delle regole nelle relazioni industriali..\nNel giugno 2014 Squinzi rilancia il dibattito politico per la deroga ai vincolo di bilancio europei - come il tetto del 3% al rapporto deficit/PIL - e a favore dell'emissione di Eurobond a lungo termine per finanziare infrastrutture e la ricerca, intesi come un \"gap\" strategico, e come i due principali fattori del vantaggio competitivo del sistema Italia.In previsione di una futura costituzione degli Stati Uniti d'Europa, la BCE \u00e8 stata associata al ruolo di \"Banca Federale che da pi\u00f9 parti si era detto essere una delle condizioni essenziali per il rilancio della crescita e dell'integrazione delle economie continentali\", concretizzatosi nell'immissione di liquidit\u00e0 a sostegno dell'economia reale.\nLa passione per lo sport.\nAppassionato di ciclismo, il padre Rodolfo era stato per qualche anno professionista di questo sport e la sua azienda ha sponsorizzato per dieci anni la squadra professionistica . Lascia quando si rende conto che il doping ha contaminato il ciclismo e crea a Castellanza il Centro studi e ricerche Mapei, un laboratorio a disposizione di tutti gli atleti che vogliono crescere in uno sport pulito.\nGrande tifoso del , dal 2002 fino alla morte \u00e8 stato il proprietario della squadra calcistica del nonch\u00e9 artefice della grande scalata dei neroverdi dalla Serie C2 alla Serie A, fino alla qualificazione all'Europa League nel 2016.\nVita privata.\nNel 1970 si sposa con Adriana Spazzoli, romagnola di Forl\u00ec, laureata in scienze politiche all'Universit\u00e0 di Bologna con Romano Prodi e in seguito sua stretta collaboratrice, responsabile marketing dell'azienda e direttrice del periodico \"Realt\u00e0 Mapei\". Il matrimonio \u00e8 celebrato nella chiesa di Polenta presso Bertinoro (Forl\u00ec). Anche in ricordo di ci\u00f2, la Mapei partecipa successivamente ai restauri del monumento avviati a partire dal 2009 e conclusi nel 2012. Dal matrimonio nascono due figli, entrambi in azienda: Marco (1971), laureato in chimica industriale, e Veronica (1972), laureata in scienze politiche e MBA alla Bocconi.\nSquinzi muore il 2 ottobre 2019 all'ospedale San Raffaele di Milano dopo una lunga malattia all'et\u00e0 di 76 anni. Il 22 novembre dello stesso anno muore anche sua moglie Adriana, da tempo malata. Il 2 novembre 2020 i loro nomi sono stati iscritti nel Famedio di Milano."}
{"id": "3953915", "revid": "486946", "url": "https://it.wikipedia.org/wiki?curid=3953915", "title": "Son Moix", "text": ""}
{"id": "3953919", "revid": "1313191", "url": "https://it.wikipedia.org/wiki?curid=3953919", "title": "Placospermum coriaceum", "text": "Placospermum coriaceum ( \u00e8 una pianta appartenente alla famiglia delle Proteaceae, endemica dello stato federato del Queensland, in Australia. \u00c8 l'unica specie inclusa sia nel genere Placospermum che nella trib\u00f9 Placospermeae della sottofamiglia Persoonioideae.\nIl nome del genere deriva dal greco \u03c0\u03bb\u03ac\u03be, \u03c0\u03bb\u03b1\u03ba\u03cc\u03c2 (superficie larga e piatta) e \u03c3\u03c0\u03b5\u03c1\u03bc\u03b1 (seme), alludendo ai semi piatti e alati.\nDescrizione.\n\"P. coriaceum\" \u00e8 un albero di altezza compresa fra 7 e 30 m. La pianta \u00e8 glabra, ad eccezione delle foglie scalate, delle radici immature e dei petioli.\nLe foglie sono alternate, con breve petiolo e venature brochidodrome. Le foglie giovanili sono per lo pi\u00f9 pinnatifide; le piantine e le foglie adulte sono intere. \nLe foglie hanno margini leggermente ricurvi; quelle intermedie possono essere lobate con 2-10 lobi o intere e strettamente spatolate. Le foglie adulte possono variare da strettamente spatolate a lanceolate e oblanceolate, da acute a arrotondate, lunghe 8\u201325\u00a0cm, larghe da 1.6 a 4.3\u00a0cm.\nL'infiorescenza \u00e8 allungata, terminale e laterale, principalmente paniculata, con 1\u20132 ordini di ramificazioni, o raramente racemosa, anauxotelica; le ramificazioni terminali sono racemose. L'infiorescenza \u00e8 lunga da 2.5 a 11\u00a0cm; le ramificazioni terminali recano 1\u201318 fiori. \nI fiori sono zigomorfi, andromonoeci, sostenuti da foglie scalate. \nI fiori, di colore rosa, non si aprono molto. \nI tepali sono liberi, curvati in avanti. Il tepalo posteriore \u00e8 lungo 18\u201320\u00a0mm nei fiori bisessuali, 12\u201315\u00a0mm nei fiori maschili. \nLe ghiandole ipogine, presenti in numero di quattro, sono subeguali. \nI filamenti staminali sono saldati ai tepali. Solo lo stame posteriore \u00e8 fertile.\nL'antera fertile \u00e8 oblunga e lineare, introrsa. I loci dell'antera sono lunghi 5\u20137\u00a0mm.\nIl gineceo \u00e8 assente nei fiori maschio; l'ovaio \u00e8 obloide e sessile; lo stilo \u00e8 ricurvo in avanti. Lo stigma \u00e8 anterolaterale. \nLe ghiandole ipogine sono lunghe 3\u20135\u00a0mm e sono di forma stretta e triangolare e leggermente carnose, mentre il gineceo \u00e8 lungo 8\u20139\u00a0mm. Il follicolo \u00e8 lungo 28\u201340\u00a0mm, largo 28\u201338\u00a0mm, spesso 22\u201325\u00a0mm. I cotiledoni sono lunghi 13\u201320\u00a0mm e larghi 23\u201330\u00a0mm.\nGli staminodi assomigliano allo \"stamen\" ma sono pi\u00f9 stretti.\nI frutti sono follicolari; l'endocarpo \u00e8 legnoso e si sviluppa dall'epidermide interiore senza estendersi da seme a seme.\nGli ovuli ed i semi sono in numero compreso fra 15 e 22. Il follicolo \u00e8 un ovoide/ellissoidale compresso dorsiventralmente e ha 2 cotiledoni. \nI semi sono appiattiti, alati su entrambi i lati, disposti trasversalmente all'interno del follicolo; l'embrione \u00e8 terminale.\nIl numero cromosomico \u00e8 n = 7.\nLa pianta fiorisce tra ottobre e novembre.\nDistribuzione e habitat.\nQuesta specie \u00e8 endemica in Australia. In particolare, la specie \u00e8 un albero della foresta pluviale del Queensland nordorientale, che \u00e8 presente tra la Big Tableland e il Monte Bellenden Ker. \nCresce nelle foreste pluviali, a quote che vanno dai 180 fino ai 1500 m s.l.m..\nTassonomia.\n\"P. coriaceum\" \u00e8 l'unica specie del genere \"Placospermum\", della trib\u00f9 \"Placospermae\" e della sottofamiglia Persoonioideae.\nJohnson &amp; Briggs hanno assegnato il genere \"Placospermum\" alla sottotrib\u00f9 \"Placosperminae\" della trib\u00f9 \"Placospermae\"."}
{"id": "3953922", "revid": "767487", "url": "https://it.wikipedia.org/wiki?curid=3953922", "title": "Man on Ground", "text": "Man on Ground (\"Uomo sulla terra\") \u00e8 un film del 2011 scritto e diretto da Akin Omotoso.\nTrama.\nFemi e Ade sono due fratelli nigeriani espatriati. Ade vive a Londra ed \u00e8 un banchiere di successo. Femi, un tempo dissidente politico in Nigeria, \u00e8 scappato in Sudafrica dove vive in una casa per rifugiati e svolge lavori servili.\nDurante una breve visita a Johannesburg, Ade scopre che Femi \u00e8 sparito da una settimana. Inizia cos\u00ec a investigare, ricostruendo frammenti della vita quotidiana del fratello, fino a incontrare l'ex boss di Femi. Nel frattempo, l'episodio che segn\u00f2 l'adolescenza di Femi e Ade, e la loro separazione, torna ad affiorare dal passato.\nDistribuzione.\nIl film \u00e8 stato presentato in anteprima al Toronto International Film Festival 2011; \u00e8 stato inoltre presentato al Jozi Film Festival a Johannesburg nel 2012 e concorre come miglior film africano al 22\u00ba Festival del cinema africano, d'Asia e America Latina di Milano 2012."}
{"id": "3953923", "revid": "21880", "url": "https://it.wikipedia.org/wiki?curid=3953923", "title": "Placospermum", "text": ""}
{"id": "3953925", "revid": "21880", "url": "https://it.wikipedia.org/wiki?curid=3953925", "title": "Placospermeae", "text": ""}
{"id": "3953940", "revid": "599013", "url": "https://it.wikipedia.org/wiki?curid=3953940", "title": "Osvaldo Abbondanza", "text": "Biografia.\nLaureato in Ingegneria Meccanica presso l'Universit\u00e0 la Sapienza di Roma, diplomato all'Accademia Navale di Livorno e Capitano della Regia Marina, si trov\u00f2 giovanissimo a dover affrontare la seconda guerra mondiale. Nel 1944 prese parte alla resistenza partigiana del Partito Repubblicano Italiano assieme ad amici tra cui Oddo Biasini e Libero Gualtieri, in qualit\u00e0 di Comandante del I Distaccamento della Brigata Mazzini, per poi entrare nella giunta di Cesena sotto il governo militare alleato, sempre nel 1944. L'attivit\u00e0 di lotta partigiana repubblicana gli valse, terminati i combattimenti, il riconoscimento per meriti speciali della Marina Militare italiana e il titolo di \"patriota\" controfirmato dal comandante in capo delle forze alleate in Italia, il generale Alexander. \nNel dopoguerra divenne dirigente di grandi gruppi industriali e direttore generale dello stabilimento del Fusaro, sede centrale della Selenia.\nNegli anni invent\u00f2 e brevett\u00f2 in diversi paesi alcuni macchinari, tra cui la \"Rotary keyboard punching machine\", utilizzata per lungo tempo dalle pubbliche amministrazioni dei paesi occidentali."}
{"id": "3953941", "revid": "407690", "url": "https://it.wikipedia.org/wiki?curid=3953941", "title": "Anna Wu", "text": ""}
{"id": "3953943", "revid": "241195", "url": "https://it.wikipedia.org/wiki?curid=3953943", "title": "Test di fluttuazione", "text": ""}
{"id": "3953945", "revid": "680767", "url": "https://it.wikipedia.org/wiki?curid=3953945", "title": "FK Habitpharm Javor Ivanjica", "text": ""}
{"id": "3953951", "revid": "287204", "url": "https://it.wikipedia.org/wiki?curid=3953951", "title": "Esperimento di Luria-Delbruck", "text": ""}
{"id": "3953963", "revid": "120926382", "url": "https://it.wikipedia.org/wiki?curid=3953963", "title": "Ford Taurus", "text": "La Ford Taurus \u00e8 un'autovettura prodotta in tre serie dalla Ford dal 1986 al 2019. La Taurus ha avuto un modello \"gemello\" prodotto tramite badge engineering, la Mercury Sable.\nIl contesto.\nLanciata nel 1986, venne anche prodotta con il marchio Mercury con il nome Sable (1986\u20132005; 2008\u20132009) e venne realizzata una versione ad alte prestazioni, la Taurus SHO (1989\u20131999). La vettura \u00e8 stata anche la base della prima Lincoln Continental a trazione anteriore del 1988.\nLa Taurus \u00e8 stata a trazione anteriore fin dal suo lancio. Per quanto riguarda la categoria di autovetture a cui appartiene, dal 1986 al 2007 era collocabile tra le Vetture Mid-Size, mentre dal 2008 tra le full-size.\nLa prima serie \u00e8 stata una pietra miliare del design della Ford e dell'intera industria automobilistica americana, fu un modello influente che port\u00f2 molte innovazioni nel mercato. Dal 1986 al 2007 vennero costruiti 7.519.919 esemplari, facendo della Taurus la quinta vettura pi\u00f9 venduta dalla Ford in Nord America; solo la F-150, la Escort, la Model T e la Mustang vendettero di pi\u00f9. Tra il 1992 ed il 1996 \u00e8 stata l'autovettura pi\u00f9 venduta negli Stati Uniti, primato che perse nel 1997 a favore della Toyota Camry.\nLa Taurus \u00e8 stata costruita sul pianale DN-5 dal 1986 al 1995, sulla piattaforma DN101 dal 1996 al 1999, sul pianale D186 (che derivava dal DN101) dal 2000 al 2007 e sulla piattaforma D3 dal 2008.\nTra la fine degli anni novanta ed i primi anni 2000 le vendite della Taurus declinarono, e la quota di mercato che il modello perse and\u00f2 ad appannaggio delle vetture mid-size giapponesi. In conseguenza di ci\u00f2, la Ford spost\u00f2 le proprie risorse economiche verso lo sviluppo di SUV. La Taurus fu momentaneamente rimossa dal mercato nel 2006, con l'ultimo esemplare che usc\u00ec dalle catene di montaggio il 27 ottobre. La Ford decise di sostituire la Taurus berlina con la full-size Five Hundred e la mid-size Ford Fusion, mentre la Taurus familiare con il crossover SUV Freestyle.\nIn seguito la Ford ripropose il nome del modello al salone dell'automobile di Chicago del 2007, rinominando la versione aggiornata della Five Hundred e della Freestyle, rispettivamente \"2008 Taurus\" e \"2008 Taurus X. Nel 2008 la casa dell'ovale blu la rilanci\u00f2 sul mercato, giungendo alla terza generazione. Nel 2010 il modello fu rivisto e ristilizzato.\nPrima serie: 1986\u20131991.\nLa prima serie della Taurus venne lanciata nel 1986 con grande utilizzo di mezzi pubblicitari e mediatici. Il nuovo modello sostituiva la Ford LTD (la full-size Ford LTD Crown Victoria rimase invece in produzione). Il lancio della vettura fu uno dei pi\u00f9 pubblicizzati di sempre, ed il motivo risiedeva negli ingenti investimenti che la Ford fece per la sua progettazione. Un'altra causa fu che la Taurus rappresentava uno spartiacque per i modelli della casa automobilistica statunitense. Al tempo del debutto, la Ford produceva principalmente modelli a trazione posteriore, mentre la Chrysler e la General Motors offrivano pi\u00f9 modelli a trazione anteriore (dalla fascia media in su), inclusi i modelli Chrysler su pianale K e i modelli Chevrolet su pianale A. Con l'introduzione della Escort e della Tempo, la Ford pass\u00f2 dalla trazione posteriore alla trazione anteriore. La Taurus presentava una linea pi\u00f9 arrotondata di quella delle concorrenti, e per questo motivo venne soprannominata jelly belly o \u201cpatata volante\u201d; la nuova forma si ispirava all'Audi 5000 (denominazione per il mercato USA dell'Audi 100 terza serie) ed alla Ford Tempo. Invece di una griglia, il frontale della Taurus era liscio e con una presa d'aria sotto la calandra. Il design aerodinamico port\u00f2 ad una maggiore efficienza nel consumo di carburante, e ci\u00f2 permise un pi\u00f9 stringente rispetto delle normative CAFE applicate dal Governo degli Stati Uniti. Il successo della Taurus port\u00f2 ad una rivoluzione nell'automotive design statunitense. Infatti, la Chrysler e la General Motors svilupparono modelli aerodinamici per tentare di rincorrere il successo della Taurus.\nLa prima generazione era disponibile sia con motore V6 che con propulsore in linea a quattro cilindri, e sia con cambio automatico che con trasmissione manuale. La \u201cgemella\u201d, la Mercury Sable, non fu invece mai offerta con trasmissione manuale. Similmente alla linea esterna, anche gli interni del modello erano all'avanguardia, e molte sue caratteristiche sono ancora usate nel XXI secolo. Gli interni erano infatti ergonomici e tutti i controlli erano studiati per essere riconoscibili con il tatto, permettendo al guidatore di azionare i controlli stessi senza dover togliere lo sguardo dalla strada. Per esempio, gli interruttori dei vetri elettrici e della chiusura centralizzata, erano realizzati in modo tale che met\u00e0 del pulsante era sporgente, mentre l'altra met\u00e0 era infossata, e quindi il comando era facilmente riconoscibile dal semplice contatto della mano. Per un motivo analogo, tutti i controlli del cruscotto erano posizionati nella parte centrale dello stesso, cos\u00ec che fossero facilmente raggiungibili dal guidatore. La parte sinistra del gruppo cruscotto-plancia era leggermente rivolta verso il conducente per rendere facilmente accessibili i comandi, e questo dava una sensazione di \u201ccabina di pilotaggio\u201d d'aereo.\nGli interni della Taurus erano altamente personalizzabili per venire incontro alle esigenze del cliente, ed erano disponibili un grande numero di \"optional\", oltre a tre differenti tipi di configurazione. Ci\u00f2 significava che gli interni delle Taurus potevano essere spartani o lussuosi, a seconda delle scelte dei clienti. Sui modelli con cambio automatico, gli interni erano disponibili in tre differenti configurazioni di sedili. L'equipaggiamento interno dipendeva dalla versione. La versione base, la \"L\", aveva nella dotazione standard solamente la radio AM e i sedili anteriori in tessuto con conformazione a divanetto, mentre la \"LX\", che era la pi\u00f9 lussuosa, possedeva un grande numero di opzioni che erano installate di serie.\nLa prima generazione fu accolta con favore dal pubblico e dalla stampa. Nel 1986 vinse diversi premi, tra cui, i pi\u00f9 importanti furono il riconoscimento come \u201cauto dell'anno\u201d dalla rivista Motor Trend, e la nomina nell'elenco delle migliori 10 autovetture del 1986 compilata dalla rivista Car and Driver. Nel 1986 vennero venduti oltre 200.000 esemplari e nel 1989 venne commercializzata la milionesima Taurus. Quando la produzione termin\u00f2 nel 1991, vennero vendute pi\u00f9 di 2.000.000 Taurus.\nPrima serie restyling: 1992\u20131995.\nLa vettura fu oggetto di un aggiornamento nel 1992. A questa nuova versione venne meno il cambio manuale ed il motore in linea a quattro cilindri, e quindi tutti i modelli (tranne la Taurus SHO, cio\u00e8 la versione ad alte prestazioni) erano equipaggiate del cambio automatico e di un motore V6. Rispetto a prima, la lunghezza fu aumentata di qualche decina di millimetri ed il peso di un centinaio di libbre. Tutti i pannelli della carrozzeria, tranne quelli delle portiere, vennero rivisti e gli interni vennero completamente ridisegnati.\nLa Taurus ebbe in dotazione un nuovo cruscotto che, come in precedenza, venne studiato per essere ergonomico. Tutti i controlli principali del veicolo erano infatti posizionati sulla parte sinistra del cruscotto stesso, cos\u00ec che fossero facilmente raggiungibili dal guidatore. Come sulla versione precedente, tutti i controlli erano studiati per essere riconoscibili con il tatto e per essere attivati senza che il guidatore togliesse gli occhi dalla strada. Il nuovo cruscotto conteneva anche tre bottoni che vennero posizionati a destra del gruppo indicatori, che permettevano al conducente di controllare la radio senza distrarsi dalla guida. Anche la radio venne rivista, mentre la parte inferiore del cruscotto ed il volante furono conservati. Il nuovo cruscotto fu anche riprogettato per contenere l'airbag lato passeggero, che venne offerto per la prima volta su una berlina di normale produzione. Fu offerto come \"optional\" dal 1992 e divent\u00f2 di serie dal 1994, facendo della Taurus la prima automobile di questa categoria ad avere entrambi gli airbag anteriori montati di serie.\nQuesto aggiornamento vendette bene e divent\u00f2 l'autovettura pi\u00f9 venduta negli Stati Uniti, titolo che conserv\u00f2 fino a quando rimase in commercio. Quando la produzione termin\u00f2 nel 1995, di questo restyling vennero venduti pi\u00f9 di 1.400.000 esemplari.\nSeconda serie: 1996\u20131999.\nNel 1996 venne introdotta la seconda serie (completamente nuova). Questa generazione adott\u00f2 una linea controversa che venne disegnata da Jack Telnack, il quale dichiar\u00f2 che era stata concepita per rendere la Taurus stilisticamente \u201csopra le righe\u201d agli occhi dei potenziali acquirenti, paragonando la vettura ad un paio di pantofole. Questa forma era tendenzialmente ovoidale ed era ispirata probabilmente al logo della Ford, mentre la precedente serie possedeva una linea pi\u00f9 squadrata. Le Taurus e le Sable familiari avevano in comune gli stessi pannelli, con le portiere che erano le medesime di quelle installate sulle Sable berline. Poich\u00e9 la nuova generazione della Taurus era indirizzata ad una clientela pi\u00f9 matura, il suo stile conteneva elementi tipici di modelli di fascia superiore. Per esempio, sull'allestimento \"LX\" erano presenti dei cerchi in lega e dei terminali di scarico sdoppiati, che erano offerti entrambi come \"optional\". Questa nuova serie aveva un logo che riportava la dicitura \u201cTaurus\u201d, scritta in corsivo, a differenza quindi delle lettere scritte in modo regolare presenti sulle vetture della precedente generazione. Tale tipo di carattere venne usato anche dalla Fiesta quarta serie sul mercato europeo, la quale possedeva un design curvilineo come la seconda generazione della Taurus.\nCome per la serie precedente, l'allestimento interno venne progettato per essere ergonomico. Il cruscotto era stato concepito per \u201cavvolgere\u201d il guidatore: tutti i controlli principali erano collocati in una posizione facilmente raggiungibile, ed erano stati progettati per essere riconoscibili con il tatto. La radio ed i comandi del climatizzatore erano inseriti in un ovale che era collocato al centro del cruscotto e che era chiamato \"Integrated Control Panel\". Questa parte del cruscotto fu ideata con queste caratteristiche a seguito delle lamentele dei clienti, che reclamarono il difetto di non potere, sulle serie precedenti, utilizzare questi comandi senza togliere lo sguardo dalla strada. Un'altra innovazione fu la consolle \"Flip-Fold\", che era in dotazione sui modelli con sedili anteriori a divanetto: l'imbottitura del sedile si trasformava in una console con portabicchieri e portalattine, mentre lo schienale poteva ripiegarsi trasformandosi in un bracciolo. Sui modelli con sedili separati, era installata una console centrale tradizionale con leva del cambio sul pavimento.\nLe reazioni a questa nuova serie di Taurus furono contrastanti. I clienti erano delusi dalla forma ovale del corpo vettura, anche se la Taurus conserv\u00f2 il primato di auto pi\u00f9 venduta negli Stati Uniti grazie alle vendite alle societ\u00e0 di autonoleggio; il 51% di tutte le Taurus commercializzate nel 1996 vennero vendute a queste ultime, in contrasto con le Honda Accord e le Toyota Camry, che vennero acquistate principalmente da clienti privati. Nel 1997, la Taurus perse il primato di modello pi\u00f9 venduto negli Stati Uniti a favore della Camry. Questa generazione di Taurus fu venduta anche in Australia insieme alla Ford Falcon, prodotta localmente, ma l'importazione della prima termin\u00f2 nel 1999 a causa delle scarse vendite.\nLa partecipazioni alle gare NASCAR.\nLa seconda serie sostitu\u00ec dal 1997 la Thunderbird nelle gare NASCAR. La Taurus fu la prima berlina che partecip\u00f2 a queste gare. In totale la vettura vinse tre Winston Cup e due Busch Series.\nSeconda serie restyling: 2000\u20132006.\nLa Taurus fu oggetto di una nuova revisione nel 2000, che sostitu\u00ec gli elementi tondeggianti presenti nella serie precedente e rese la linea meno eccentrica. Per ridurre il prezzo e per rendere il modello competitivo, la Ford riusc\u00ec ad abbassare i costi del modello, ad esempio prevedendo dei freni a tamburo con ABS (in precedenza, la presenza dell'ABS includeva anche la presenza dei dischi posteriori), l'eliminazione del doppio collettore di scarico sui modelli d'alta gamma e la rimozione di altri componenti.\nLa Ford progett\u00f2 il restyling in modo pi\u00f9 conservativo per tentare di aumentare le vendite. Il bagagliaio dell'auto venne realizzato con una forma pi\u00f9 tradizionale, incrementando cos\u00ec la capacit\u00e0 di altri due piedi cubi. Anche al tetto fu dato un disegno pi\u00f9 rialzato per aumentare lo spazio per la testa, questo grazie alla presenza di un montante posteriore pi\u00f9 spesso e un'area di maggior estensione tra la sommit\u00e0 delle portiere e quella del tetto.\nGli interni vennero completamente ridisegnati prevedendo una linea pi\u00f9 tradizionale, sebbene alcune caratteristiche della serie precedente vennero mantenute. Ad esempio, al cruscotto fu data una forma pi\u00f9 squadrata rispetto a quella della precedente serie. Fu mantenuto anche l'\"integrated control panel\" che venne per\u00f2 rivisto. Ora era pi\u00f9 grande e squadrato, e venne installato in una posizione pi\u00f9 accentrata. La console centrale estraibile rimase come nella versione precedente, anche se con qualche modifica: durante l'estrazione rimaneva appoggiata al pavimento invece che al cruscotto, e possedeva dei nuovi portabicchieri e dei vani portaoggetti. Un'altra differenza stava nel fatto che il restyling offriva portabicchieri posteriori, sia scorrevoli che ripiegabili, a seconda della console con cui l'auto veniva equipaggiata.\nNel 2004, la Taurus ottenne un piccolo facelift in cui la mascherina ovale anteriore venne sostituita da una pi\u00f9 grande e squadrata, mentre le prese d'aria sul paraurti ottennero un disegno differente.\nIl temporaneo ritiro ed il rilancio.\nLe vendite della Taurus calarono vistosamente durante gli ultimi anni di commercializzazione della seconda serie, perdendo consistenti quote di mercato a favore delle berline giapponesi. A causa della popolarit\u00e0 e della domanda calanti, la Ford decise di togliere gradualmente dal mercato la vettura. La produzione della versione familiare termin\u00f2 l'8 dicembre 2004, mentre quella della berlina fin\u00ec nel 2006. Il modello venne commercializzato ancora per un anno come auto aziendale, mentre continu\u00f2 ad essere venduta a privati in Canada. La produzione termin\u00f2 completamente il 27 ottobre 2006, quando la Ford interruppe le attivit\u00e0 nello stabilimento di Atlanta nell'ottica del piano di ristrutturazione denominato \"The Way Forward\". L'ultima Taurus mid-size usc\u00ec dalle catene di montaggio alle 7 del mattino; questo esemplare era destinato a Samuel Truett Cathy, proprietario della catena di ristorazione Chick-fil-A. Il ristorante di Cathy era situato di fronte allo stabilimento Ford di Atlanta. La fine della produzione non fu commemorata da nessuna cerimonia. La Ford decise di sostituire la Taurus con la full-size e con la mid-size Fusion, mentre la versione familiare con il crossover SUV Freestyle.\nLa fine della produzione della Taurus fu controversa. Molti credevano che la produzione fosse terminata perch\u00e9 il modello non riusciva pi\u00f9 a competere nel mercato delle berline, mentre altri sostennero che il modello, se la Ford avesse voluto, sarebbe stato facilmente salvato. Il sito Internet Autoblog defin\u00ec la Taurus come \u201cla pi\u00f9 grande caduta dalle stelle alle stalle nella storia dell'automobile\u201d, e critic\u00f2 la Ford per i problemi finanziari che causarono il fallimento del tentativo di tenere il modello competitivo. Queste difficolt\u00e0 erano causate, secondo tale sito web, dalla focalizzazione unilaterale verso lo sviluppo di autocarri e di SUV da parte della casa automobilistica di Detroit. Il sito web \"The Truth About Cars\" pubblic\u00f2 un editoriale dove veniva criticata la decisione della Ford di abbandonare lo sviluppo della Taurus quando le sue vendite furono principalmente soddisfatte dalle societ\u00e0 di autonoleggio.\nGli addetti ai lavori pensarono che la Ford avesse abbandonato lo sviluppo di un'auto che aveva fatto molto per rivitalizzare la Ford e l'industria statunitense. Il 26 ottobre 2006 un editoriale di USA Today fece notare che le case automobilistiche giapponesi, concorrenti dirette della Ford per la commercializzazione di vetture tipo la Taurus, sviluppavano meglio le proprie vetture, come la Toyota Corolla, che era in produzione dagli anni sessanta, mentre le case costruttrici di Detroit tendevano a puntare sempre su nuovi modelli.\nAlan Mulally, il nuovo amministratore delegato della Ford nominato nel 2006, decise di far rivivere il nome Taurus. Intervistato dall'Associated Press dichiar\u00f2 che, a parer suo, la Ford sbagli\u00f2 a interrompere la produzione e che la Five Hundred si sarebbe dovuta chiamare \u201cTaurus\u201d gi\u00e0 al momento del lancio. Voci di un possibile ritorno del modello furono confermate all'inizio del 2007, quando le versioni riviste della Five Hundred e della Freestyle, che vennero presentate al salone dell'automobile di Chicago dell'anno citato, furono mostrate al pubblico come \u201cTaurus\u201d e \u201cTaurus X\u201d. Questa fu una scelta fortemente voluta da Mulally. Pi\u00f9 tardi, il CEO della Ford spieg\u00f2 che il rilancio del nome fu dettato dalla notoriet\u00e0 del modello e del suo valore di patrimonio di marca.\nTerza serie: 2008\u20132019.\nLa terza serie fu un profondo aggiornamento della , che Ford decise di chiamare \"Taurus\" per avvantaggiarsi della passata notoriet\u00e0 del modello. Questa scelta fu anche determinata dalla strategia di non rinominare i propri modelli con un nome che iniziasse per \u201cF\u201d, come era stato fatto in precedenza con la Focus, la Fusion e la Freestyle, dando alle auto dei nomi pi\u00f9 memorizzabili e riconoscibili. Tutto ci\u00f2 tuttavia, non si rivel\u00f2 vincente poich\u00e9 i potenziali clienti negli Stati Uniti vennero\nper lo pi\u00f9 confusi dai cambiamenti di denominazione. Mulally per\u00f2, credeva che il nome Taurus fosse caratterizzato da un forte patrimonio di marca e per raggiungere questo status la Five Hundred ci avrebbe impiegato anni.\nLa vettura entr\u00f2 in produzione nel 2007 per poi essere venduta nel 2008.\nIn seguito all'aggiornamento (e al cambio di denominazione), la Five Hundred fu oggetto di pi\u00f9 di 500 cambiamenti. Tra questi, vi furono un nuovo frontale ed un nuovo motore \"Duratec 35\" V6 da 3,5 L di cilindrata e 263 CV di potenza, che sostitu\u00ec il precedente V6 \"Duratec 30\" da 3 L e 203 CV. Il cambio continuo \"ZF-Batavia\" delle Ford Five Hundred/Freestyle, che aveva un valore di coppia massima di 300 N\u2022m, fu sostituito da un cambio automatico a sei rapporti, che rimpiazz\u00f2 anche un'analoga trasmissione dell'Aisin Seiki che era usata sulle Five Hundred e sulle Montego. La gemella della Taurus berlina, la Mercury Sable, fu resuscitata partendo dalla base della Mercury Montego. Per il model year 2009, la Ford resuscit\u00f2 l'allestimento SE in vendita a 24.125 dollari, ponendolo come base.\nTerza serie restyling: dal 2010 al 2019.\nIl restyling venne rivelato al pubblico al salone dell'automobile di Detroit nel 2009, mentre l'anteprima per la stampa venne organizzata ad Asheville, Carolina del Nord, dal 15 al 19 giugno 2009.\nLa Taurus totalizz\u00f2 un alto punteggio nei test di guida, soprattutto grazie al suo equipaggiamento. Alcune di queste caratteristiche che contribuirono al successo nelle prove furono le quattro ruote motrici, il segnalatore di incroci, l'allarme di collisione, la gestione degli angoli ciechi ed il cruise control adattativo. Il modello \u00e8 stato comunque criticato per la mancanza di spazio e la visuale ridotta, nonostante le considerevoli dimensioni esterne. Ad esempio la serie della Honda Accord, che compete con questa generazione della Taurus, possiede doti di guida superiori, un design pi\u00f9 ergonomico ed offre pi\u00f9 spazio interno rispetto a quanto si pu\u00f2 trovare nella vettura Ford, nonostante sia pi\u00f9 piccola.\nAll'epoca del lancio, il prezzo della versione base SE era di 25.995 dollari. L'allestimento intermedio, il SEL, era venduto a 27.995 dollari, mentre la versione top, la \"Limited\", a 31.995 dollari\nLa Taurus SHO, messa nuovamente sul mercato nell'agosto del 2009, fu la versione ad alte prestazioni. Tale modello fu mosso dal nuovo motore V6 \"EcoBoost\" da 3,5 L di cilindrata, biturbo, con iniezione diretta e in grado di erogare 365 CV di potenza e 470 N\u2022m di coppia. Il motore \"EcoBoost\" raggiunse gli stessi consumi di carburante del propulsore V6 base. L'equipaggiamento consisteva di quattro ruote motrici, un cambio automatico a sei velocit\u00e0 e numerosi cambiamenti nell'allestimento interno ed esterno. Venne realizzato anche un pacchetto per prestazioni ancora pi\u00f9 elevate, con pastiglie dei freni maggiorate, un rapporto finale 3,16:1 (comparato al 2,77:1 della versione normale), il servosterzo elettronico, delle sospensioni irrigidite, l'ESC con settaggio sportivo e degli pneumatici speciali. Alcuni optional non vennero inglobati dal pacchetto, come il tetto elettrico, i sedili riscaldati/refrigerati, i sensori delle luci e della pioggia, il cruise control adattativo settabile, i pedali regolabili, il sistema informativo sugli angoli ciechi ed il navigatore satellitare.\nNel 2011 venne svelato al salone dell'automobile di New York il secondo restyling. Nello stesso anno \u00e8 stato annunciata la creazione della Ford Taurus Interceptor, versione che sar\u00e0 chiamata a sostituire la Ford Crown Victoria nel parco veicoli dei vari dipartimenti di polizia statunitensi. Questa versione era dotata di propulsore V8 4.6 dalla potenza di 250 cv e con coppia di 402 Nm. Oltre ai vari equipaggiamenti di norma delle autopattuglie integra anche un sistema antincendio e una blindatura supplementare sulle portiere anteriori.\nLa Mercury Sable.\nLa Mercury Sable era la versione ottenuta tramite badge engineering della Ford Taurus. Le due vetture si differenziavano da alcuni particolari estetici. La Sable \u00e8 stata prodotta dal 1985 al 2005 e dal 2007 al 2009.\nLa Sable \u00e8 stata oggetto di un facelift nel 1992 e di un restyling nel 1996. Lo stile introdotto nel 1996 perdur\u00f2 fino al 2005, anche se nel 2000 il modello fu oggetto di un importante restyling. La Sable prodotta dal 2007 al 2009 era per\u00f2, sostanzialmente, una versione modificata della Mercury Montego. La Sable usc\u00ec poi definitivamente di produzione a causa delle vendite sotto le aspettative."}
{"id": "3953986", "revid": "729019", "url": "https://it.wikipedia.org/wiki?curid=3953986", "title": "Miyakojima (isola)", "text": ", in lingua di Miyako: \u30df\u30e3\u30fc\u30af, Myaaku; in lingua di Okinawa: \u30ca\u30fc\u30af, Naaku, \u00e8 la pi\u00f9 grande e la pi\u00f9 popolata tra le isole Miyako, nella prefettura di Okinawa, in Giappone. Fa parte del vasto arcipelago delle Ry\u016bky\u016b, che si estende tra l'isola di Honsh\u016b e Taiwan. Con i suoi 158,7\u00a0km\u00b2, Miyakojima \u00e8 la quarta isola pi\u00f9 grande della prefettura. \u00c8 situata a circa 300\u00a0km a sud-ovest dell'isola di Okinawa e a 400\u00a0km ad est di Taiwan.\n\u00c8 famosa per le sue bellezze naturali ed \u00e8 una importante meta turistica. In particolare, il suo \u00e8 stato inserito tra i monumenti designati del Giappone per la sua bellezza scenica.\n\u00c8 collegata con dei ponti alle vicine isole di e \nGeografia.\nL'isola ha una forma triangolare ed \u00e8 pianeggiante, il rilievo pi\u00f9 alto, Yokodake, raggiunge appena i 115\u00a0m. Il terreno arabile \u00e8 coltivato soprattutto con la canna da zucchero. I paesaggi delle varie spiagge, tra le quali vanno ricordate quelle di Yonaha-maehama e di Sunayama, sono diversi tra loro, ma hanno in comune una vegetazione rigogliosa.\nIl mare di Miyakojima si distingue per l'acqua cristallina e la barriera corallina, che fanno dell'isola un paradiso per gli appassionati di immersioni subacquee. Oltre alle formazioni rocciose generate dai coralli, vi sono altri tipi di rocce calcaree tipiche delle Ry\u016bky\u016b, arenite ed argilla.\nIl centro abitato pi\u00f9 importante \u00e8 Hirara, che era il capoluogo delle Miyako prima della riorganizzazione delle loro municipalit\u00e0. A partire dal 1\u00ba ottobre 2005, il territorio dell'isola fa parte della di Miyakojima, che ha una propria giunta comunale. Tale nuova comprende anche le altre isole Miyako, ad eccezione di Taramajima e Minnajima che formano il di Tarama, amministrato dal , del quale \u00e8 l'unico comune.\nCultura.\nLingua.\nNelle isole Miyako si parla la lingua di Miyako, una delle tante lingue ryukyuane.\nAlimenti e bevande.\nUn piatto caratteristico dell'isola \u00e8 la soba di Miyako, dei tagliolini di grano saraceno in brodo che sono una variante della soba di Okinawa.\nLa tradizionale acquavite di riso detta Awamori, che viene prodotta e consumata in tutte le isole di Okinawa, viene spesso bevuta a Miyakojima con una sorta di rito, proprio dell'isola, chiamato Otori. Questa tradizione si verifica quando si beve in compagnia; l'addetto alla mescita del distillato lo passa, partendo dalla sua destra, agli altri convenuti disposti in cerchio. La bevanda viene accompagnata da una particolare forma nel brindare e viene servita assieme a dei toast.\nFolklore.\nNell'isola si tiene il Paantu (\u30d1\u30fc\u30f3\u30c8\u30a5), un festival tradizionale che si svolge nel nono mese del calendario lunare. Durante il rito propiziatorio, tre uomini ricoperti di fango ed erba si aggirano tra la folla sporcandola di fango. Le persone che sono state sporcate dai Pantu avranno un anno di protezione contro la malasorte. Di solito, i nuovi proprietari di abitazioni chiedono che anche la loro casa riceva questo singolare tipo di benedizione.\nTrasporti.\nVia aerea.\nL'isola \u00e8 accessibile principalmente con il servizio aereo. L'aeroporto di Miyako \u00e8 servito da un numero limitato di compagnie aeree, che operano collegamenti con Naha, nell'isola di Okinawa, Tokyo, Osaka, Ishigaki, nelle isole Yaeyama e con la vicina Tarama.\nVia mare.\nI servizi di traghetti collegano l'isola con Taramajima e con Irabujima, con partenze dal porto di Hirara.\nStradali.\nEsiste una sviluppata rete stradale che collega le varie zone dell'isola, oltrech\u00e9 Ikemajima e Kurimajima. Il servizio di autobus si compone di 6 diverse linee.\nEconomia.\nLe voci principali dell'economia isolana sono il turismo, l'agricoltura e la pesca."}
{"id": "3953989", "revid": "1305772", "url": "https://it.wikipedia.org/wiki?curid=3953989", "title": "Ibertsberger", "text": "Ibertsberger:"}
{"id": "3953994", "revid": "180559", "url": "https://it.wikipedia.org/wiki?curid=3953994", "title": "Coppa Italia Lega Nazionale Pallacanestro 1998", "text": "La Coppa Italia Lega Nazionale Pallacanestro 1998 \u00e8 stata la prima edizione della manifestazione. Il successo \u00e8 andato al Roseto Basket; la final four \u00e8 stata organizzata a Biella.\nRisultati.\nFase finale.\nLe \"final-four\" si sono svolte a Biella."}
{"id": "3953996", "revid": "33751", "url": "https://it.wikipedia.org/wiki?curid=3953996", "title": "Lega calcistica degli Emirati Arabi Uniti 2000-2001", "text": "La UAE Football League 2000-2001 \u00e8 stata la 26\u00aa edizione della massima competizione nazionale per club degli Emirati Arabi Uniti, la squadra campione in carica \u00e8 l'Al-Ain. Alla competizione prendono parte 12 squadre, il 16 maggio 2001 l'Al-Wahda Sports Cultural Club si laurea per la sua seconda volta campione degli Emirati Arabi Uniti.\nClassifica.\nLegenda:\n\u00a0\u00a0\u00a0\u00a0\u00a0 Campione degli Emirati Arabi Uniti 2000-2001, ammessa al Campionato d'Asia per club 2002\n\u00a0\u00a0\u00a0\u00a0\u00a0 Ammesse alla Coppa delle Coppe dell'AFC 2001-2002\n\u00a0\u00a0\u00a0\u00a0\u00a0 Ammesse alla Coppa dei Campioni del Golfo 2002\n\u00a0\u00a0\u00a0\u00a0\u00a0 Retrocessa in UAE Second Division 2001-2002\nNote:"}
{"id": "3953999", "revid": "478814", "url": "https://it.wikipedia.org/wiki?curid=3953999", "title": "Miyakojimajima (isola)", "text": ""}
{"id": "3954008", "revid": "2056951", "url": "https://it.wikipedia.org/wiki?curid=3954008", "title": "Stella (piroscafo)", "text": "Lo Stella (gi\u00e0 Cipro, gi\u00e0 Portsea, gi\u00e0 Barbara Marie, gi\u00e0 Barbara) \u00e8 stato un piroscafo da carico italiano (ed in precedenza britannico), violatore di blocco durante la seconda guerra mondiale. Dopo la cattura da parte inglese ha navigato come Empire Planet e come Inchkeith sino alla perdita per incaglio, avvenuta nel 1955.\nStoria.\nCostruita nel 1923 dai cantieri John Priestman &amp; Company Ltd. di Sunderland (come scafo numero 271) per la Cliffside Shipping Company (di propriet\u00e0 della John Morrison &amp; Son di Newcastle), la nave, un piroscafo da carico da 4272 tonnellate di stazza lorda, si chiamava in origine \"Barbara\", nome che nel 1924 venne mutato in \"Barbara Marie\".\nNel 1925 (per altre fonti nel 1924) il piroscafo venne venduto alla Sea Steamship Company Ltd., che lo ribattezz\u00f2 \"Portsea\" e che nel 1933 lo rivendette alla Nivose Societ\u00e0 di Navigazione: passato sotto bandiera italiana, il mercantile venne ribattezzato \"Cipro\". Nel 1937 il piroscafo venne acquistato dagli armatori napoletani Lauro e Montella: iscritto con matricola 80 al Compartimento marittimo di Torre del Greco, il mercantile ricevette il nuovo nome di \"Stella\".\nAll'entrata dell'Italia nel secondo conflitto mondiale, il 10 giugno 1940, lo \"Stella\" si trovava a Recife, in Brasile, dove rimase inattivo per oltre un anno.\nNel frattempo lo Stato Maggiore della Regia Marina aveva proposto ed ottenuto di mettere a punto un piano per far forzare il blocco alleato da parte dei mercantili rifugiati nelle nazioni neutrali pi\u00f9 benevole nei confronti dell'Italia (Spagna, Brasile e Giappone) e farli giungere a Bordeaux, base atlantica italiana (Betasom) nella Francia occupata: le navi sarebbero passate sotto il controllo delle forze tedesche, mentre i carichi (ancora a bordo da quando, dopo la dichiarazione di guerra, si erano rifugiate nei porti neutrali) sarebbero stati trasferiti in Italia via terra. Dopo la trasmissione delle istruzioni da seguire per la partenza ed il viaggio, era stata organizzata la partenza dei vari mercantili, iniziando dalla Spagna continentale, dalla quale, tra il febbraio ed il giugno 1941, si trasferirono a Bordeaux i mercantili \"Clizia\", \"Capo Lena\" ed \"Eugenio C.\". Era poi stato organizzato il trasferimento delle navi che si trovavano nelle Canarie: tra aprile e giugno si erano trasferiti in Francia i mercantili \"Capo Alga\", \"Burano\", \"Todaro\", \"Ida\" ed \"Atlanta\", mentre erano andate perdute le navi cisterna \"Recco\", \"Sangro\" e \"Gianna M.\" ed il piroscafo \"Ernani\". Tocc\u00f2 quindi alle navi bloccate in Brasile (al largo delle cui coste stazionavano numerose navi da guerra britanniche): in quelle acque stazionavano il transatlantico \"Conte Grande\", due navi cisterna e 15 navi da carico. Per mezzo dell'addetto navale in Brasile, capitano di fregata Torriani, e del suo vice, tenente di vascello Di Vicino, Supermarina contatt\u00f2 i comandanti delle varie navi e scelse quelle adatte ad affrontare una traversata oceanica che le portasse nella Francia occupata: allo scopo vennero selezionati cinque piroscafi, la motonave \"Himalaya\", giunta dall'Eritrea, e due navi cisterna, mentre le restanti undici navi, giudicate in condizioni non idonee ad una lunga navigazione, vennero lasciate in Brasile. Per prime, il 28 marzo, furono fatte partire le due navi cisterna: la \"Frisco\", giunta indenne a Bordeaux, e la \"Franco Martelli\", silurata ed affondata da un sommergibile britannico durante la navigazione. Tre mesi pi\u00f9 tardi, tra il 28 ed il 29 giugno 1941, lasciarono i porti di Recife e Bel\u00e9m i piroscafi \"XXIV Maggio\", \"Butterfly\" e \"Monbaldo\".\nDopo un altro mese, tra il 30 ed il 31 luglio 1941, furono fatti partire, per ultimi, anche il piroscafo \"Africana\", lo \"Stella\" e l'\"Himalaya\". Lo \"Stella\", in particolare, part\u00ec da Recife il 30 luglio con un carico di 1300 tonnellate di materiali, ma prima della partenza ebbe diversi problemi: alcune ore prima di salpare, infatti, quattro marinai si sentirono male e due di essi dovettero essere ricoverati d'urgenza nel locale ospedale, riducendo cos\u00ec l'equipaggio di due unit\u00e0, mentre i restanti due, in condizioni meno gravi, vollero restare a bordo, pur senza svolgere, per il momento, alcun lavoro. Un tubo di una delle tre caldaie si ruppe ed imped\u00ec che tale caldaia andasse in pressione: si stava per decidere di rinviare la partenza, quando il direttore di macchina annunci\u00f2 che, una volta in mare aperto, il guasto sarebbe potuto essere riparato con i mezzi a disposizione sulla nave. Il piroscafo lasci\u00f2 quindi Recife camuffato in modo da assomigliare alla nave inglese \"Armadale\", e le due successive settimane di navigazione trascorsero senza problemi.\nNel mattino del 14 agosto 1941, tuttavia, lo \"Stella\", in navigazione nel punto 25\u00b0 N e 40\u00b0 O (o 24\u00b0 55' N e 40\u00b0 23' O), ad ovest delle isole di Capo Verde, venne intercettato dall'incrociatore ausiliario britannico \"Circassia\", che, dopo aver serrato le distanze sino a ritrovarsi estremamente vicino alla nave italiana, le intim\u00f2 di fermarsi. Per sincerarsi della reale identit\u00e0 dell'\"Armadale\", il \"Circassia\" pose (mediante il lampeggiatore), come usuale in tali casi, una serie di domande alla nave fermata, alle quali lo \"Stella\" rispose in maniera apparentemente soddisfacente. Giunto alla domanda sul porto di destinazione, il comandante della nave italiana non seppe inizialmente cosa rispondere, dato che, se avesse fornito una falsa destinazione, il \"Circassia\" avrebbe potuto sincerarsi della (mancata) veridicit\u00e0 di tale informazione contattando le autorit\u00e0 portuali via radio. Lo \"Stella\" richiese pertanto di ripetere la domanda, riferendo di non aver ricevuto chiaramente: l'incrociatore ausiliario ripet\u00e9 allora \u00ab\"We require your next port of destination\"\u00bb, cui la nave italiana rispose \u00ab\"Bound for Liverpool option other English port\"\u00bb: il comandante ritenne che si trattasse della risposta pi\u00f9 sicura che si potesse dare per evitare ulteriori controlli, facendo leva sul fatto che non era infrequente che, quando la \"option\" era compresa nel contratto di noleggio della nave, la destinazione finale venisse trasmessa via radio all'unit\u00e0 solo sul nel corso del viaggio. Dopo un breve periodo di silenzio, il \"Circassia\" ordin\u00f2 allo \"Stella\" \u00ab\"Keep down the lifeboats and abandon your ship!\"\u00bb: il comandante ordin\u00f2 pertanto l'autoaffondamento, ma subito dopo l'incrociatore ausiliario aggiunse \u00ab\"Warning: no sabotage! Otherwise you will be gunned and the survivors abandoned at sea!\"\u00bb. Il comandante ordin\u00f2 quindi di sospendere le operazioni di autoaffondamento, anche se il direttore di macchina, il primo macchinista ed il secondo macchinista avevano gi\u00e0 danneggiato alcune valvole, pistoni e kingston. Poco dopo un picchetto di preda del \"Circassia\" sal\u00ec a bordo dello \"Stella\", prendendone possesso e provvedendo a riparare i danni. Lo \"Stella\" venne scortato a Bermuda ed il suo equipaggio avviato alla prigionia, e la BBC celebr\u00f2 la cattura nella trasmissione radio del 16 agosto 1941.\nPassato sotto il controllo del Ministry of War Transport ed affidato alla Golden Cross Line di Cardiff, il piroscafo venne ribattezzato \"Empire Planet\", venendo quindi utilizzato in guerra per conto delle forze britanniche.\nNei tre anni successivi la nave fece di parte di numerosi convogli, tutti in Oceano Atlantico (ed alcuni dei quali proseguiti nel Mediterraneo occidentale): l'\"SC 73\" (24 mercantili, partito da Halifax il 5 marzo 1942 e giunto a Liverpool il 24 marzo senza essere stato attaccato ma con la perdita accidentale di un mercantile ritardatario), l'\"SC 74\" (34 mercantili ed una nave soccorso, partito da Halifax il 12 marzo 1942 ed arrivato a Liverpool il 28 marzo senza perdite), l'\"SC 75\" (27 mercantili, partito da Halifax il 18 marzo 1942 e giunto a Liverpool il 3 aprile senza problemi), l'\"SC 99\" (59 mercantili ed otto navi scorta, partito da Halifax il 5 settembre 1942, attaccato infruttuosamente da alcuni U-Boote il 13 settembre e giunto a Liverpool senza perdite il 20), l'\"ON 156\" (19 mercantili e 6 navi scorta, partito da Liverpool il 24 dicembre 1942 e giunto a New York il 17 gennaio 1943 con la perdita di un trasporto ritardatario ad opera dell'\"U 631\"), l'\"SC 121\" (59 mercantili ed 11 navi scorta, partito da New York il 23 febbraio 1942 e giunto a Liverpool il 14 marzo dopo aver perso dodici mercantili in seguito ad attacchi subacquei), l'\"ONS 5\" (43 mercantili e 19 navi scorta, partito da Liverpool il 21 aprile 1943 e giunto ad Halifax dopo aver perso 14 mercantili ed affondato dieci U-Boote attaccanti), l'\"SC 134\" (74 mercantili, partito da Halifax il 16 giugno 1943 e giunto a Liverpool il 1\u00ba luglio senza perdite), l'\"SC 142\" (51 mercantili, partito da Halifax il 15 settembre 1943 e giunto a Liverpool il 29 senza aver subito attacchi), l'\"OS 59\"/\"KMS 33\" (57 mercantili e 7 navi scorta, partito da Liverpool il 16 novembre 1943 e giunto a Gibilterra senza perdite, dividendosi il 28 novembre in due convoglio \u2013 \"OS 59\" e \"KMS 33\" \u2013 giunti a Porto Said e Freetown rispettivamente l'11 e l'8 dicembre), l'\"OS 60\"/\"KMS 34\" (48 mercantili, partito da Liverpool il 25 novembre 1943 e giunto a Gibilterra il 9 dicembre 1943) e l'\"OS 81\"/\"KMS 55\" (34 mercantili, partito da Liverpool il 22 giugno 1944, separato il 3 luglio nei convoglio \"KMS 55\", arrivato a Gibilterra il 4 luglio, ed \"OS 81\", giunto a Freetown il 12 luglio).\nNel 1947 il piroscafo fu venduta alla Williamson &amp; Company di Hong Kong (per altre fonti alla Inch Steamship Company Ltd., sussidiaria della Williamson) e ribattezzato \"Inchkeith\". Il 2 marzo 1955 la nave s'incagli\u00f2 su uno scoglio non segnato sulle carte al largo di Port Meadows, nelle isole Andamane, in posizione 12\u00b001' N e 92\u00b047'30\u201d E, venendo abbandonata perch\u00e9 considerata irrecuperabile (e dichiarata \u00ab\"constructive total loss\"\u00bb)."}
{"id": "3954012", "revid": "133248", "url": "https://it.wikipedia.org/wiki?curid=3954012", "title": "Circolo letterario di Sibiu", "text": "Il Circolo letterario di Sibiu (in rumeno: \"Cercul literar de la Sibiu\") fu una societ\u00e0 letteraria creata durante la seconda guerra mondiale a Sibiu, allo scopo di promuovere le idee liberali moderniste di Eugen Lovinescu. \nIl gruppo fu formato intorno a Lucian Blaga ed altri intellettuali di Cluj, che si erano stabiliti a Sibiu dopo che l'Universit\u00e0 di Cluj vi si era trasferita nel 1940, in seguito all'occupazione ungherese della Transilvania del Nord. I membri pi\u00f9 attivi del Circolo furono Ion Negoi\u021bescu, Radu Stanca, Ion Desideriu S\u00e2rbu, Cornel Regman, \u0218tefan Augustin Doina\u0219, Nicolae Balot\u0103, Eugen Todoran, Eta Boeriu, Radu Enescu e Ovidiu Cotru\u0219. Il gruppo si sciolse nel 1945."}
{"id": "3954022", "revid": "298229", "url": "https://it.wikipedia.org/wiki?curid=3954022", "title": "Shelly-Ann Fraser", "text": ""}
{"id": "3954034", "revid": "729019", "url": "https://it.wikipedia.org/wiki?curid=3954034", "title": "Sojuz TMA-14M", "text": "Sojuz TMA-14M \u00e8 un volo astronautico verso la Stazione Spaziale Internazionale (ISS), parte del programma Sojuz."}
{"id": "3954040", "revid": "123348380", "url": "https://it.wikipedia.org/wiki?curid=3954040", "title": "Danika La Loggia", "text": "Biografia.\nImpiegata principalmente nei film di Fernando Di Leo e di Federico Fellini, \u00e8 stata attiva tra il 1968 e il 1987. \nInterprete di film della commedia all'italiana, spaghetti-western e poliziotteschi ma anche di film del cinema d'autore, a partire dal 1987 ha fatto perdere le proprie tracce, non prendendo pi\u00f9 parte a nessuna produzione cinematografica.\n\u00c8 stata attiva anche in televisione, nelle miniserie TV \"L'ombra nera del Vesuvio\" e \"Quelli della speciale\" nel 1993 con la quale concluse la carriera."}
{"id": "3954041", "revid": "504235", "url": "https://it.wikipedia.org/wiki?curid=3954041", "title": "Fiorifero", "text": ""}
{"id": "3954043", "revid": "298229", "url": "https://it.wikipedia.org/wiki?curid=3954043", "title": "Shelly-Ann Fraser Pryce", "text": ""}
{"id": "3954045", "revid": "504235", "url": "https://it.wikipedia.org/wiki?curid=3954045", "title": "Granifero", "text": ""}
{"id": "3954046", "revid": "298229", "url": "https://it.wikipedia.org/wiki?curid=3954046", "title": "Shelly Ann Fraser", "text": ""}
{"id": "3954047", "revid": "1272592", "url": "https://it.wikipedia.org/wiki?curid=3954047", "title": "106\u00ba Congresso degli Stati Uniti d'America", "text": "Il 106\u00ba Congresso degli Stati Uniti d'America, composto dalla Camera dei Rappresentanti e dal Senato, \u00e8 stato il ramo legislativo del governo federale statunitense in carica dal 3 gennaio 1999 al 3 gennaio 2001.\nSenato.\nSenatori ordinati per Stato.\nAlabama\nAlaska\nArizona\nArkansas\nCalifornia\nCarolina del Nord\nCarolina del Sud\nColorado\nConnecticut\nDakota del Nord\nDakota del Sud\nDelaware\nFlorida\nGeorgia\nHawaii\nIdaho\nIllinois\nIndiana\nIowa\nKansas\nKentucky\nLouisiana\nMaine\nMaryland\nMassachusetts\nMichigan\nMinnesota\nMississippi\nMissouri\nMontana\nNebraska\nNevada\nNew Hampshire\nNew Jersey\nNew York\nNuovo Messico\nOhio\nOklahoma\nOregon\nPennsylvania\nRhode Island\nTennessee\nTexas\nUtah\nVermont\nVirginia\nWashington\nVirginia Occidentale\nWisconsin\nWyoming"}
{"id": "3954048", "revid": "298229", "url": "https://it.wikipedia.org/wiki?curid=3954048", "title": "Shelly Ann Fraser Pryce", "text": ""}
{"id": "3954049", "revid": "504235", "url": "https://it.wikipedia.org/wiki?curid=3954049", "title": "Fruttifero", "text": ""}
{"id": "3954051", "revid": "504235", "url": "https://it.wikipedia.org/wiki?curid=3954051", "title": "Vinifero", "text": ""}
{"id": "3954052", "revid": "298229", "url": "https://it.wikipedia.org/wiki?curid=3954052", "title": "Marshevet Myers", "text": ""}
{"id": "3954055", "revid": "1522738", "url": "https://it.wikipedia.org/wiki?curid=3954055", "title": "Andrea Fait", "text": ""}
{"id": "3954059", "revid": "1305772", "url": "https://it.wikipedia.org/wiki?curid=3954059", "title": "Fornero", "text": ""}
{"id": "3954069", "revid": "2033069", "url": "https://it.wikipedia.org/wiki?curid=3954069", "title": "Uno sceriffo contro tutti", "text": "Uno sceriffo contro tutti (\"Walking Tall\") \u00e8 una serie televisiva statunitense in 7 episodi trasmessi per la prima volta nel corso di una sola stagione nel 1981.\n\u00c8 una serie drammatica del genere poliziesco incentrata sulle vicende di uno sceriffo dai metodi violenti del Tennessee. La serie \u00e8 basata sulla storia vera dello sceriffo Buford Pusser, attivo negli anni 60 nella Contea di McNairy (nella serie il nome della contea diventa \"McNeal\"). L'attore protagonista della serie, Bo Svenson, aveva gi\u00e0 interpretato lo sceriffo Pusser nei film \"I giorni roventi del poliziotto Buford\" (1975) e \"Final Chapter \u2013 Walking Tall\" (1977). Del 1973 \u00e8 invece il film \"Un duro per la legge\", in cui Pusser \u00e8 interpretato da Joe Don Baker.\nProduzione.\nLa serie fu prodotta da Columbia Pictures Television e David Gerber Productions e girata a Newhall in California. Le musiche furono composte da Edd Kalehoff. Tra i registi della serie \u00e8 accreditato Alf Kjellin, tra gli sceneggiatori Lee Sheldon. Tra le guest star: Robert Englund, William Windom, Chuck Connors, Merlin Olsen, Ralph Bellamy, Gail Strickland, James MacArthur e Art Hindle. Il tema musicale \"Walking Tall\" \u00e8 cantato da Brad Mercer.\nDistribuzione.\nLa serie fu trasmessa negli Stati Uniti dal 17 gennaio 1981 al 31 marzo 1981 sulla rete televisiva NBC. In Italia \u00e8 stata trasmessa con il titolo \"Uno sceriffo contro tutti\"."}
{"id": "3954071", "revid": "504235", "url": "https://it.wikipedia.org/wiki?curid=3954071", "title": "Nebbioso", "text": ""}
{"id": "3954072", "revid": "110157", "url": "https://it.wikipedia.org/wiki?curid=3954072", "title": "Bikar karla 2012", "text": "La Coppa d'Islanda 2012 \u00e8 stata la 53\u00aa edizione del torneo. La competizione \u00e8 iniziata il 1\u00ba maggio ed \u00e8 terminata il 18 agosto 2012. Il KR Reykjav\u00edk ha vinto il trofeo per la tredicesima volta, la seconda consecutiva.\nPrimo turno.\nHanno partecipato a questo turno 36 squadre delle categorie inferiori e 10 provenienti dalla 2. deild karla.\nSecondo turno.\nHanno partecipato a questo turno le 23 vincitrici del turno precedente, 1 squadra dalle categorie inferiori, 4 dalla 2. deild karla e tutti i 12 club della 1. deild karla.\nSedicesimi di finale.\nHanno partecipato a questo turno le 20 vincenti del turno precedente e le 12 squadre di \u00darvalsdeild 2012."}
{"id": "3954074", "revid": "599013", "url": "https://it.wikipedia.org/wiki?curid=3954074", "title": "Walking Tall", "text": ""}
{"id": "3954078", "revid": "1543377", "url": "https://it.wikipedia.org/wiki?curid=3954078", "title": "Zero Gravity (Kerli)", "text": "Zero Gravity \u00e8 il primo singolo tratto dal secondo album della cantautrice estone Kerli.\nIl singolo.\nIl singolo \u00e8 stato pubblicato su iTunes il 20 marzo 2012, mentre il relativo video \u00e8 stato diffuso dal canale VEVO della cantante il giorno seguente.\nVideo.\nIl video di \"Zero Gravity\" \u00e8 sulla \"trasformazione\", infatti si alternano molte sequenze e la cantante interpreta tanti ruoli differenti.\nIl video si apre con la cantante appesa a testa in gi\u00f9 a un albero come un pipistrello. In seguito due aliene liberano Kerli. Nel ritornello la cantante si trasforma in una dea greca e si alternano scene di Kerli vestita da dea a principessa spaziale. In seguito si vede Kerli ballare con le due aliene intorno a lei. Poi si vede la cantante iniziare a ballare di fronte alla principessa spaziale. Alla fine del balletto la principessa e Kerli uniscono le mani e c'\u00e8 un'esplosione. Infine c'\u00e8 Kerli con enormi ali da farfalla e un candido vestito bianco pronunciare l'ultima strofa del ritornello."}
{"id": "3954083", "revid": "838137", "url": "https://it.wikipedia.org/wiki?curid=3954083", "title": "Accardi", "text": ""}
{"id": "3954084", "revid": "767487", "url": "https://it.wikipedia.org/wiki?curid=3954084", "title": "Ishmael ben Jose", "text": "Ishmael offici\u00f2 come funzionario dei romani insieme a Elazar ben Simon e fu determinante nel reprimere le orde di filibustieri ebrei che infestavano il territorio durante la guerra tra Settimio Severo e Pescennio Nigro (193). Questa sua attivit\u00e0 fu molto risentita dagli ebrei, che non gli perdonarono mai di aver consegnato dei suoi compatrioti alle autorit\u00e0 romane perch\u00e9 fossero giustiziati. Nella letteratura halakhica \u00e8 noto per le sue citazioni dei detti di suo padre e che trasmise a Giuda I, col quale leggeva il Libro delle Lamentazioni e i Salmi. Era un profondo conoscitore delle Sacre Scritture e riusciva a scrivere a memoria tutta la Bibbia.\nInterazioni sociali.\nIshmael b. Jose non era in buoni rapporti coi Samaritani. In un'occasione, passando per Flavia Neapolis in pellegrinaggio verso Gerusalemme, i Samaritani sarcasticamente lo invitarono a pregare sul Monte Garizim \"[invece che su] quelle rovine di Gerusalemme\": Ishmael apostrof\u00f2 rispondendo che l'oggetto della loro venerazione erano gli idoli col\u00e0 nascosti da Giacobbe\nCome giudice Ishmael fu rinomato per la sua assoluta integrit\u00e0. Il suo comportamento modesto fu ampiamente lodato dal suo maestro. Rabbi Giuda disse che il passo biblico sui tesori di Tiro che \"andranno a quelli che dimorano davanti all'Eterno\" (Isaia ), si riferiva a Ishmael b. Jose e a quegli altri che, come lui, si consideravano di poco conto ma che un giorno avrebbero goduto di maggior gloria La seguente storia fornisce un esempio della sua prontezza di spirito: costretto a dire qualcosa di piacevole su una donna veramente brutta, invano cercava di trovar modo di complimentarla finch\u00e9 non venne a sapere che si chiamava \"Li\u1e25lu\u1e25it\" (\"la sporca\"). \"Ah!\" esclam\u00f2, \"c'\u00e8 qualcosa di bello in lei \u2014 il suo nome, che le si adatta straordinariamente bene.\"\nLa sua interpretazione haggadica del \u05dc\u05de\u05e0\u05e6\u05d7 \u05de\u05d6\u05de\u05d5\u05e8 (questo anche riguardo ad un Salmo di Re David: ) pu\u00f2 essere usata come esempio del suo metodo esegetico: Ishamael spiega il salmo dicendo che significa \"un salmo a Colui che causa all'uomo di conquistare se stesso\". \"Canta un salmo a Colui che sente gran gioia ad esser conquistato. Vieni a vedere! La via di Dio non \u00e8 la via dell'uomo. Uno che \u00e8 sconfitto si deprime ma Dio gioisce nell'esser conquistato, come si legge nel Salmo , dove la gioia del Signore \u00e8 espressa per il fatto che Mos\u00e8, Suo prescelto, era stato vittorioso nella sua mediazione a favore di Israele\""}
{"id": "3954102", "revid": "1442080", "url": "https://it.wikipedia.org/wiki?curid=3954102", "title": "Swedish Open 1990 - Doppio femminile", "text": "Il doppio femminile del torneo di tennis Swedish Open 1990, facente parte del WTA Tour 1990, ha avuto come vincitrici Mercedes Paz e Tine Scheuer-Larsen che hanno battuto in finale Carin Bakkum e Nicole Jagerman 6-3, 6-7, 6-2."}
{"id": "3954107", "revid": "834", "url": "https://it.wikipedia.org/wiki?curid=3954107", "title": "Aeroporto Quatro de Fevereiro", "text": ""}
{"id": "3954116", "revid": "2015336", "url": "https://it.wikipedia.org/wiki?curid=3954116", "title": "Carme XLIX", "text": "Il Carme 49 di Catullo \u00e8 uno dei pi\u00f9 famosi componimenti del Liber, ovvero la raccolta delle opere dell'autore, compilata probabilmente dopo la sua morte in maniera arbitraria, secondo un ordine legato alla metrica dei singoli componimenti, piuttosto che cronologico o tematico.\nNel Carme 49, intitolato genericamente \"A Cicerone\", Catullo rivolge un particolare ringraziamento a Cicerone per un motivo non ancora certo; il componimento \u00e8 stato talora interpretato, in passato, come un sincero omaggio del poeta all'oratore, ma il tono stranamente magniloquente e pomposo, in contrasto con la consueta raffinatezza e leggerezza della poesia catulliana, fa pensare piuttosto ad una rude invettiva mascherata da finti elogi e toni sarcastici.\nSi ricordi che Marco Tullio Cicerone era un contemporaneo di Catullo e che non era certo un estimatore dei Poetae novi, per i quali coni\u00f2 tale epiteto (con significato dispregiativo), con cui si designa tuttora il movimento. Attacc\u00f2 inoltre duramente Clodia, la donna di cui il giovane poeta s'innamor\u00f2 perdutamente, in quanto fu avvocato difensore del suo ex amante Celio Rufo, e parl\u00f2 dei suoi poco morigerati costumi nella causa contro Clodio, avversario di Cicerone e fratello della donna.\nAnalisi.\nIl componimento \u00e8 in endecasillabi faleci. Nel primo verso Catullo utilizza la perifrasi 'Romuli nepotum' per rimandare al fatto che in realt\u00e0 Cicerone non sia propriamente romano , poich\u00e9 proveniente da Arpino, dunque, invece di usare il termine 'filium' sceglie 'nepotum', indicando un'inferiorit\u00e0. Descrive Marco Tullio come il pi\u00f9 facondo (esagerazione di \"disertus\", non \"eloquens\": indica una dote non del tutto positiva) tra i discendenti di Romolo. Gi\u00e0 qui si pu\u00f2 trovare una vena sarcastica: l'oratore non poteva vantare un'origine patrizia n\u00e9 propriamente romana (era infatti un Homo Novus, il primo membro avviato al cursus honorum di una famiglia che mai prima aveva dato magistrati allo Stato, originario di Arpino), come talora gli ricordavano i suoi avversari politici (Catilina lo aveva definito un \"inquilino della citt\u00e0 di Roma\"). Nell'ultimo verso, poi, Catullo fregia Cicerone dell'epiteto \"\"optimus omnium patronus\", dall'ambiguo significato. In latino, infatti, pu\u00f2 significare \"il miglior difensore tra tutti\" \"[i difensori]\"\", alludendo pertanto alla grande abilit\u00e0 oratoria dimostrata da Cicerone durante la sua carriera, oppure, ed \u00e8 questa la tesi dei sostenitori dell'interpretazione \"sarcastica\" del carme, pu\u00f2 valere \"il migliore difensore di tutti\", sottintendendo una velata accusa nei confronti dell'oratore che, pur di guadagnare, sarebbe disposto a difendere chiunque, anche i pi\u00f9 efferati criminali o politici corrotti."}
{"id": "3954120", "revid": "1442080", "url": "https://it.wikipedia.org/wiki?curid=3954120", "title": "Internazionali Femminili di Palermo 1990 - Doppio", "text": "Il doppio del torneo di tennis Internazionali Femminili di Palermo 1990, facente parte del WTA Tour 1990, ha avuto come vincitrici Laura Garrone e Karin Kschwendt che hanno battuto in finale Florencia Labat e Barbara Romano 6\u20132, 6\u20134"}
{"id": "3954121", "revid": "125358886", "url": "https://it.wikipedia.org/wiki?curid=3954121", "title": "Palazzo di Brazz\u00e0", "text": "Palazzo di Brazz\u00e0 \u00e8 una residenza urbana che si trova nel centro storico di Udine che storicamente apparteneva alla famiglia di Brazz\u00e0.\nStoria.\nGi\u00e0 all'inizio del XVI secolo l'edificio esisteva nel Borgo Santa Maria e apparteneva al casato dei Colloredo. Tra il XVI secolo e il XVIII secolo, il palazzo sub\u00ec varie modifiche che lo portarono alla forma attuale. Nel 1783 l'edificio pass\u00f2 al conte di Brazz\u00e0. Ivi soggiornarono Ascanio Brazz\u00e0, e il famoso figlio Pietro Savorgnan di Brazz\u00e0, esploratore, come il padre e fondatore della citt\u00e0 di Brazzaville.\nSuccessivamente vi abit\u00f2 il giornalista Pacifico Valussi. Nel corso dell'800 l'edificio non sub\u00ec modifiche al piano terra con l'inserimento di negozi, come altri palazzi cittadini. Attualmente il palazzo appartiene a una societ\u00e0 immobiliare.\nDescrizione.\nDal punto di vista tipologico il palazzo segue lo schema dei palazzi cittadini friulani, fortemente influenzati dall'architettura veneziana. Anche qui un grande atrio al pian terreno al quale si accede passando per un grande portone incorniciato dall'alto con una mondanatura in conci regolari in bugnato, una divisione tripartita della facciata delimitata da paraste sempre in bugnato con al centro il portone e sopra il balcone ad arco con poggiolo, che indica il salone d'onore, arricchito da un motivo a festone, fiancheggiato da pilastrini, paraste, in parte lisci in parte scanalati, che sorreggono la sovrastante lunetta. Ai lati si articolano tre piani di finestre rettangolari abbellite da cornici in pietra, timpani e inferriate bombate. Nel retro del palazzo si trova la corte.\nAi piani superiori si accede dal sottoportico. Lo scalone \u00e8 monumentale e scenografico, caratterizzato da un'architettura a pietra viva con ringhiera in ferro e legno sostenuto da colonne ioniche e pilastri sormontati da canestri di frutta. Le pareti e le superfici sono affrescate. Da qui si accede direttamente al salone principale, a fianco del quale si trova un corridoio che d\u00e0 su tre sale decorate.\nDecorazioni.\nle pitture all'interno del palazzo di Brazz\u00e0 sono inedite e di difficile attribuzione. Le ultime ricerche, che fino ad ora proponevano il nome di Giambattista Canal, portano a riconoscere invece nel pittore Andrea Urbani il vero autore.\nScala:\nSul soffitto: Stemma dei Brazz\u00e0; La caduta di Fetonte; putti raffiguranti le stagioni.\nStanza n.1 : \nSoffitto: Endimione e Selene; scene di lotte fra animali.\nStanza n.2 :\nSoffitto: cornici lobate:\n Stanza n.3 :"}
{"id": "3954122", "revid": "729019", "url": "https://it.wikipedia.org/wiki?curid=3954122", "title": "Isola di \u0160el'bach", "text": "L'Isola di \u0160el'bach (russo: \u041e\u0441\u0442\u0440\u043e\u0432 \u0428\u0435\u043b\u044c\u0431\u0430\u0445\u0430) \u00e8 un'isola russa situata nel Mare di Barents che fa parte dell'arcipelago della Novaja Zemlja. Amministrativamente fa parte dell'Oblast' di Archangel'sk.\nGeografia.\nL'isola di \u0160el'bach si trova sulla costa occidentale dell'isola Severnyj, nel golfo Krestobaja (\u0433\u0443\u0431\u0430 \u041a\u0440\u0435\u0441\u0442\u043e\u0432\u0430\u044f), a nord di capo Kamennyj (\u043c\u044b\u0441 \u041a\u0430\u043c\u0435\u043d\u043d\u044b\u0439)\nL'isola, di piccole dimensioni, \u00e8 lunga circa 750\u00a0m e larga 400\u00a0m; \u00e8 pianeggiante, priva di laghi e corsi d'acqua, e ha una costa rocciosa.\nSituata all'interno del Circolo polare artico come il resto dell'arcipelago, ha un clima rigido. La vegetazione \u00e8 costituita da muschi e licheni. L'isola \u00e8 disabitata."}
{"id": "3954127", "revid": "109182097", "url": "https://it.wikipedia.org/wiki?curid=3954127", "title": "Estoril Open 1990 - Doppio femminile", "text": "Il doppio femminile del torneo di tennis Estoril Open 1990, facente parte del WTA Tour 1990, ha avuto come vincitrici Sandra Cecchini e Patricia Tarabini che hanno battuto in finale Carin Bakkum e Nicole Jagerman 1-6, 6-2, 6-3."}
{"id": "3954129", "revid": "125477491", "url": "https://it.wikipedia.org/wiki?curid=3954129", "title": "Personaggi di Ranma \u00bd", "text": "Questa \u00e8 la lista dei personaggi di \"Ranma \u00bd\", manga di Rumiko Takahashi. Gli stessi compaiono anche nella serie televisiva anime e nelle altre opere derivate.\nPersonaggi principali.\nFamiglia Saotome.\nRanma Saotome.\n \u00e8 il protagonista della serie manga ed anime \"Ranma \u00bd\", dal quale viene preso il nome per il titolo. Ranma \u00e8 l'unico figlio di Genma e Nodoka Saotome. Viene portato via da casa dal padre all'et\u00e0 di due anni circa per iniziare un periodo di allenamento durante il quale il ragazzo deve perfezionare le sue abilit\u00e0 nelle arti marziali. In Cina, arrivano in un luogo di allenamento chiamato \"Jusenkyo\", le sorgenti maledette: se una persona dovesse malauguratamente cadere in una di queste sorgenti, questa si trasformerebbe in qualsiasi cosa fosse caduta nella sorgente la prima volta, e potrebbe riacquistare il proprio aspetto solo bagnandosi con l'acqua calda. Inconsapevole, Ranma cade nella \"Nyannichuan\" o \"sorgente della ragazza annegata\", trasformandosi in una ragazza dai capelli rossi.\nGenma Saotome.\n \u00e8 il padre di Ranma, un uomo dall'et\u00e0 compresa tra i 40 e i 45 anni. In giovent\u00f9 \u00e8 stato insieme a Soun Tendo un allievo di Happosai, dal quale ha appreso lo stile delle arti marziali indiscriminate. Inoltre ha lasciato la moglie Nodoka con la promessa che non sarebbe tornato prima di essere riuscito a far diventare Ranma un vero uomo; per questo, fin dalla pi\u00f9 tenera et\u00e0 del figlio, ha girato con lui il mondo per allenarlo come degno successore della sua scuola di arti marziali. Conduce inavvertitamente Ranma ad allenarsi alle fonti maledette di Jousenkyo, e finisce per cadere nella sorgente del panda annegato. Da allora l'acqua fredda lo trasforma in un enorme panda gigante. Per il puro interesse personale di ereditare la palestra, Genma combina con l'amico Soun una promessa di matrimonio per i rispettivi figli; questo accordo fatto senza il loro consenso sar\u00e0 una delle cose che all'inizio causer\u00e0 tra Ranma e Akane i maggiori litigi. Genma \u00e8 meschino, bugiardo e inaffidabile, sempre pronto a sfruttare il figlio per ottenerne un tornaconto personale. Predica spesso il dovere e l'onore come artista marziale, ma \u00e8 il primo a non dare il buon esempio. Di solito cerca di fuggire da qualsiasi problema che ha causato o in cui \u00e8 coinvolto rifilando la questione a Ranma o trasformandosi apposta in panda, che pu\u00f2 comunicare solo con cartelli, per evitare le sue responsabilit\u00e0. Anche se di solito \u00e8 troppo pigro o spaventato per mostrarlo, Genma \u00e8 un esperto artista marziale. La maggior parte delle sue tecniche di lotta sono ridicole e consistono ad esempio nell'ingraziarsi il nemico o nel distrarlo per poi darsela a gambe o colpirlo a tradimento. \u00c8 doppiato in giapponese da Ken'ichi Ogata e in italiano da Michele Kalamera (doppiaggio Dynamic Italia, ep. 1-30), Vittorio Di Prima (doppiaggio Dynamic Italia, ep. 31-125, film e OAV) e Toni Orlandi (doppiaggio CRC).\nNodoka Saotome.\n \u00e8 la madre di Ranma e la moglie di Genma. Ella accetta di far partire Ranma e Genma per il loro viaggio di addestramento e di non immischiarsi nell'educazione del figlio, ma si fa promettere dal marito che avrebbe fatto diventare il ragazzo un \"vero uomo\", altrimenti avrebbero dovuto compiere seppuku, con la stessa Nodoka come esecutrice. A tal fine porta sempre con s\u00e9 un enorme fardello di forma allungata, contenente una katana. Per tenere fede alla promessa Nodoka \u00e8 vissuta lontano dai due per dieci anni, ma la voglia di rivedere il figlio la porta infine a tornare a Furinkan. Genma \u00e8 spaventato all'idea che Nodoka possa scoprire che suo figlio \u00e8 stato trasformato in una donna, quindi per evitare di andare incontro al fatale destino lui e Ranma fanno di tutto per nascondersi dalla donna, fingendosi sempre soltanto una ragazza (\"Ranko\", o \"Ranka\" nella versione censurata) e un panda. Quando infine Nodoka viene a conoscenza della verit\u00e0 decide comunque di non fare nulla, e di considerare la promessa adempiuta in quanto dir\u00e0 che Ranma \"malgrado il suo aspetto \u00e8 un maschio\". In seguito i tre vanno a vivere insieme e ricompongono la loro famiglia. \u00c8 doppiata in giapponese da Masako Ikeda e in italiano da Lorenza Biella (doppiaggio Dynamic Italia e OAV) e Stefania Romagnoli (doppiaggio CRC).\nFamiglia Tendo.\nAkane Tendo.\n \u00e8 la co-protagonista della serie. \u00c8 la figlia minore di Soun Tendo e ha 16 anni. Le sue sorelle maggiori sono Nabiki e Kasumi. Akane ha un carattere forte, violento, impulsivo, testardo, orgoglioso, geloso, irascibile e particolarmente permaloso, ma al contempo \u00e8 una ragazza ingenua, altruista e dolce. Si sente regolarmente inferiore alle altre ragazze e alle pretendenti di Ranma in bellezza, attivit\u00e0 femminili e abilit\u00e0 di combattimento. Per questo si sforza di eccellere in tutto, ma \u00e8 goffa e incapace tranne che per i compiti e alcune attivit\u00e0 sportive come il pattinaggio artistico su ghiaccio e la pallavolo. \u00c8 abile nelle arti marziali e possiede una straordinaria forza fisica. Per via di un accordo con Genma Saotome, la sua famiglia la sceglie come promessa sposa di Ranma e per portare avanti la tradizione del dojo di famiglia. Nonostante siano ufficialmente fidanzati, tra lei e Ranma si instaura un rapporto conflittuale: apparentemente i due non si sopportano e non fanno che litigare, tuttavia, con il proseguire della serie, il suo affetto per lui diventa sempre pi\u00f9 conscio e visibile, nonostante mantenga la sua solita ritrosia. Lo stesso, d'altronde, vale per Ranma, che per prendersi gioco di lei la definisce brutta, un maschiaccio e priva di sex appeal. Nonostante cerchi di nasconderlo, \u00e8 molto legata a Ranma, come si evince dalla forte gelosia nei suoi confronti: non sopporta di vederlo insieme ad altre ragazze e, ogni volta che accade, salta immediatamente alle conclusioni, picchiandolo nella maggior parte di queste circostanze, anche di fronte alla sua buona fede. Sebbene Ranma tenti spesso di sminuirla, Akane \u00e8 una ragazza carina e graziosa, che ha molti spasimanti per via della sua bellezza, tra cui Tatewaki Kuno e Ryoga. \u00c8 doppiata in giapponese da Noriko Hidaka e in italiano da Stella Musy (doppiaggio Dynamic Italia) e Antonella Baldini (doppiaggio CRC).\nSoun Tendo.\n \u00e8 il capofamiglia dei Tendo, un uomo di et\u00e0 compresa tra i 40 e i 45 anni, padre di Kasumi, Nabiki e Akane. \u00c8 una persona di buon cuore, sincera ed emotiva, capace di piangere anche per delle sciocchezze. Rimasto vedovo, ha la responsabilit\u00e0 di occuparsi da solo delle sue tre figlie: per questo \u00e8 estremamente protettivo nei loro confronti e diventa triste se il loro affetto \u00e8 in dubbio. In giovent\u00f9 \u00e8 stato insieme a Genma Saotome un allievo di Happosai, dal quale ha appreso lo stile delle arti marziali indiscriminate. In seguito ha edificato la palestra Tendo e ne \u00e8 diventato il maestro. Il suo desiderio \u00e8 per\u00f2 quello di lasciarla in dote a colui che sposer\u00e0 una delle sue figlie, e a tal fine si accorda con Genma per promettere in sposi i loro figli Akane e Ranma sperando che con il tempo tra i due nasca un amore. Protettivo e indiscreto, tende ad arrabbiarsi ogni volta che sospetta che Ranma stia tradendo Akane o che in altro modo la stia trattando male, e si impiccia spesso dei loro affari, causando contrasti tra i due. \u00c8 doppiato in giapponese da Ry\u016bsuke \u014cbayashi e in italiano da Romano Malaspina (doppiaggio Dynamic Italia, ep. 1-30), Giovanni Petrucci (doppiaggio Dynamic Italia; ep. 32-125, film e OAV) e Luciano Marchitiello (doppiaggio CRC).\nNabiki Tendo.\n \u00e8 la secondogenita di Soun Tendo. Ha 17 anni ed \u00e8 la sorella di Akane e Kasumi. Ha i capelli lunghi fino al mento (marroni nell'anime) con un taglio a caschetto, e un senso della moda pi\u00f9 stravagante delle sorelle. \u00c8 un'inguaribile strozzina, interessata solo al profitto personale e appassionata di soldi. \u00c8 molto intelligente, attenta, curiosa, piena di risorse e fredda sotto pressione, ma anche meschina, manipolatrice, spietata, subdola ed estremamente avara. Non si fa scrupoli a mentire, fingere, ricattare, sfruttare i suoi ammiratori o addirittura tradire la propria famiglia per il denaro e per i propri scopi. Nell'anime \u00e8 generalmente pi\u00f9 morbida rispetto al manga. Non pratica le arti marziali e le importa poco del dojo della sua famiglia. Per denaro Nabiki vende a Tatewaki Kuno e ad altri compagni di scuola delle foto di sua sorella Akane e di Ranma nella sua trasformazione in ragazza. Nel corso della storia stringe uno strano rapporto con Tatewaki, arrivando a chiedergli yen per ogni cosa che fa. \u00c8 doppiata in giapponese da Minami Takayama e in italiano da Georgia Lepore (doppiaggio Dynamic Italia) e Emanuela D'Amico (doppiaggio CRC).\nKasumi Tendo.\n \u00e8 la figlia primogenita di Soun Tendo e la sorella maggiore di Nabiki e Akane. Ha 19 anni e dopo la morte della madre \u00e8 lei che si occupa principalmente di portare avanti la casa. \u00c8 la pi\u00f9 alta delle tre sorelle, bella e dai lunghi capelli castani raccolti in una coda di cavallo. Kasumi \u00e8 pacifica, sempre tranquilla, allegra, gentile, premurosa, dolce e imperturbabile, apparentemente incapace di istinti negativi o di arrabbiarsi e raramente sembra turbata dagli eventi turbolenti che la circondano. A volte d\u00e0 saggi consigli, dopo aver fatto osservazioni azzeccate. \u00c8 abile a cucinare, a rammendare e possiede tutte le caratteristiche necessarie ad una brava casalinga. Non sembra interessata a una relazione, ma \u00e8 amata segretamente dal dottor Tofu. \u00c8 doppiata in giapponese da Kikuko Inoue e in italiano da Francesca Guadagno (doppiaggio Dynamic Italia) e Beatrice Margiotti (doppiaggio CRC).\nComprimari.\nQuella che segue \u00e8 una lista di personaggi ricorrenti in molte avventure di Ranma \u00bd, che in molte storie rivestono anche ruoli da protagonista o co-protagonista. I personaggi sono inseriti in ordine di apparizione nel manga.\nTatewaki Kuno.\n \u00e8 il capitano del club di kend\u014d del liceo Furinkan e leader indiscusso della scuola prima dell'arrivo di Ranma. \u00c8 il fratello maggiore di Kodachi e il figlio del preside Kuno. Proveniente da una famiglia molto ricca, ha un ego smisurato, coniando per s\u00e9 stesso il soprannome il \"Tuono blu della scuola superiore Furinkan\", e quando parla usa sempre un tono altezzoso e regale. La sua megalomania si esprime anche tramite la sua incapacit\u00e0 di concepire che una qualsiasi ragazza possa non essere innamorata di lui, o per il fatto che, nonostante le continue sconfitte per mano di Ranma, \u00e8 sempre sicuro delle sue capacit\u00e0, credendo di non essere in grado di perdere. Ciononostante \u00e8 cortese ed educato. Tatewaki \u00e8 perdutamente innamorato sia di Akane, sia di quella che chiama \"la ragazza col codino\", la quale, a sua insaputa, altri non \u00e8 che Ranma in versione femminile. Per via del suo fidanzamento con Akane \u00e8 ossessionato dall'odio verso Ranma, che sfida regolarmente. Kuno \u00e8 uno straordinario spadaccino che brandisce una spada di legno, capace di distruggere interi muri e tronchi d'albero con lo spostamento d'aria causato dai suoi movimenti rapidi. In un'intervista pubblicata su Kappa Magazine n. 55, Takahashi dichiar\u00f2 che il personaggio aveva rischiato di sparire dopo poche puntate dall'inizio della serie, perch\u00e9 l'autrice lo aveva trovato ingestibile, ma che alla fine era contenta di non averlo eliminato. \u00c8 doppiato in giapponese da Hirotaka Suzuoki e K\u014dji Tsujitani (ep. 83-84, 86 e OAV 2008) e in italiano da Christian Iansante (doppiaggio Dynamic Italia) e Pierluigi Astore (doppiaggio CRC).\nRyoga Hibiki.\n \u00e8 un coetaneo di Ranma. Appare come un tipo ingenuo e un po' scorbutico, ma di buon cuore e timido, con uno stile di vita nomade. \u00c8 perdutamente innamorato di Akane Tendo, ma troppo timido per dichiararsi. Non ha il minimo senso dell'orientamento e riesce a perdersi anche nei percorsi pi\u00f9 brevi e lineari facendo spesso interi giri del mondo prima di arrivare a destinazione. Rivale e amico di lunga data di Ranma, decide di inseguirlo fino alle sorgenti maledette per sfidarlo, ma nel maldestro tentativo di raggiungerlo finisce in una delle fonti dove affog\u00f2 un maialino nero, trasformandosi in esso ogni volta che si bagna con l'acqua fredda. In forma di maiale \u00e8 chiamato P-chan. Di questa condizione si vergogna profondamente, ma ne approfitta per stare vicino ad Akane come animale domestico, potendo cos\u00ec dormire con lei e farsi coccolare molto da vicino. Conquista invece involontariamente Akari Unryu, un'altra ragazza che, essendo appassionata di maiali, lo apprezza ancora di pi\u00f9 quando viene a conoscenza di questa sua trasformazione. Ryoga indossa sempre una fascia leopardata; sulla fronte quando \u00e8 in forma umana, al collo quando \u00e8 P-Chan. Dopo Ranma \u00e8 il pi\u00f9 forte tra i ragazzi della storia, tanto da essere in grado di sfondare a mani nude e con estrema facilit\u00e0 asfalti, pietre e muri di mattoni, senza farsi male n\u00e9 graffiarsi. Porta con s\u00e9 un ombrello pesantissimo, che utilizza come arma da difesa e d'attacco. I suoi attacchi caratteristici sono: la tecnica dell'esplosione/tecnica dello tsubo detonatore (\"bakusai tenketsu\"), con cui riesce a stabilire in quale punto fondamentale colpire con un dito una pietra o un altro oggetto voluminoso per farlo esplodere; e il colpo del leone (\"shishi hoko dan\"), un attacco energetico alimentato dalla tristezza, la depressione, l'invidia e la rabbia profonda. \u00c8 doppiato in giapponese da K\u014dichi Yamadera e in italiano da Riccardo Rossi (doppiaggio Dynamic Italia), Sergio Luzi (doppiaggio CRC) e Fabrizio Mazzotta (come P-chan, doppiaggio Dynamic Italia).\nKodachi Kuno.\n \u00e8 la sorella minore di Tatewaki e la figlia del preside Kuno. Frequenta una prestigiosa scuola privata femminile: il , tradotto nell'anime come Istituto femminile San Bacco, ed \u00e8 il capitano della squadra di ginnastica. Viene chiamata anche la \"Rosa Nera\" per la sua bellezza e al contempo temibilit\u00e0, e per via del suo caratteristico modo teatrale di uscire di scena lasciando dietro di s\u00e9 una scia vorticosa di petali di rose nere accompagnate da una risata stridula e maniacale. Kodachi \u00e8 una campionessa di ginnastica ritmica-marziale. Il suo stile di combattimento \u00e8 basato sull'agilit\u00e0, le acrobazie e gli attrezzi della ginnastica ritmica, come palle, clavette, cerchi, nastri e corde. \u00c8 una ragazza scaltra, astuta e infida, che ricorre spesso a trucchi e scorrettezze in combattimento come armi truccate, esplosivi e narcotici. Si innamora di Ranma dopo che quest'ultimo la salva da una caduta, e fa di tutto per conquistarlo. Odia profondamente sia Akane che Ranma trasformato in ragazza, con le quali si scontra spesso in combattimento. \u00c8 doppiata in giapponese da Saeko Shimazu e in italiano da Cinzia De Carolis (doppiaggio Dynamic Italia) e Beatrice Margiotti (doppiaggio CRC).\nShampoo.\n, Shan-Pu nella versione italiana del manga, \u00e8 una ragazza cinese dai lunghi capelli a Odango appartenente a una trib\u00f9 di donne guerriere. In passato \u00e8 stata sconfitta da Ranma in versione femminile e si \u00e8 innamorata del suo lato maschile. Tornata in Cina senza aver portato a termine la missione di uccidere il suo avversario, \u00e8 stata punita dalla bisnonna Cologne, che l'ha fatta precipitare in una delle sorgenti maledette; da allora a contatto con l'acqua fredda si trasforma in una gattina rosa. Decide di tornare in Giappone con la bisnonna per vincere il cuore dell'amato e diventa una delle pretendenti di Ranma. Per guadagnarsi da vivere in Giappone gestisce un ristorante cinese assieme a Cologne e consegna ramen in bicicletta. Shampoo \u00e8 una ragazza furba, e sa dimostrarsi tanto dolce con l'amato quanto severa con i seccatori. Per conquistare Ranma o anche solo uscire con lui non esita a ricorrere spesso a trucchi, ricatti o oggetti magici. Odia Akane per via del suo fidanzamento con Ranma, e per lo stesso motivo \u00e8 in rivalit\u00e0 con molti altri personaggi femminili, con le quali non esita a combattere in modi pi\u00f9 o meno leali. Mousse \u00e8 perdutamente innamorato di lei, anche se Shampoo risponde con odio o indifferenza al suo amore. A causa della sua origine cinese Shampoo parla in modo semplificato, ignorando l'uso di pronomi personali. Nella versione italiana del manga usa molte parole cinesi, come \"ni-hao\" (ciao) o \"zai-jian\" (arrivederci), e nell'anime parla con cadenza cinese, sostituendo alla \"r\" la \"l\", e chiamando Ranma, \"Lanma\". Pratica le arti marziali di Joketsu ed \u00e8 abile sia nel combattimento corpo a corpo che nell'uso delle armi tradizionali cinesi. Esclusa Ranma femmina, \u00e8 la ragazza pi\u00f9 forte della serie. \u00c8 doppiata in giapponese da Rei Sakuma e in italiano da Ilaria Stagni (doppiaggio Dynamic Italia) e Isabella Guida (doppiaggio CRC).\nCologne.\n, chiamata pi\u00f9 spesso \"Vecchia\" o \"Nonnina\" nel manga e Obaba, un'espressione giapponese equivalente, nell'anime, \u00e8 la bisnonna di Shampoo. \u00c8 una donna molto anziana: nel manga ha pi\u00f9 di 118 anni, mentre nell'anime intorno ai 300 anni. Di statura bassa, si sposta tenendosi aggrappata a un bastone che funge da trampolo e che a volte usa come arma. Fa parte della trib\u00f9 cinese Joketsuzoku. \u00c8 un'esperta maestra delle arti marziali di Joketsu e anche di molte altre discipline come tradizioni arcane, cucina, mitologia cinese e artefatti magici. \u00c8 l'unica artista marziale della serie la cui abilit\u00e0 rivaleggia con quella di Happosai: i due sono eterni rivali, si scopre infatti che una volta Happosai le spezz\u00f2 il cuore e successivamente lei lo respinse. Dopo aver punito la nipotina Shampoo facendola cadere in una sorgente maledetta per aver fallito la propria missione di uccidere Ranma, Cologne la accompagna in Giappone a Furinkan, dove si stabiliscono e aprono un ristorante. Fa di tutto perch\u00e9 Ranma sposi la nipote e occasionalmente gli insegna nuove tecniche o lo aiuta a uscire dai guai. \u00c8 doppiata in giapponese da Miyoko As\u014d e in italiano da Isa Di Marzio (doppiaggio Dynamic Italia, ep. 1-50 e film), Francesca Palopoli (doppiaggio Dynamic Italia, ep. 51-125 e OAV) e Stefania Romagnoli (doppiaggio CRC).\nMousse.\n \u00e8 un combattente cinese follemente innamorato di Shampoo sin dall'infanzia. Non pu\u00f2 per\u00f2 sfidarla e conquistarla perch\u00e9 gi\u00e0 sconfitto da lei, nonostante all'epoca avessero solo tre anni. Ha gravi problemi di vista e ci\u00f2 lo obbliga a utilizzare occhiali molto spessi, ma spesso li tiene nascosti all'interno delle sue vesti o appoggiati sulla fronte, il che gli rende impossibile distinguere cose e persone. Mousse \u00e8 un grande esperto di esplosivi ed \u00e8 considerato uno specialista in armi segrete, che nasconde ovunque su di s\u00e9: dalle ampie maniche del suo vestito sa tirare fuori una scorta inesauribile di oggetti di vario genere, particolarmente con catena e da lancio, che scaglia a ripetizione contro i suoi nemici. A contatto con l'acqua fredda si trasforma in un'anatra chiamata Moo Moo; in questa forma, conserva sia la capacit\u00e0 di nascondere e di lanciare molti tipi di armi sia i suoi incredibili problemi visivi. Per seguire la sua amata Shampoo, Mousse si trasferisce in Giappone. Qui sviluppa una forte gelosa nei confronti di Ranma, in quanto oggetto esclusivo delle attenzioni di Shampoo, e non esita pi\u00f9 volte a cercare di eliminarlo. \u00c8 doppiato in giapponese da Toshihiko Seki e in italiano da Francesco Bulckaen (doppiaggio Dynamic Italia), Edoardo Nordio (doppiaggio CRC) e Fabrizio Mazzotta (come Moo Moo, doppiaggio Dynamic Italia).\nHapposai.\n \u00e8 il maestro di Genma Saotome e Soun Tendo. \u00c8 un anziano esperto di arti marziali giapponesi, maestro della scuola indiscriminata di arti marziali, alto meno di un metro e di circa 400 anni. Egoista, incorreggibile, molesto e di animo malvagio, \u00e8 un maniaco pervertito e un inguaribile ladro di biancheria intima femminile: fa continue incursioni negli spogliatoi dei club e dei gruppi sportivi femminili, e nottetempo ruba continuamente anche la biancheria stesa ad asciugare. Dopo aver ritrovato i suoi discepoli si stabilisce come un parassita in casa Tendo. La sua grande esperienza ne fa un guerriero quasi imbattibile. Per via del suo comportamento \u00e8 disprezzato dalla maggior parte dei personaggi, che tuttavia lo temono per via della sua forza. Combatte spesso contro Ranma, dato che i due si odiano visceralmente: Happosai non perdona a Ranma il suo successo con le donne ed il continuo rifiuto delle sue avance quando trasformato, mentre il giovane odia i modi da maniaco dell'anziano maestro e il suo continuo tentativo di tramutarlo in ragazza per poi abusarne, tanto da chiamarlo sempre \"vecchiaccio\". \u00c8 doppiato in giapponese da Ichir\u014d Nagai e in italiano da Nino Scardina (doppiaggio Dynamic Italia e film) e Pierluigi Astore (doppiaggio CRC).\nUkyo Kuonji.\n \u00e8 una giovane ragazza giapponese, abile cuoca specializzata nel preparare \"okonomiyaki\". Ha un carattere forte ed \u00e8 sincera ed affidabile. Da bambina lavorava insieme al padre in un chiosco mobile di \"okonomiyaki\". Incontr\u00f2 il piccolo Ranma in uno dei suoi viaggi di addestramento insieme al padre Genma, il quale, pur di ottenere il carretto degli \"okonomiyaki\", le promise la mano di suo figlio, ma infranse subito la promessa e fugg\u00ec via rubando il chiosco e abbandonando la ragazza. Dopo anni trascorsi comportandosi come un ragazzo e allenandosi costantemente per vendicarsi del torto subito, i due adolescenti si rincontrano e Ukyo tenta di sfogare la sua frustrazione su Ranma attaccandolo. Dopo che Ranma la riconosce e si scusa, Ukyo ritrova l'amore per il ragazzo e la speranza di sposarlo, sebbene Ranma la consideri solo una buona amica. Da allora si stabilisce nella citt\u00e0 di Ranma e prende in gestione un piccolo ristorante. Con Akane di solito va d'accordo, nonostante la rivalit\u00e0 in amore. Il suo stile di lotta \u00e8 la scuola Kuonji degli okonomiyaki. Usa la sua enorme spatola per l\"okonomiyaki\" come arma da combattimento e la porta sempre con s\u00e9. \u00c8 doppiata in giapponese da Hiromi Tsuru e in italiano da Francesca Fiorentini (doppiaggio Dynamic Italia) e Emanuela D'Amico (doppiaggio CRC).\nPreside Kuno.\nIl \u00e8 il preside del liceo Furinkan ed \u00e8 padre di Kodachi e Tatewaki Kuno. Lo si riconosce subito dal suo bizzarro aspetto: la caratteristica palma sulla testa, carnagione abbronzata, collana di fiori gialli, camicia e calzoncini in stile hawaiiano, nonch\u00e9 l'ukulele che suona in continuazione. Per quanto riguarda il modo di parlare ha un accento spiccatamente diverso dagli altri personaggi e ama inserire nel discorso parole in inglese. Con Kuno \u00e8 un padre severo e strambo, mentre con la sua piccola Kocchi si dimostra gentile e amorevole. Dopo un lungo periodo di tempo trascorso alle Hawaii per un corso di aggiornamento, Kuno torna in Giappone e riprende il suo posto da preside della scuola. Cerca di insegnare agli studenti quelle che lui definisce regole di comportamento occidentali e tecniche hawaiane dalle varie applicazioni. Si rende subito disprezzato dagli studenti perch\u00e9 li obbliga a portare particolari acconciature e poich\u00e9, pur dando loro la possibilit\u00e0 di evitare le sue imposizioni, lo permette solo a patto di superare prove quasi impossibili e bizzarre. \u00c8 doppiato in giapponese da Tatsuyuki Jinnai e in italiano da Vittorio Amandola (doppiaggio Dynamic Italia) e Elio Marconato (doppiaggio CRC).\nHinako Ninomiya.\n \u00e8 una insegnante dell'Istituto Furinkan, assunta dal Preside Kuno allo scopo di impartire un po' di disciplina ad alcuni studenti particolarmente problematici come Ranma Saotome. Tuttavia l'insegnante ha l'aspetto di una ragazzina, oltre che una certa attitudine a distrarsi facilmente, proprio come se si trattasse di una bambina. La sua abilit\u00e0 di educatrice in realt\u00e0 consiste nell'assorbire l'energia altrui risucchiandola attraverso una moneta. Nel processo, Hinako muta il proprio aspetto in quello di una donna adulta e prosperosa. Inoltre Hinako pu\u00f2 rilasciare l'energia assorbita nella forma di una sfera di energia, con cui pu\u00f2 colpire l'avversario. Dopo aver fatto ci\u00f2 Hinako ritorna al proprio aspetto.\nTale potere \u00e8 stato \"donato\" ad Hinako da Happosai, che manipol\u00f2 i suoi punti di pressione, cambiando il suo metabolismo e rendendola in grado di assorbire le auree altrui. L'unico modo per far perdere ad Hinako il proprio potere \u00e8 quello di premere nuovamente i cinque punti di pressione della donna una volta al giorno per un mese. Il problema principale, che incontrer\u00e0 Ranma, nel tentativo di togliere un potere simile all'insegnante, \u00e8 che due dei punti di pressione sono sul seno, e quindi chi li preme farebbe la figura del pervertito. Dopo aver scoperto che la procedura va ripetuta per un mese, Ranma rinuncer\u00e0 definitivamente.\nPi\u00f9 avanti nella serie, Hinako si innamorer\u00e0 di Soun Tendo, e far\u00e0 di tutto per conquistarlo, nonostante l'opposizione di Ranma, Akane e Nabiki. Anche Kasumi si dimostrer\u00e0 contraria, colpendo il padre in modo che non senta la proposta matrimoniale di Hinako. Nonostante le preoccupazioni delle figlie, tuttavia Soun non sembrer\u00e0 mai essere troppo interessato a Hinako, pur trattandola sempre con molto rispetto. Nel manga Hinako \u00e8 un personaggio piuttosto ricorrente nella seconda met\u00e0, mentre nell'anime \u00e8 relegata a due presenze nella serie animata e negli episodi OAV \"Una professoressa da 5 yen\" e \"Akumu! Shunmink\u014d\".\nAntagonisti.\nQuella che segue \u00e8 una lista dei personaggi antagonisti, inseriti in ordine di apparizione nel manga, che sono stati introdotti come avversari di Ranma e che hanno mantenuto questo ruolo anche nelle poche storie in cui possono essere apparsi successivamente. Rivali come Ryoga, Kuno e Mousse non sono stati inseriti, poich\u00e9 pur essendo stati introdotti come antagonisti, si sono poi affermati come personaggi comprimari, e in alcuni casi come protagonisti o co-protagonisti di interi archi narrativi.\nAzusa Shiratori.\n \u00e8 una bella ragazza dai capelli mossi, campionessa di pattinaggio ma soffre di una forma di cleptomania che la spinge a prendersi tutto ci\u00f2 che le piace, a dargli un nome e a portarselo a casa. Azusa forma con il suo compagno di squadra Mikado Sanzenin la cosiddetta \"Coppia d'oro\" del pattinaggio artistico-marziale del liceo Kol-Khoz. Dopo aver trovato P-chan in una pista di pattinaggio decide di portarlo a casa e di ribattezzarlo Charlotte, motivo per cui si scontra con Akane sfidandola ad una gara di pattinaggio artistico-marziale in coppia, per la propriet\u00e0 del porcellino. Doppiata in giapponese da Naoko Matsui e in italiano da Rossella Acerbo.\nMikado Sanzenin.\n \u00e8 un ragazzo, campione di pattinaggio, apparentemente di buone maniere e dall'aspetto galante. Mikado forma con la sua compagna di squadra Azusa Shiratori la cosiddetta \"Coppia d'oro\" del pattinaggio artistico-marziale del liceo Kol-Khoz. Attraente e atletico, \u00e8 anche un dongiovanni molto dotato, arrivando a baciare Ranma ragazza in un'occasione (causando il suo disgusto e la sua indignazione) e (quasi) riuscendo anche con Akane. Nella sua vita di donnaiolo, Mikado ha baciato altre 998 ragazze affascinanti prima di baciare Ranma e pensa soltanto ad arrivare a 1000. Di contro, viene spesso maltrattato dalla viziata Azusa, non curandosi del suo benessere. Dopo aver baciato Ranma trasformato in ragazza viene affrontato da Ranma tornato normale in cerca di vendetta per quel gesto. Ranma \u00e8 totalmente incapace a pattinare e quindi \u00e8 molto svantaggiato, inoltre Mikado usa la sua tecnica di combattimento pi\u00f9 forte ma, sebbene inizialmente sembri aver vinto, \u00e8 lui ad uscirne sconfitto dopo essere stato colpito oltre 500 volte. Doppiato in giapponese da Kazuhiko Inoue e in italiano da Francesco Bulckaen.\nHikaru Gosunkugi.\n \u00e8 uno studente del liceo Furinkan, decisamente impopolare ed anonimo. \u00c8 nella stessa classe di Ranma, che odia in quanto fidanzato di Akane, bench\u00e9 sia Ranma che Akane siano del tutto all'oscuro dei suoi sentimenti. Non solo: Ranma spesso e volentieri lo salva dai bulli della scuola, mentre Akane si comporta con lui con molta dolcezza. Appare come un ragazzo perennemente affetto da occhiaie molto evidenti e sembra essere anoressico per via della sua faccia rinsecchita e il suo corpo gracile e magrissimo. Ha una passione per i riti woodoo e cerca sempre di punire, soprattutto Ranma per la sua mancanza di rispetto per Akane, coloro che lo infastidiscono martellando una bambola woodoo con un chiodo sul tronco di un albero, ma nel farlo precipitosamente rischia sempre di martellarsi un dito.\nGosunkugi compare spesso nel manga, mentre nell'anime fa la sua prima apparizione soltanto dalla sesta stagione. Il personaggio di Sasuke Sarugakure, il ninja personale della famiglia Kuno, fu introdotto appositamente per prendere il ruolo che nel manga era di Hikaru. Doppiato in italiano da Marco Vivio.\nPicolet Chardin.\nPicolet Chardin \u00e8 un ragazzo di origine francese, residente in Giappone dove suo padre ha aperto un ristorante. La sua famiglia \u00e8 da secoli maestra nella \"Lotta a tavola francese\", una tecnica che consiste nell'allungare la lingua ed allargare la bocca in un modo spropositato per essere in grado di poter mangiare senza mani e ad una velocit\u00e0 talmente elevata da non poter essere vista ad occhio nudo. Circa vent'anni prima dell'inizio della serie, Soun e Genma perdettero un incontro al ristorante del padre di Picolet. Non avendo denaro, Soun promise che se avesse avuto delle figlie, una di queste sarebbe andata in sposa a Picolet, il quale si presenta puntalmente vent'anni dopo, reclamando una delle sorelle Tendo come sposa. In quella occasione batte Ranma in una sfida chi mangia pi\u00f9 velocemente a scuola riuscendo a ripulire tutte le portate sul tavolo in una velocit\u00e0 impressionante, lasciando gli spettatori impressionati e sbigottiti. Ranma desideroso di vendetta per la perdita dell'incontro, decide allora di proporsi come sposa per Picolet al posto delle ragazze Tendo, sfidandolo di nuovo e infine battendolo, nelle sue sembianze di ragazza, ad un torneo dove il ragazzo col codino contraster\u00e0 la sua abilit\u00e0 divoratrice con la \"Gourmet de fois gras\", che consiste nell'intercettare l'avversario mentre sta mangiando e riempendogli il piatto di altro cibo oppure infilarglielo in bocca con la forza.\nMariko Konjo.\n \u00e8 il capitano della squadra di \"cheerleader\" del liceo Seisyun, solamente che la sua idea di tifo consiste nell'eliminare ogni ostacolo per far s\u00ec che la squadra della sua scuola vinca, non esistando a ricorrere ai suoi attrezzi da \"cheerleader\" per ostacolare o danneggiare gli avversari. Dopo aver sconfitto ed ostacolato Akane durante uno scontro di pallavolo, Mariko s'innamora di Kuno Tatewaki per il quale comincia a provare un sentimento puro e sincero decidendo di tifare per lui ai campionati interscolatici di kendo ed aiutarlo cos\u00ec a vincere.\nContemporaneamente Mariko viene sfidata da Ranma, deciso a vendicare Akane per il torto fattole subire dalla cheerleader e si ritrova cos\u00ec impiegato (nella sua forma femminile) in una lotta volta dove la vincitrice sar\u00e0 colei che ha fatto il tifo migliore per Kuno.\nAlla fine Mariko sar\u00e0 battuta da Ranma, il quale ha cominciato a fare il tifo per un misterioso kendoka avversario di Kuno, che si scoprir\u00e0 essere Akane, e a cui Ranma dir\u00e0 (incosapevolmente) di amarla. Nell'anime, questa sar\u00e0 l'occasione in cui il segreto di Ranma sar\u00e0 noto a buona parte del liceo Furinkan.\nCollant Taro.\n \u00e8 un giovane artista marziale nato presso le fonti di Jusenkyo. Nel giorno della sua nascita Happosai era in visita in quei luoghi e, in un raro momento di altruismo, aiut\u00f2 la madre con il nuovo nato; la donna chiese al vecchio di lavarlo, e Happosai lo bagn\u00f2 in una particolare sorgente di Jusenkyo, la , per questa ragione Taro, se bagnato con acqua fredda, si trasforma in una sorta di gigantesco minotauro con ali da uccello e coda da anguilla. Mentre altri considererebbero la cosa una tragedia, Collant Taro \u00e8 piuttosto soddisfatto della potenza fisica acquisita dalla metamorfosi. Successivamente, per potenziarsi, si bagna con l'acqua della Fonte in cui \u00e8 annegato un polpo acquisendo dei tentacoli sulla schiena e la capacita di spruzzare inchiostro dalle dita. A causa del suo potere e aspetto cresce spietato ed egoista. Non sopportando il nome ridicolo con cui proprio Happosai lo ha battezzato sviluppa un profondo rancore nei confronti del vecchio, e in pi\u00f9 occasioni cerca di convincerlo a cambiargli nome. La furia di Collant Taro lo porta per una serie di ragioni a prendersela anche con Ranma e gli altri. \u00c8 doppiato in giapponese da Shinnosuke Furumoto e in italiano da Marco Baroni (doppiaggio Dynamic Italia).\nRouge.\n \u00e8 una giovane ragazza apprendista di arti marziali che un giorno durante un allenamento nelle sorgenti maledette di Jusenkyo cadde in una particolare sorgente in cui molti anni prima era annegata una divinit\u00e0 multibraccia indiana di nome Asura e da quel momento Rouge ogni volta che si bagna con l'acqua fredda si trasforma in quella divinit\u00e0. Rouge segue Collant Taro fino a Nerima dopo che questi le ha rubato un oggetto che lei definisce \"la fonte dei suoi poteri\" e l'ha accidentalmente vista nuda mentre si faceva il bagno. Giunta a Nerima, Rouge verr\u00e0 ospitata dalla famiglia Tendo e si scontrer\u00e0 pi\u00f9 volte con Collant per il possesso della fonte dei suoi poteri. Grazie all'intervento di Ranma lo scontro tra i due si conclude con per\u00f2 la distruzione dell'oggetto della contesa. Inizialmente Rouge si dispera per la perdita della fonte dei suoi poteri ma Ranma la rassicura dicendole che \u00e8 qualcosa di comunemente acquistabile. La fonte dei poteri di Rouge si rivelano cos\u00ec essere dei comuni cerotti magnetici che le occorrono per placare il mal di spalle del quale soffre nella sua forma di Asura. Fatta una scorta a vita dei cerotti Rouge riparte per la Cina. \nRouge \u00e8 una ragazza carina, timida, scettica, melodrammatica, sensitiva a tal punto di capire immediatamente la sua condizione mentale e fisica. Soprattutto quando \u00e8 triste \u00e8 molto suscettibile, violenta e superstiziosa. Crede molto alle tradizioni del suo villaggio come i gruppi di sangue o l'astrologia. Nella sua trasformazione in Asura muta completamente il suo carattere, diventando collerica e sempre pronta alla battaglia.\nRyu Kumon.\n \u00e8 un combattente di arti marziali specializzato nello Yamasenken. Quando era piccolo, suo padre ricevette in dono da Genma Saotome il segreto della micidiale tecnica dello Yamasenken, per permettergli di risollevarsi dai suoi problemi finanziari. Tuttavia il padre di Ryu utilizz\u00f2 la micidiale tecnica all'interno della propria palestra distruggendola e morendo. Ryu da allora ha sempre girovagato da solo e senza famiglia, che lo ha portato ad acquisire un carattere cinico e solitario. Approfittando della gentilezza di Nodoka Saotome, Ryu finge di essere suo figlio Ranma per impadronirsi dell'Umisenken, la seconda parte della micidiale tecnica Yamasenken custodita proprio dalla madre di Ranma. In seguito Genma riveler\u00e0 che sia la tecnica dello Yamasenken che quella dell'Umisenken, erano state create per poter rubare all'interno delle abitazioni, e Genma le aveva rivelate al padre di Ryu per potergli permettere di \"accumulare\" un po' di denaro. In seguito alla sconfitta con Ranma, Ryu decide comunque di non rivelare a Nodoka la vera natura del figlio, ed anzi le rivela che il ragazzo \u00e8 pi\u00f9 vicino di quanto possa credere, per darle un po' di consolazione.\nHerb.\n \u00e8 l'erede al trono dell'impero della dinastia Jako, una trib\u00f9 antica millequattrocento anni di maestri dell'arte marziale Xiang Xing, basata sulle forme e i movimenti degli animali. La continua ricerca della perfezione nella loro arte marziale e dell'ottenimento della forza e delle caratteristiche degli animali spinse i membri della dinastia Jako a trasformare gli animali in donne, immergendoli nella Nyann\u012bchuan delle sorgenti maledette, per poi procreare con loro figli sempre pi\u00f9 potenti. Venuto il tempo per lui di sposarsi, e non avendo mai visto prima una donna a causa del suo ritiro, Herb cattura una scimmia e la getta nella Nyann\u012bchuan per poter sviluppare un minimo di familiarit\u00e0 con l'aspetto femminile prima di incontrare la sua futura sposa, ma rimasto ammaliato dalle grazie della ragazza emersa finisce a sua volta per bagnarsi con l'acqua della Nyann\u012bchuan, trasformandosi in una ragazza. Dopo questo accaduto Herb e i suoi due servitori e viaggiano per tutto il Giappone alla ricerca del Kaishuihu, un oggetto in grado di annullare gli effetti della cascata. Dopo un susseguirsi di peripezie e scontri tra il gruppo di Herb e quello di Ranma, entrambi riescono a sbloccare la loro forma maschile con il ritrovato Kaishuihu. Herb \u00e8 di carattere arrogante e facile preda dell'ira. Si tratta di un guerriero eccezionale: in quanto erede della famiglia imperiale ha ereditato il sangue del drago, forza e velocit\u00e0 sovrumane, e la capacit\u00e0 di manipolare il ki. Non compare nell'anime.\nPink e Link.\n e sono due sorelle del villaggio cinese delle Amazzoni, rivali di Shampoo sin dall'infanzia ed esperte combattenti con piante e veleni. Pink si autoproclama la \"domatrice delle piante velenose\", mentre Link \"domatrice delle piante medicinali\". Sono giunte a Furinkan dalla Cina per vendicarsi di Shampoo eliminandole il \"consorte\" Ranma.\nLakkyosai.\nLakkyosai, o semplicemente Lucky, come viene chiamato da Happosai, \u00e8 un vecchio maestro di arti marziali, amico e rivale di Happosai, che dopo essere caduto nelle sorgenti del bambino affogato ha il potere di ringiovanire se bagnato con l'acqua fredda.\nKunoichi.\nLe Kunoichi sono una famiglia di ninja donne che gestiscono un sexy bar sperduto tra le montagne. In realt\u00e0 i quattro componenti della famiglia non sono affatto donne sexy, considerando che l'unica di bell'aspetto si riveler\u00e0 poi essere un uomo.\nKonatsu.\n \u00e8 un ragazzo eterosessuale che per\u00f2 \u00e8 stato cresciuto come una ragazza e quindi si comporta come tale. Viene presentata come una fortissima kunoichi quando viene mandata dalla sua matrigna Kotetsu a vendicarsi di Ranma, Genma e Happosai per aver distrutto il loro sexy bar al villaggio delle kunoichi. In seguito la ninja incontrer\u00e0 Ukyo, alla quale riveler\u00e0 tutta la sua triste storia molto simile a quella di Cenerentola e da cui si trasferir\u00e0 incominciando a lavorare come cameriera, cosa che far\u00e0 attirare su di lei e Ukyo l'ira di Kotetsu e delle sue figlie che rapiranno Ukyo. Konatsu riuscir\u00e0 a salvare Ukyo con l'aiuto di Ranma, e in quest'occasione si scoprir\u00e0 che la kunoichi in realt\u00e0 \u00e8 un ragazzo. Dopo questi fatti Konatsu si trasferir\u00e0 da Ukyo, continuando a lavorare come cameriera (si veste infatti con un kimono da donna). Konatsu \u00e8 molto sensibile a chi lo tratta con gentilezza, come Ukyo (la quale per\u00f2 ne approfitta facendolo lavorare prima quasi gratis, poi completamente gratis dopo aver scoperto che \u00e8 un maschio). Gag molto ricorrente \u00e8 che essendo Konatsu vissuto in povert\u00e0 fin dall'infanzia considera di lusso cose che per gli altri (soprattutto per Ukyo) sono mediocri o delle schifezze. Inoltre gli manca completamente il senso degli affari, tant'\u00e8 che a un certo punto vende i suoi speciali petit okonomiyaki a soli 2 yen l'uno.\nKoume.\n \u00e8 una delle due sorellastre di Konatsu. Di aspetto mostruoso, con due enormi labbra e di corporatura gigantesca, \u00e8 la pi\u00f9 grottesca delle sorelle Kunoichi. Si autodefinisce la \"numero uno\" del locale sexy bar. Durante lo scontro con Ranma si traveste da coda di rospo e da scoiattolo volante.\nKoeda.\n \u00e8 una delle due sorellastre di Konatsu. Rispetto a Koume, il suo aspetto \u00e8 diverso, \u00e8 di corporatura magrolina e con un viso incavato e cupo con due grosse labbra. Durante lo scontro con Ranma si traveste da kappa e da lepre.\nKotetsu.\n \u00e8 la matrigna di Konatsu e la madre di Koume e Koeda. Definita come una delle donne pi\u00f9 brutte del pianeta, non \u00e8 saputo come abbia fatto a farsi sposare dal bel padre di Konatsu. Gestisce il sexy bar insieme alle figlie. Durante lo scontro con Ranma si travesta da tartaruga marina e da scoiattolo.\nAbitanti del Monte Hooh.\nIl monte Hooh \u00e8 una montagna che si trova in Cina, a sud delle sorgenti maledette. Sulla cima \u00e8 situata una sorgente maledetta in cui sono caduti diversi uccelli e i discendenti di chi \u00e8 vissuto bevendo l'acqua della fonte iniziarono a nascere con delle ali. Secondo Kima, alcuni abitanti hanno usato le sorgenti maledette del ragazzo e della ragazza affogata per nascondere le loro ali (come ad esempio hanno fatto Koluma e Masala). A detta di Safulan, il loro re \"dev'essere in grado di manovrare con la volont\u00e0 la luce e il calore emanati dal suo corpo come una fenice perch\u00e9 il suo popolo possa passare notte luminosi e inverni temperati\".\nSafulan.\n \u00e8 il sovrano dei guerrieri alati del Monte Hooh, un altopiano della Cina situato a sud delle sorgenti maledette Jusendo sulla cui cima si trova una sorgente maledetta in cui annegarono degli uccelli. Appare la prima volta come un bambino ma, una volta completato il processo di metamorfosi tramite l'acqua di Jusendo, ha l'aspetto di un ragazzo con una lunga chioma e delle zampe da uccello al posto delle mani. Safulan \u00e8 in grado di emettere sfere di fuoco ed \u00e8 in grado di rigenerare le sue ali. \u00c8 armato inoltre del Kinjakan, un bastone che \u00e8 in grado di emettere calore. Il compito di Safulan una volta diventato adulto dovrebbe essere quello di usare i suoi poteri in cima al monte Hooh per fornire costantemente di luce e calore il suo popolo, creando un ambiente sociale confortevole. La sua metamorfosi per\u00f2 viene interrotta prematuramente dall'intervento di Ranma che rompe il suo uovo facendolo fuoriuscire adulto con le caratteristiche e i poteri della fenice, privo per\u00f2 della capacit\u00e0 di controllarli. Safulan e Ranma si scontrano quindi in una lotta terribile che alla fine verr\u00e0 vinta da Ranma. Stremato dallo scontro il corpo di Safulan regredisce allo stato di uovo, da cui riemerge come neonato e riportato dai suoi servitori al monte Hooh.\nKima.\n \u00e8 una guerriera alata del Monte Hooh.\nKoluma.\n \u00e8 un guerriero alato del Monte Hooh. Insieme a Masala \u00e8 al servizio della signorina Kima.\nMasala.\n \u00e8 un guerriero alato del Monte Hooh. Insieme a Koluma \u00e8 al servizio della signorina Kima.\nTato.\nTato \u00e8 il fedele servitore e maggiordomo di sua maest\u00e0 Safulan.\nAltri personaggi.\nTsubasa Kurenai.\n \u00e8 un ex compagno di classe di Ukyo Kuonji, arriva a Tokyo per sconfiggere Ranma e riavere Ukyo tutta per s\u00e9. All'inizio sembra che Tsubasa sia una ragazza e che sia innamorata di Ukyo, perch\u00e9 nella loro vecchia scuola la giovane cuoca faceva finta di essere un ragazzo. Anche dopo che Akane le rivela la verit\u00e0 su Ukyo, Tsubasa non demorde ed ammette di aver sempre saputo che Ukyo era una donna, perch\u00e9 a lui gli uomini non piacciono. Si rivela essere un maschio in verit\u00e0 solo dopo aver combattuto contro Ranma ragazza, che fa notare di essere un uomo anch'esso trasformandosi in seguito ad un bagno nella vasca di acqua calda. Tsubasa \u00e8 un maniaco del travestimento e utilizza tecniche assurde come passatempo che vanno nel travestirsi da ogni oggetto che gli viene in mente come un albero, una cassetta delle lettere e un bidone della spazzatura ad esempio, sempre nell'ambito di pedinare la sua vittima senza farsi notare, cosa che non riesce mai. \u00c8 doppiato in giapponese da Eiko Yamada e in italiano da Antonella Baldini (doppiaggio Dynamic Italia), Daniela Caroli (doppiaggio CRC, voce femmninile) e Stefano Crescentini (doppiaggio CRC, voce maschile).\nLa guida.\nLa guida \u00e8 un bizzarro personaggio di cui non si conosce il vero nome ed \u00e8 colui che porta Genma Saotome e Ranma Saotome nelle sorgenti maledette (\"Jusenkyo\"). Durante la storia compare altre volte e, negli ultimi capitoli della serie si scopre che ha anche una figlia di nome Plum, che mander\u00e0 in Giappone a chiedere aiuto contro gli attacchi degli abitanti del monte Hoo. Sua moglie non si \u00e8 mai vista. La guida \u00e8 vestita con la classica tenuta cinese del Partito Comunista Cinese, ed appartiene ad un gruppo di uomini che hanno il compito di custodire Junsenkyo e la sua sorgente, anche se rispetto a questi ultimi (apparsi nell'episodio 48) si dimostra meno fanatico. Nonostante abbia il compito di avvertire i visitatori del pericolo delle sorgenti, non sempre riesce ad avvisare in tempo i poveretti che vi cadono. Ha un carattere amichevole ed \u00e8 sempre pronto ad aiutare le persone, anche gli sconosciuti. Come Shampoo la sua origine cinese viene sottolineata facendolo parlare (nell'anime) con accento cinese e nel manga facendogli dire molte parole cinesi come \"Aya\" o \"Ni-hao\". In Italia \u00e8 stato doppiato nei primi episodi da Massimo Gentile e da Luciano Marchitiello nel doppiaggio CRC.\nOno Tofu.\nIl dottor \u00e8 un bravissimo medico pranoterapeuta, nonch\u00e9 abilissimo maestro di arti marziali, che da anni cura la famiglia Tendo ed in particolare le contusioni che Akane si procura lottando. \u00c8 una persona saggia e di buon carattere, ed \u00e8 follemente innamorato di Kasumi, tanto da perdere il lume della ragione appena la vede, causando una fuga di massa di pazienti dal suo studio.\nSasuke Sarugakure.\n \u00e8 un personaggio che compare solamente nell'adattamento animato del manga. Sasuke \u00e8 il ninja personale della famiglia Kuno, il cui compito \u00e8 quello di proteggere la casa, curare il giardino ed eseguire i bizzarri ordini dei suoi padroni. Sembra essere alle dipendenze dirette di Tatewaki (che chiama \"Padroncino\"), a cui \u00e8 estremamente fedele.\nDaisuke e Hiroshi.\nDaisuke e Hiroshi sono due compagni di classe di Ranma, che fungono da portavoce per l'intera classe. Sono gli unici compagni che, pur essendo personaggi minori e di sfondo, partecipano direttamente a molte avventure di Ranma e gli altri. Daisuke ha i capelli scuri, mentre Hiroshi ha i capelli chiari, quasi rossicci.\nSentaro Daimonji.\nSentaro Daimonji \u00e8 un nobile rampollo, erede della famiglia Daimonji, maestra da generazioni nell'arte di combattimento della cerimonia del t\u00e8. Stanco delle imposizioni di sua nonna, Sentaro decide di trovarsi una moglie e rapisce Ranma nella sua forma femminile, di cui s'innamora al primo colpo. Vive con quattro vecchie signore (di cui una \u00e8 sua nonna) ed \u00e8 l'erede della leggendaria tecnica della cerimonia del t\u00e8. Sentaro \u00e8 un personaggio dal carattere particolare. Come erede della famiglia Daimoji dimostra di essere un tipo raffinato e ben educato, tuttavia \u00e8 anche molto distratto e fifone (difatti quando c'\u00e8 un problema chiede sempre aiuto a Ranma). A volte ricorda un po' Kuno Tatewaki, poich\u00e9 (soprattutto prima d'incontrare Satusky, ma anche in seguito) cerca sempre il momento opportuno per convincere Akane a scappare con lui per sposarlo, e di togliersi Ranma dai piedi, spesso facendolo finire apposta in ogni tipo di guai (tant'\u00e8 che se c'\u00e8 una cosa che Ranma non vuole \u00e8 appunto avere a che fare con Sentaro). Che Sentaro sia un tipo un po' pazzo si deduce sin dalla prima apparizione, quando droga Ranma ragazza e la porta a casa sua, in groppa al suo cavallo imbizzarrito. Sentaro \u00e8 abile nella tecnica della cerimonia del t\u00e8, secondo il metodo Daimonji. Lo stile della sua famiglia si basa (in contrasto con quella Miya-koji) sull'uso di attrezzi di taglia normale e sullo spostamento sulle ginocchia, tramite la spinta dei piedi. Tuttavia non sempre le tecniche di Sentaro hanno successo, ci\u00f2 \u00e8 dovuto anche al suo carattere molto pauroso.\nSatsuki Miyakoji.\nSatsuki Miyakoji \u00e8 una giovane ragazza, figlia del fondatore della scuola Miyakoji, l'arte marziale basata sulla cerimonia del t\u00e8, e la promessa sposa di Sentaro Daimonji. La ragazza ha vinto il concorso di Miss cerimonia del t\u00e8 1988. Fortemente innamorata di Sentaro, ma cos\u00ec timida da vergognarsi di incontrarlo, fa spacciare per s\u00e9 la sua scimmietta domestica Sanae. Infine, la scimmia sar\u00e0 smascherata, e nonostante la timidezza, Satsuki e Sentaro finiranno per sposarsi.\nYotaro.\n \u00e8 un bambino malato che si affeziona a Genma Saotome in versione panda. Genma rimane per un po' di tempo insieme a Yotaro diventando il suo animaletto, soprannominato Kumahatchi. Il piccolo resta sempre a letto perch\u00e9 la sua salute appare molto gracile, tuttavia quando Ranma decider\u00e0 di riportare Genma a casa, Yotaro li inseguir\u00e0 dalla sua villa sul mare fino a Nerima, dimostrando cos\u00ec che i suoi problemi di salute erano dovuti soprattutto alla pigrizia.\nHanako e fratellino.\nHanako e suo fratello, chiamato semplicemente fratellino da Hanako stessa, sono due bambini che convinti che Happosai sia Babbo Natale decidono di diventare suoi allievi. Appaiono per la prima volta nel capitolo 14.\nPlum.\n \u00e8 la giovane figlia della guida delle sorgenti maledette Jusenkyo. Appare per la prima volta nell'ultima saga del manga, quando raggiunge Furinkan per avvertire Ranma e gli altri maledetti dalle sorgenti dell'arrivo dei temibili guerrieri alati del Monte Hooh. Viene incontrata da Ranma, che la salva dalle grinfie di Koluma e Masala, portandola al ristorante di Shampoo. La bambina seguir\u00e0 Ranma e gli altri in Cina conducendoli fino al Monte Hooh.\nAkari Unryu.\n \u00e8 l'ultima discendente di una dinastia di allenatori di \"maiali da sumo\". Akari ha una passione smodata per i maiali (per lei essere paragonati a un maiale \u00e8 un complimento), ed in particolar modo per il suo gigantesco suino di compagnia, il potentissimo Katsunishiki. Suo nonno le disse che soltanto l'uomo che avrebbe battuto in combattimento Katsunishiki avrebbe avuto la possibilit\u00e0 di sposarla. Succede che l'uomo che riesce a sconfiggere Katsunishiki sia Ryoga Hibiki, ed Akari si innamora perdutamente del ragazzo. L'amore di Akari diventa ancora pi\u00f9 forte quando scopre che Ryoga a contatto con l'acqua si trasforma in un maialino.\nShinnosuke.\n \u00e8 il guardiano della foresta di Higo, presso Ryugenzawa, popolata da giganteschi animali, che custodisce proteggendo i villaggi vicini insieme al vecchio nonno. Molti anni prima, quando Akane si trovava in vacanza a Ryugenzawa, Shinnosuke la salv\u00f2 da un ornitorinco gigante. Nel salvarla per\u00f2 rimase ferito e da allora \u00e8 costretto a bagnarsi regolarmente con l'acqua della vita per non morire. Quando per\u00f2 la fonte dell'acqua della vita si prosciuga per colpa di uno Yamata no Orochi, Akane decide di sdebitarsi aiutandolo, insieme a Ranma, a sconfiggere il gigantesco serpente. Shinnosuke possiede inoltre una pessima memoria, quindi si dimentica ogni cosa dopo pochi minuti.\nHarumaki.\n \u00e8 un vecchio uomo, il cui spirito si \u00e8 staccato dal corpo alla ricerca della donna amata in giovent\u00f9. Poich\u00e9 la donna amata assomigliava molto a Ranma in versione femminile, questi decide di passare una serata con Harumaki, per dare la possibilit\u00e0 al vecchio di ritrovare la serenit\u00e0.\nHayato Myojin.\n \u00e8 un cuoco abile nel combattimento e nella preparazione dei takoyaki. Il ragazzo in passato era stato sconfitto durante uno scontro con Ukyo e i suoi okonomiyaki, e quindi costretto a portare una maschera a forma di polpo finch\u00e9 non avesse avuto la sua rivincita.\nYohyo Tsuruyasennen.\nYohyo Tsuruyasennen \u00e8 un nobile rampollo che vive su un'isola dando feste con solo ragazze alla ricerca dell'unica donna che abbia mai amato: una misteriosa fanciulla di cui ricorda solamente la capigliatura col codino.\nNatsuhiko.\nNatsuhiko \u00e8 un vecchio proprietario della cooperativa Hamajaya e dello stabilimento balneare Shijo no Bi, dove si recano Ranma e gli altri per trascorrere un pomeriggio d'estate. La fidanzata di Natsuhiko, molti anni prima, aveva comprato un nuovo costume (di pessimo gusto) e Natsuhiko, invece di farle i complimenti, le aveva regalato un altro costume (ancora di pessimo gusto) poich\u00e9 pensava le donasse di pi\u00f9. Da quel giorno il costume bistrattato ossessiona la spiaggia di fronte lo stabilimento, aderisce al corpo delle ragazze e le trascina sul fondale se entro il tramonto Natsuhiko non si complimenta per la sua bellezza. Ranma femmina, alla quale tocca questa maledizione, decide di mostrare il costume a Natsuhiko per ricevere i complimenti e cos\u00ec liberarsi dal vincolo. Il costume non riconosce pi\u00f9 Natsuhiko, che \u00e8 invecchiato, ma si invaghisce invece di Kuno, che assomiglia al vecchio quando questi era giovane. Natsuhiko appare nel capitolo 286 del manga.\nAsuka Saginomiya.\nAsuka Saginomiya, soprannominata il giglio bianco, \u00e8 un'acerrima rivale di Kodachi Kuno. Appare per la prima volta nel capitolo 339 del manga.\nDensuke.\nDensuke \u00e8 un giovane molto malato che si rifiuta di prendere le medicine per via del suo animo pessimista. Ranma, nella sua versione femminile, riuscir\u00e0 a farlo guarire. Appare nel capitolo 345 del manga.\nKinnosuke Kashao.\nKinnosuke Kashao \u00e8 un ragazzo abile nel fare una vita dissoluta senza spendere nemmeno un soldo, facendo finire i conti da pagare sulle spalle dei suoi avversari. Verr\u00e0 sfidato e battuto da Nabiki.\nYuka e Sayuri.\nYuka e Sayuri sono due compagne ed amiche di Akane.\nAnimali.\nSanae.\nSanae \u00e8 la scimmietta di Satsuki Miyakoji. A causa della sua timidezza, Satsuki invia la scimmia Sanae a casa Daimonji, facendo credere al promesso sposo Sentaro che la scimmia sia lei stessa. Sentaro non si accorge di niente, ma Ranma e Akane destano subito qualche sospetto.\nBiancanera.\n \u00e8 la cagnolina della famiglia Hibiki. Poich\u00e9 il suo padroncino Ryoga si perde sempre e gli altri membri della famiglia non sono mai a casa, Biancanera \u00e8 abituata a vivere da sola. Quando diventa madre di cinque cuccioli, decide di andare in TV per farlo sapere a Ryoga.\nYokai Maomoling.\nYokai Maomoling, letteralmente il \"fantasma del sonaglio del gatto stregone\", noto anche come Bakeneko (\"gatto fantasma\") o il \"gatto che cerca moglie\" \u00e8 uno spirito-gatto alto quasi tre metri, di colore bianco, che porta al collo un grosso sonaglio. In ogni occasione in cui compare nel manga e nell'anime \u00e8 sempre in cerca di una moglie.\nKatsunishiki.\nKatsunishiki \u00e8 il potentissimo maiale da sumo di Akari Unryu, con la quale ha instaurato un rapporto quasi fraterno. Suo nonno le disse che soltanto l'uomo che avrebbe battuto in combattimento Katsunishiki avrebbe avuto la possibilit\u00e0 di sposarla. Succede che l'uomo che riesce a sconfiggere Katsunishiki sia Ryoga Hibiki, ed Akari si innamora perdutamente del ragazzo. Temendo che Ryoga possa non ricambiare il suo amore per via del rapporto speciale che Akari ha con i maiali, si fa picchiare da Katsunishiki per provare disgusto verso i suini, ma senza successo.\nShussemaru.\nShussemaru \u00e8 un bizzarro cavallo sacro, che non sopporta l'essere ritratto sugli ema votivi perch\u00e9 non di bell'aspetto. Per questo motivo si aggira per il tempio di Ukyo distruggendo tutti gli ema posti dagli studenti che desiderano superare un esame, seminando il panico. Ranma tenter\u00e0 di domarlo, senza successo, ma verr\u00e0 sconfitto soltanto da Hinako, che riesce a tramortirlo con l'Happo Goen Satsu.\nMantenmaru.\nMantenmaru \u00e8 un cinghiale divino allevato nel tempio della famiglia di Ukyo, lo stesso tempio del cavallo Shussemaru. Dopo che il bonzo ha rinunciato a ritrarre il cavallo sugli ema votivi, ha deciso di raffigurarvi sopra il cinghiale Mantenmaru, provocando stavolta l'ira di quest'ultimo.\nBeatrice.\n \u00e8 un piccolo paguro femmina che appare nel manga nel capitolo 377 \"Il bamb\u00f9 nano del destino\". Finisce accidentalmente sul bamb\u00f9 dove sono stati attaccati i nomi di Akane e Ranma, tagliando il nome di Akane e provocando la maledizione della ragazza. Viene immediatamente ritrovato dal suo vecchio padrone, che trasporta un carretto di paguri alla fiera di Tanabata, tanto preoccupato per la sua piccola Beatrice."}
{"id": "3954133", "revid": "834", "url": "https://it.wikipedia.org/wiki?curid=3954133", "title": "Aeroporto di Luanda", "text": ""}
{"id": "3954140", "revid": "1442080", "url": "https://it.wikipedia.org/wiki?curid=3954140", "title": "Hall of Fame Tennis Championships 1990 - Doppio femminile", "text": "Il doppio femminile del torneo di tennis Hall of Fame Tennis Championships 1990, facente parte del WTA Tour 1990, ha avuto come vincitrici Lise Gregory e Gretchen Rush che hanno battuto in finale Patty Fendick e Anne Smith 7-6, 6-1."}
{"id": "3954144", "revid": "179980", "url": "https://it.wikipedia.org/wiki?curid=3954144", "title": "Rog\u00e9rio Pinheiro", "text": ""}
{"id": "3954148", "revid": "1442080", "url": "https://it.wikipedia.org/wiki?curid=3954148", "title": "San Diego Open 1990 - Doppio", "text": "Il doppio del torneo di tennis San Diego Open 1990, facente parte del WTA Tour 1990, ha avuto come vincitrici Patty Fendick e Zina Garrison che hanno battuto in finale Elise Burgin e Rosalyn Fairbank 6\u20134, 7\u20136(5)."}
{"id": "3954150", "revid": "599013", "url": "https://it.wikipedia.org/wiki?curid=3954150", "title": "Virginia Slims of Albuquerque 1990 - Doppio", "text": "Il doppio del torneo di tennis Virginia Slims of Albuquerque 1990, facente parte del WTA Tour 1990, ha avuto come vincitrici Meredith McGrath e Anne Smith che hanno battuto in finale Peanut Louie e Wendy White 7\u20136, 6\u20134."}
{"id": "3954152", "revid": "638792", "url": "https://it.wikipedia.org/wiki?curid=3954152", "title": "Inazuma Eleven GO (manga)", "text": ""}
{"id": "3954153", "revid": "1442080", "url": "https://it.wikipedia.org/wiki?curid=3954153", "title": "Schenectady Open 1990 - Doppio femminile", "text": "Il doppio femminile del torneo di tennis Schenectady Open 1990, facente parte del WTA Tour 1990, ha avuto come vincitrici Alysia May e Nana Miyagi che hanno battuto in finale Linda Ferrando e Wiltrud Probst 6\u20134, 5\u20137, 6\u20133."}
{"id": "3954154", "revid": "287204", "url": "https://it.wikipedia.org/wiki?curid=3954154", "title": "Isola di \u0160el\u2019bach", "text": ""}
{"id": "3954155", "revid": "6923", "url": "https://it.wikipedia.org/wiki?curid=3954155", "title": "Ford TH!NK", "text": "Le Ford TH!NK erano due vetture elettriche progettate nel 1999 e 2000 dalla TH!NK Mobility, al tempo parte di Ford. I due modelli vennero chiamati City e Neighbor: la prima era una citycar, la seconda era per lo pi\u00f9 un golf cart. Le TH!NK City vennero anche date in leasing a citt\u00e0 come New York e Los Angeles a partire dal 2001, ma dopo il fallimento di questo progetto-esperimento, Ford vendette l'intera azienda Think Global nel 2002 e trasfer\u00ec l'intero stock di vetture in Europa nel 2004. L'azienda norvegese riprese la produzione di auto elettriche a partire dalla fine del 2007 fino al 2011.\nTH!NK City e Neighbor.\nLa TH!NK City fu una vettura due posti capace di accelerare da 0 a 48\u00a0km/h in 7 secondi e di raggiungere la velocit\u00e0 massima di 90\u00a0km/h. Le dimensioni erano: 3 metri di lunghezza, 1,6 metri di larghezza e 1,6 metri di altezza. Il peso era di 943\u00a0kg. Il motore a corrente alternata trifase sfruttava 11,5 kWh di energia, contenuti in una batteria composta da 19 celle al nichel-cadmio. L'impianto elettrico funzionava a 220V/16A e per ricaricare completamente le batterie da una presa da 220V occorrevano 8 ore. Il sistema di raffreddamento era a liquido.\nLa Neighbor venne sviluppata per rispettare le normative NHTSA per i veicoli elettrici. Venne offerta in due varianti, con due o quattro posti e verso la fine della produzione venne introdotta la variante pick-up. La Neighbor possedeva uno space frame in alluminio con pannelli di copertura in materiale termoplastico. Il veicolo non possedeva un vero tetto, ma un telaio; il pannello di copertura era infatti opzionale. La velocit\u00e0 massima era di 40\u00a0km/h (imposta dai requisiti NHTSA), ma era presente anche una modalit\u00e0 che permetteva di regolare la velocit\u00e0 massima a 24\u00a0km/h, per l'utilizzo nei campi da golf. La motorizzazione consisteva in un motore a corrente continua da 5\u00a0kW, 6 batterie per un totale di 72V e una coppia massima di 88 Nm a 1500 RPM. L'autonomia era di 48\u00a0km, con un tempo di ricarica delle batterie di 4-8 ore da una presa a 110V, oltre a un sistema di recupero dell'energia in frenata.\nPer quanto riguarda l'attivit\u00e0 da golf cart, vennero create apposite caratteristiche quali un bagagliaio per le mazze, un piccolo tabellone per i punteggi, un pulitore per le mazze e un refrigeratore (ma solo sulla versione a quattro posti).\nUna caratteristica comune ad entrambi i mezzi era quella di essere altamente riciclabili.\nCritiche.\nUna serie di proteste nacque quando la Ford decise di demolire le TH!NK City rimaste in disuso. Dopo le proteste di vari gruppi ambientalisti, tra cui Greenpeace, che raggiunse il tetto della sede principale Ford in Norvegia, la casa dell'ovale blu decise di trasportare le TH!NK City invendute nello stato nordeuropeo. A partire dalla fine del 2007 la Think Global inizi\u00f2 la produzione autonoma delle City, anche se con qualche difficolt\u00e0 e sparute interruzioni produttive, fino alla bancarotta avvenuta nel giugno 2011."}
{"id": "3954161", "revid": "123102872", "url": "https://it.wikipedia.org/wiki?curid=3954161", "title": "ABC Color", "text": "ABC Color \u00e8 un quotidiano paraguaiano, fondato nel 1967, il cui primo numero vide la luce nell'8 agosto del medesimo anno.\nStoria.\n\"ABC Color\" fu inaugurato l'8 agosto del 1967 in presenza del presidente e dittatore del Paraguay e comproprietario del giornale Alfredo Stroessner. Aldo Zuccolillo, direttore e fondatore del quotidiano, in un passaggio del discorso inaugurale disse: \u00ab\"Questo sar\u00e0 un grande giornale, al servizio di un grande governo\"\u00bb.\nFu il primo giornale in Paraguay che stamp\u00f2 le pagine a colori, us\u00f2 il formato tabloid e a raggiungere una distribuzione non solo nella capitale, ma in tutto il paese.\nAnche se inizialmente favorevole al regime dittatoriale, il giornale assunse una posizione differente alla fine degli anni settanta e gli inizi degli anni ottanta. Questo valse nel 1983 al direttore Zuccolillo la detenzione in carcere per alcuni giorni, per aver espresso opinioni contrarie a quelle del regime. L'anno seguente, il 22 marzo, il giornale fu sospeso definitivamente per ordine del Ministro degli Interni paraguaiano; mesi prima invece era stato invece esiliato il giornalista uruguaiano Jos\u00e9 Mar\u00eda Orlando. Dopo la sospensione, fu impedito ai giornalisti di fondare o lavorare in altri mezzi di comunicazione e Zuccolillo fu incarcerato in pi\u00f9 occasioni. Dopo la caduta della dittatura, avvenuta nel 1989, il giornale pot\u00e9 riprendere la produzione.\nDalla sua riapparizione pubblica diverse riviste supplementari: \"ABC Color\", \"Cultural\", \"Econ\u00f3mico\", \"Nosotras\", \"Estudiantil\", \"Salud\", \"Mujer\", \"ABC Rural\", \"Casa y Jard\u00edn\", \"Weekend\", \"Mundo Digita\".\nVersione digitale.\nNella met\u00e0 del 1996 \"ABC Color\" lanci\u00f2 \"ABC Digital\", il primo quotidiano paraguaiano su Internet. Nel 2006 \"ABC Digital\" \u00e8 l'ottavo sito pi\u00f9 visitato in Paraguay e il sito di notizie pi\u00f9 frequentato. \"ABC Digital\" ristruttur\u00f2 il proprio sito web nell'aprile del 2008, per soddisfare le esigenze del lettore del sito web di notizie online."}
{"id": "3954164", "revid": "1442080", "url": "https://it.wikipedia.org/wiki?curid=3954164", "title": "Athens Trophy 1990 - Doppio", "text": "Il doppio del torneo di tennis Athens Trophy 1990, facente parte del WTA Tour 1990, ha avuto come vincitrici Laura Garrone e Karin Kschwendt che hanno battuto in finale Leona L\u00e1skov\u00e1 e Jana Posp\u00ed\u0161ilov\u00e1 6\u20130, 1\u20136, 7\u20136."}
{"id": "3954165", "revid": "1442080", "url": "https://it.wikipedia.org/wiki?curid=3954165", "title": "WTA Austrian Open 1990 - Doppio", "text": "Il doppio del torneo di tennis WTA Austrian Open 1990, facente parte del WTA Tour 1990, ha avuto come vincitrici Petra Langrov\u00e1 e Radka Zrub\u00e1kov\u00e1 che hanno battuto in finale Sandra Cecchini e Patricia Tarabini 6\u20130, 6\u20134."}
{"id": "3954166", "revid": "1442080", "url": "https://it.wikipedia.org/wiki?curid=3954166", "title": "Clarins Open 1990 - Doppio", "text": "Il doppio del torneo di tennis Clarins Open 1990, facente parte del WTA Tour 1990, ha avuto come vincitrici Kristin Godridge e Kirrily Sharpe che hanno battuto in finale Alexia Dechaume e Nathalie Herreman 4\u20136, 6\u20133, 6\u20131."}
{"id": "3954167", "revid": "1543377", "url": "https://it.wikipedia.org/wiki?curid=3954167", "title": "Discografia di Mami Kawada", "text": "Questa \u00e8 la discografia della cantante di \"I've Sound\" Mami Kawada."}
{"id": "3954173", "revid": "253269", "url": "https://it.wikipedia.org/wiki?curid=3954173", "title": "Suzanne Le Bret", "text": "Biografia.\nNata nella regione della Seine-Maritime, a Le Havre, il 28 febbraio 1889, il suo vero nome era Suzanne Eug\u00e9nie Augustine Lebret. Inizi\u00f2 a lavorare nel cinema nel 1911 alla Gaumont, diretta da L\u00e9once Perret, regista che la diresse in numerosi film. Nella sua carriera, che si chiuse nel 1918, recit\u00f2 spesso anche per Louis Feuillade. Uno dei suoi ruoli di contorno pi\u00f9 conosciuti fu quello in \"Les Vampires\", dove ricopriva la parte di un'affiliata della banda che si faceva passare per la cameriera di Irma Vep.\nNella sua carriera, si contano una quarantina di pellicole. Suzanne Le Bret mor\u00ec a Parigi nel 1928, all'et\u00e0 di 39 anni."}
{"id": "3954180", "revid": "76963", "url": "https://it.wikipedia.org/wiki?curid=3954180", "title": "Carlo Nasi", "text": "Biografia.\nDi estrazione nobiliare, aveva il titolo di barone, Carlo Nasi \u00e8 stato il capostipite della parentela tra la famiglia Nasi e gli Agnelli avendo sposato Caterina \"Aniceta\" Agnelli (1889-1928), figlia di Giovanni Agnelli, il fondatore della FIAT.\nCarriera sportiva.\nCalcio.\nUomo sportivo, Nasi fece parte dell' sin dal 1891.\nDal 1897 \u00e8 in forze al , con cui partecipa anche al primo campionato di calcio italiano, disputato nel 1898, non superando la semifinale contro l'.\nDue anni dopo giunse a disputare con gli \"oronero\" la finale del campionato persa contro il . Nella sua ultima stagione raggiunse invece la semifinale del torneo, perdendo contro i futuri campioni del Genoa.\nVela.\nNel 1924 partecip\u00f2 ai Giochi della VIII Olimpiade, tenutisi a Parigi, ove con la barca \"Mebi\" gareggi\u00f2 nella categoria 6 metri. Con Cencio Massola e Roberto Moscatelli ottenne il settimo posto finale.\nFu anche presidente della Federazione Italiana Vela."}
{"id": "3954188", "revid": "126257", "url": "https://it.wikipedia.org/wiki?curid=3954188", "title": "Campionati del mondo juniores di atletica leggera 1998", "text": "I Campionati del mondo juniores di atletica leggera 1998 (7\u00aa edizione), si sono svolti ad Annecy, in Francia dal 28 luglio al 2 agosto. Le competizioni si sono tenute al Parc des Sports."}
{"id": "3954190", "revid": "247222", "url": "https://it.wikipedia.org/wiki?curid=3954190", "title": "Tavolozza (pittura)", "text": "La tavolozza \u00e8 uno strumento utilizzato in pittura per preparare e mescolare i colori prima della loro stesura sul supporto pittorico. Pu\u00f2 avere varie forme e dimensioni, ma solitamente \u00e8 una piccola asse o tavoletta (di legno o di plastica, di forma ovale o rettangolare), dotata di un foro che permette di sorreggerla infilandovi il pollice e facendo aderire l'oggetto al braccio."}
{"id": "3954196", "revid": "310175", "url": "https://it.wikipedia.org/wiki?curid=3954196", "title": "Gran Premio motociclistico d'Italia 1989", "text": ""}
{"id": "3954199", "revid": "310175", "url": "https://it.wikipedia.org/wiki?curid=3954199", "title": "Gran Premio motociclistico d'Italia 1988", "text": ""}
{"id": "3954202", "revid": "1305772", "url": "https://it.wikipedia.org/wiki?curid=3954202", "title": "Settima strada", "text": "Settima strada (\"Seventh Avenue\") \u00e8 una miniserie televisiva statunitense in 6 puntate trasmesse per la prima volta nel 1977. \u00c8 basata romanzo omonimo di Norman Bogner.\n\u00c8 una miniserie drammatica incentrata sulla vita di Jay Blackman, originario della settima strada di East Side a New York, che diventa imprenditore tessile negli anni 1940 affrontando vari ostacoli come la criminalit\u00e0 organizzata e drammi familiari.\nProduzione.\nLa miniserie fu prodotta da Universal TV. Le musiche furono composte da Elmer Bernstein e Nelson Riddle.\nRegisti.\nTra i registi della miniserie sono accreditati:\nDistribuzione.\nLa miniserie fu trasmessa negli Stati Uniti dal 10 febbraio 1977 sulla rete televisiva NBC. In Italia \u00e8 stata trasmessa con il titolo \"Settima strada\".\nAlcune delle uscite internazionali sono state:"}
{"id": "3954210", "revid": "1573940", "url": "https://it.wikipedia.org/wiki?curid=3954210", "title": "Lessertia (zoologia)", "text": "Lessertia \u00e8 un genere di ragni appartenente alla famiglia Linyphiidae.\nEtimologia.\nIl nome deriva dall'erpetologo ed aracnologo francese Roger De Lessert.\nDistribuzione.\nLe due specie oggi attribuite a questo genere sono state rinvenute nella regione olartica: la specie dall'areale pi\u00f9 vasto \u00e8 la L. dentichelis, reperita in varie localit\u00e0 dell'Europa, in Canada, in Nuova Zelanda e in varie isole dell'Atlantico.\nIn Italia la L. dentichelis \u00e8 piuttosto comune; \u00e8 stata rinvenuta nell'intera zona peninsulare e in Sardegna. Sono stati reperiti anche esemplari di L. barbara\nTassonomia.\nConsiderata un sinonimo anteriore di \"Scotoneta\" da un lavoro di Millidge del 1977 e uno di Wunderlich del 1995, \"contra\" uno studio di Brignoli del 1983.\nA dicembre 2011, si compone di due specie:"}
{"id": "3954213", "revid": "729019", "url": "https://it.wikipedia.org/wiki?curid=3954213", "title": "Isola di Wrangel (Oblast' di Arcangelo)", "text": "L'Isola di Wrangel (russo: \u041e\u0441\u0442\u0440\u043e\u0432 \u0412\u0440\u0430\u043d\u0433\u0435\u043b\u044f) \u00e8 un'isola russa situata nel Mare di Barents che fa parte dell'arcipelago della Novaja Zemlja. Amministrativamente fa parte dell'Oblast' di Archangel'sk.\nGeografia.\nL'isola di Wrangel si trova sulla costa occidentale dell'isola Severnyj, nel golfo Krestobaja (\u0433\u0443\u0431\u0430 \u041a\u0440\u0435\u0441\u0442\u043e\u0432\u0430\u044f).\nL'isola misura circa 1,1\u00a0km per 1\u00a0km e ha un'altezza di 28\u00a0m. Il terreno \u00e8 pianeggiante, le coste sono ripide e rocciose, molte falesie costiere circondano l'isola lungo il perimetro, digradano leggermente a nord-est e a sud in corrispondenza di due insenature."}
{"id": "3954219", "revid": "1772671", "url": "https://it.wikipedia.org/wiki?curid=3954219", "title": "Seventh Avenue", "text": ""}
{"id": "3954220", "revid": "339392", "url": "https://it.wikipedia.org/wiki?curid=3954220", "title": "Andrei Tikhonov", "text": ""}
{"id": "3954225", "revid": "110157", "url": "https://it.wikipedia.org/wiki?curid=3954225", "title": "The Pieces Don't Fit Anymore", "text": "The Pieces Don't Fit Anymore \u00e8 il terzo singolo del cantautore inglese James Morrison, pubblicato il 18 dicembre 2006. La canzone \u00e8 inclusa nell'album di debutto del cantautore, \"Undiscovered\", che verr\u00e0 pubblicato il 31 luglio dello stesso anno.\nIl brano.\nJames Morrison ha dichiarato che il brano \u00e8 riferito a coloro che si trovano a quel punto di una relazione, nel quale non importa cosa provano, ma sembrano non capire pi\u00f9 niente. Il brano \u00e8 apparso in un episodio della serie tv The O.C..\nTracklist.\n2-track single"}
{"id": "3954231", "revid": "80339", "url": "https://it.wikipedia.org/wiki?curid=3954231", "title": "Always Brando", "text": ""}
{"id": "3954234", "revid": "2373", "url": "https://it.wikipedia.org/wiki?curid=3954234", "title": "Lagenaria vulgaris", "text": ""}
{"id": "3954244", "revid": "122573463", "url": "https://it.wikipedia.org/wiki?curid=3954244", "title": "Meteo RSI", "text": "Meteo RSI \u00e8 la rubrica della RSI dedicata alle previsioni del tempo. \u00c8 nota soprattutto con l'appellativo \"la Meteo\".\nProgramma.\nIl programma va in onda in coda alle edizioni del TG RSI delle ore 12:30, delle ore 20:00 e dopo quello della notte che \u00e8 a orario variabile e segue sempre il TG della notte.\nI conduttori sono Simona Bernasconi, Rosita Orlando e Lorenzo Di Marco che si alternano a presentare. Una particolarit\u00e0 dell'edizione sul mezzogiorno \u00e8 che non sono presenti in studio ma si sente sempre solo la voce di uno di loro che commenta la situazione. \nHanno fatto parte della redazione meteo: \nNell'edizione delle 20.35 viene descritta la situazione della giornata appena trascorsa, la situazione atmosferica registrata da satellite, l'evoluzione elaborata dai modelli matematici e le previsioni per la giornata seguente per le varie regioni della Svizzera (mattina e pomeriggio) con le indicazioni sulle temperature minime e massime; seguono le informazioni sui venti e sull'altitudine dove si registrer\u00e0 (sulle Alpi) lo zero termico (altezza 0 \u00b0C) o quella al livello di altezza su 2000 metri, quindi, sempre separate tra nord e sud, le previsioni per i 3 giorni seguenti e la tendenza per i 3 giorni successivi. \nDurante l'edizione della notte vengono presentate le previsioni per l'intero continente europeo, per la parte nord-alpina della Svizzera ed una per la regione della Svizzera italiana. Oltre a ci\u00f2 si fanno vedere anche le effemeridi.\n\"La meteo\" va in onda anche in versione radiofonica su RSI Rete Uno con flash sia all'interno dei notiziari che pochi minuti prima di ciascuna edizione del Radiogiornale.\nTutti i dati delle previsioni meteorologiche provengono da MeteoSvizzera."}
{"id": "3954250", "revid": "599013", "url": "https://it.wikipedia.org/wiki?curid=3954250", "title": "Lessertia", "text": ""}
{"id": "3954254", "revid": "834", "url": "https://it.wikipedia.org/wiki?curid=3954254", "title": "Lingua Atayal", "text": ""}
{"id": "3954264", "revid": "292162", "url": "https://it.wikipedia.org/wiki?curid=3954264", "title": "Scogli Guicciarda", "text": ""}
{"id": "3954265", "revid": "767487", "url": "https://it.wikipedia.org/wiki?curid=3954265", "title": "Undiscovered (singolo James Morrison)", "text": "Undiscovered \u00e8 il quarto singolo del cantautore inglese James Morrison, pubblicato il 12 marzo 2007. La canzone prende il nome dall'album di debutto del cantautore, \"Undiscovered\".\nCuriosit\u00e0.\nLa canzone fa parte della colonna sonora del film \"Lei \u00e8 troppo per me\".\nTracklist.\niTunes UK Download"}
{"id": "3954271", "revid": "1119350", "url": "https://it.wikipedia.org/wiki?curid=3954271", "title": "Joseph Klausner", "text": "Redattore capo dell'Encyclopedia Judaica e candidato alle prime elezioni presidenziali israeliane del 1949, \u00e8 stato inoltre il prozio di Amos Oz.\nBiografia.\nNacque a Valkininkai Olkeniki, in Lituania. All'inizio del XX secolo la sua famiglia lasci\u00f2 il paese a causa del crescente antisemitismo (sebbene Amos Oz racconti che la ragione della partenza fu la salute precaria di sua nonna) e si trasfer\u00ec a Odessa, dove vivevano i parenti pi\u00f9 stretti e dove il giovane Klausner studi\u00f2. Frequent\u00f2 circoli scientifici, letterari e sionistici. Klausner divenne un attivista sionista e conobbe Theodor Herzl. Nel 1902 consegu\u00ec il dottorato in filosofia all'Universit\u00e0 di Heidelberg, in Germania.\nIn 1912 visit\u00f2 la Palestina per la prima volta, e vi si trasfer\u00ec nel 1919. Nel 1925 divenne professore di letteratura ebraica all'Universit\u00e0 di Gerusalemme. Si occup\u00f2 della storia del periodo del Secondo Tempio. Pur non essendo un ebreo ortodosso, osservava lo Shabbath e le norme dietetiche kasher. Aveva un'ampia conoscenza della letteratura talmudica e midrashica.\nFu membro del circolo degli attivisti politici sionisti russi di Odessa, che includeva Vladimir \u017dabotinskij e Menachem Ussishkin. Pur non essendo un attivista politico, fu a lungo vicino al partito revisionista sionista. Klausner contribu\u00ec significativamente all'educazione sionista del Betar, il movimento giovanile revisionista, e ai movimenti giovanili in generale. Con il suo retroterra accademico d'esperto di storia ebraica, fu anche attivo nella stampa sionista, schierandosi di rado dalla parte della dirigenza maggioritaria; questo lo condusse in prima linea nella rabbia ebraica per il fallimento della focolare ebraico in Palestina. Nel luglio del 1929 Klausner cre\u00f2 il Comitato pro-Muro del Pianto per difendere i diritti ebraici e risolvere i problemi relativi all'accesso e all'accomodamento del culto ebraico presso il Muro Occidentale. Cos\u00ec, a seguito dei disordini successivi, la sua casa nel quartiere di Talpiot venne distrutta.\nKlausner fu un ardente sionista, ma fu pi\u00f9 volte in disaccordo con Chaim Weizmann. I due uomini furono candidati alle prime elezioni presidenziali in Israele quale candidato di Herut (il partito di Menachem Begin), ma fu Weizmann a prevalere.\nAmos Oz scrisse di suo prozio nell'autobiografia \"Una storia di amore e di tenebra\".\nL'opera.\nUno dei suoi saggi storici pi\u00f9 importanti fu dedicato alla figura di Ges\u00f9. Il libro \"Ges\u00f9 di Nazareth\" (1922), e il suo seguito, \"Da Ges\u00f9 a Paolo\" (1939), lo resero celebre. In queste opere Klausner sostenne come Ges\u00f9 fosse da considerare un ebreo e un israelita che cerc\u00f2 di riformare la religione e che mor\u00ec da ebreo devoto. Il suo moralismo etico si scontr\u00f2 con il rigido formalismo farisaico. Paolo fu invece un ebreo diasporico che mescol\u00f2 l'ebraismo con influssi ellenistici, creando cos\u00ec le basi del cristianesimo. Questa tesi gli attir\u00f2 le critiche degli storici cristiani ed ebrei. Il libro venne ritenuto informativo dal sacerdote anglicano Herbert Danby, che lo tradusse dall'ebraico in inglese. Molti clericali criticarono a loro volta Danby per la traduzione di questo libro controverso, tanto da chiederne il richiamo da Gerusalemme."}
{"id": "3954279", "revid": "1573940", "url": "https://it.wikipedia.org/wiki?curid=3954279", "title": "Lessertinella", "text": "Lessertinella \u00e8 un genere di ragni appartenente alla famiglia Linyphiidae.\nEtimologia.\nIl nome deriva dall'erpetologo ed aracnologo francese Roger De Lessert, e dal suffisso diminutivo \"-inella\".\nDistribuzione.\nLe due specie oggi attribuite a questo genere sono state rinvenute in Europa: la specie dall'areale pi\u00f9 vasto \u00e8 la L. kulczynskii, reperita in Italia, Svizzera, Germania, Austria e Slovacchia.\nIn Italia sono stati reperiti alcuni esemplari di L. kulczynskii nella parte settentrionale della penisola.\nTassonomia.\nA dicembre 2011, si compone di due specie:"}
{"id": "3954283", "revid": "963244", "url": "https://it.wikipedia.org/wiki?curid=3954283", "title": "Conti di Montone", "text": "La linea dei Conti di Montone fu inaugurata a partire dal 28 agosto 1414 dall' Antipapa Giovanni XXIII, che innalz\u00f2 il territorio del comune di Montone a contea, e lo don\u00f2 a Braccio da Montone, famoso condottiero italiano; riconosciuto il nuovo Papa (Martino V) come legittimo, e morto Braccio nel 1424, il pontefice rinnov\u00f2 l'investitura nei confronti di Carlo da Montone, figlio Di Braccio.\nPassata fino al 1519 sotto la giurisdizione della Chiesa, la contea fu donata da Leone X a Vitello Vitelli, esponente della famiglia Vitelli di Citt\u00e0 di Castello, la quale famiglia conservo il feudo per molti anni ancora, anche se pi\u00f9 volte si trovarono pi\u00f9 esponenti a dividere la stessa carica.\nConti vitelleschi di Montone.\nA questo punto,nel 1573 Montone pass\u00f2 nuovamente nelle mani del Papa, che cedette la citt\u00e0 nuovamente in favore dei Vitelli. La linea di successione fu cos\u00ec configurata:\nCon la morte di Chiappino III senza eredi, la contea venne totalmente assorbita dallo Stato della Chiesa."}
{"id": "3954286", "revid": "1573940", "url": "https://it.wikipedia.org/wiki?curid=3954286", "title": "PSI-Missing", "text": "PSI-Missing \u00e8 il sesto singolo pubblicato dalla cantante j-pop Mami Kawada. Questo singolo \u00e8 stato pubblicato il 29 ottobre 2008, un anno dopo la pubblicazione del quinto singolo \"Joint\". Questo brano \u00e8 stato utilizzato come prima sigla di apertura della prima serie dell'adattamento animato di A Certain Magical Index. La traccia B fu utilizzato all'interno del 12\u00ba episodio di \"A Certain Magical Index\".\nIl singolo usc\u00ec in un'edizione CD+DVD limitata (GNCV-0009) e in una regolare (GNCV-0010). Il DVD contiene il video promozionale per \"PSI-Missing\".\nAccoglienza.\nSi \u00e8 classificato 14\u00ba nella classifica settimanale degli album di Oricon e vi \u00e8 rimasta per 14 settimane."}
{"id": "3954295", "revid": "729019", "url": "https://it.wikipedia.org/wiki?curid=3954295", "title": "Isola Promyslovyj", "text": "L'isola Promyslovyj (in russo \u041e\u0441\u0442\u0440\u043e\u0432 \u041f\u0440\u043e\u043c\u044b\u0441\u043b\u043e\u0432\u044b\u0439, in italiano \"isola della p\u00e9sca\") \u00e8 un'isola russa dell'arcipelago di Novaja Zemlja ed \u00e8 bagnata dal mare di Kara.\nAmministrativamente appartiene al circondario urbano (\"gorodskoj okrug\") della Novaja Zemlja, uno degli 8 dell'oblast' di Arcangelo, nel Circondario federale nordoccidentale.\nGeografia.\nL'isola \u00e8 situata nel golfo di Haug (\u0437\u0430\u043b\u0438\u0432 \u041e\u0433\u0430, \"zaliv Oga\"), lungo la costa orientale dell'isola Severnyj, tra capo Ostryj (\u043c\u044b\u0441 \u041e\u0441\u0442\u0440\u044b\u0439) a nord e capo Jasnyj (\u043c\u044b\u0441 \u042f\u0441\u043d\u044b\u0439) a sud. Si trova 2,5\u00a0km a est della foce della \u0160irokaja (\u0440\u0435\u043a\u0430 \u0428\u0438\u0440\u043e\u043a\u0430\u044f) ed \u00e8 separata dalla terraferma dallo stretto Zapadnyj (\u043f\u0440\u043e\u043b\u0438\u0432 \u0417\u0430\u043f\u0430\u0434\u043d\u044b\u0439, \"proliv Zapadnyj\"); a est, oltre lo stretto Vosto\u010dnyj (\u043f\u0440\u043e\u043b\u0438\u0432 \u0412\u043e\u0441\u0442\u043e\u0447\u043d\u044b\u0439, \"proliv Vosto\u010dnyj\"), si trovano tre piccole isole disposte da nord a sud.\nPromyslovyj \u00e8 un'isola lunga e stretta, si sviluppa da nord a sud per circa 3\u00a0km e ha una larghezza massima di 1,85\u00a0km nella parte centrale. L'altezza massima \u00e8 di 72\u00a0m s.l.m. L'estremit\u00e0 nord si chiama capo Severnyj (\u043c\u044b\u0441 \u0421\u0435\u0432\u0435\u0440\u043d\u044b\u0439), mentre quella sud capo Kamenistyj (\u043c\u044b\u0441 \u041a\u0430\u043c\u0435\u043d\u0438\u0441\u0442\u044b\u0439).\nNella parte centro-settentrionale si trovano due laghi, uno stretto e lungo 1,35\u00a0km, l'altro piccolo e di forma circolare. All'estremit\u00e0 nord c'\u00e8 una zona umida, mentre a sud il territorio \u00e8 collinare."}
{"id": "3954296", "revid": "1718925", "url": "https://it.wikipedia.org/wiki?curid=3954296", "title": "Fausto Fiorentino Editore", "text": "Fausto Fiorentino Casa Editrice \u00e8 una casa editrice italiana fondata a Napoli nel 1936 da Fausto Fiorentino, specializzata nella saggistica, nella storia napoletana e nella meridionalistica.\nStoria.\nVenne fondata a Napoli da Fausto Fiorentino assieme alla libreria omonima che, a differenza della casa editrice, ha tuttora la sua sede storica in Calata Trinit\u00e0 Maggiore e fu ritrovo di intellettuali, clienti ed amici tra cui Gino Doria, Roberto Pane, Fausto Nicolini, l'insigne collega editore Riccardo Ricciardi, nonch\u00e9 il grande filosofo Benedetto Croce.\nLa casa editrice si specializz\u00f2 prevalentemente in edizioni di pregio sulla storia locale, vocazione che mantenne sempre costante stampando, tra l'altro, la prima edizione del celebre libro di poesie \u2018A livella di Tot\u00f2.\nDopo un periodo di stasi riprese l'attivit\u00e0 nel 1974 grazie a Paolo De Feo e Vincenzo Manganiello sotto la guida dell'insigne saggista, storico e giornalista Max Vajro che dal 1980 ne fu amministratore e direttore e, acquisitone il marchio nel 1989, la rilanci\u00f2 con il nome di FAUSTO FIORENTINO EDITRICE e con pubblicazioni culturali e artistiche, facendola poi confluire nel 1999 nel gruppo editoriale Il Denaro pur continuando a dirigerla.\nIn questi anni Vajro scrisse per la Fiorentino il volume ufficiale per il G7 a Napoli, redasse e cur\u00f2 grandi opere illustrate come \"La Reggia di Caserta\", la ristampa integrale dei cinque volumi del \"Voyage pittoresque\", la \"Dichiarazione dei disegni di Vanvitelli\", ed ide\u00f2 l'opera in tre volumi \"Napoli nel Novecento\" a cura di Fulvio Tessitore, Alda Croce e Domenico Conte con la collaborazione di 150 studiosi.\nIl glorioso marchio rest\u00f2 sul mercato nel fino alla scomparsa di Vajro nel 2004, ma ha avviato la ripresa nel 2012 grazie alla fattiva sinergia di Denaro Libri e Kair\u00f2s Edizioni e, presieduta dal giornalista Alfonso Ruffo e diretta dal saggista e scrittore Andrea Jelardi, ha conservato la sua originaria vocazione di azienda specializzata nella pubblicazione di testi di cultura napoletana e meridionale.\nIl fondatore: Fausto Fiorentino.\nNato a Napoli nel 1907, Fausto Fiorentino fu amante della cultura ed esperto bibliofilo, ma anche personaggio di spicco nella Napoli del Novecento, sia come imprenditore editoriale e sia come commerciante, assai noto per la sua vivacit\u00e0 e passione culturale nonch\u00e9 per la singolare abitudine di negare sconti ai clienti pi\u00f9 abbienti e, viceversa, di regalare libri a chi non poteva permettersi l'acquisto.\nUomo di sport e appassionato di pugilato in giovent\u00f9, predilesse per hobby il canto, la lettura della mano e la cucina inventando ricette come i vermicelli e la salsa \"alla Fiorentino\".\nSchivo e modesto, non amava definirsi editore, n\u00e9 tantomeno imprenditore, preferendo invece presentarsi come \"il libraro di Benedetto Croce\" adducendo appunto alla costante presenza dell'insigne filosofo nella sua libreria.\nLa rinascita sotto la guida di Vajro.\nLa presenza di Massimiliano Vajro, Max per gli amici, fu particolarmente significativa alla guida dell'azienda grazie alla sua poliedrica personalit\u00e0.\nEgli infatti, nato a Napoli nel 1930, si era laureato in lettere con una tesi di bibliografia e musicologia, iniziando l'attivit\u00e0 giornalistica nel 1950 in veste di segretario del Comitato per le celebrazioni di Boito presieduto da Benedetto Croce; fu poi critico musicale per \u00abIl Mezzogiorno\u00bb e \u00abIl Giornale\u00bb, nonch\u00e9 responsabile dell'ufficio stampa dell'Azienda di soggiorno e della Societ\u00e0 italiana per il progresso delle scienze.\nPresidente dal 1980 della Societ\u00e0 promotrice di belle arti e capo ufficio stampa del Teatro di San Carlo dal 1967 al 1972, fu anche redattore, elzevirista e inviato speciale de \u00abIl Mattino\u00bb dal 1968 al 1980, curatore di trasmissioni televisive e rubriche Rai, nonch\u00e9 direttore di emittenti locali.\nScrittore e saggista raffinato e poliedrico, nel 1954 pubblic\u00f2 il suo primo saggio, \"Il quartiere storico-turistico di Napoli\" con prefazione di Amedeo Maiuri, e in seguito \"Storia della canzone napoletana\" (Premio Napoli nel 1957), la raccolta di scritti storici \"Ritratto di Napoli con figure\" (1960) e la \"Storia di Napoli\" in dieci volumi di cui fu ideatore e segretario. Nel 1965 ricevette il Premio Bodoni conferitogli da Giovanni Mardesteig a Parma. \nMembro del comitato per il Giubileo in Campania (1998-2000), venne insignito dell'onorificenza di Grande ufficiale della Repubblica nel 1995, e nel 2000 Cavaliere di Gran Croce dal Presidente Ciampi. Nello stesso anno ricevette il premio di narrativa Graham Greene a Capri presieduto da Francesco Paolo Casavola, per il libro \"Mia madre innamorata\".\nMor\u00ec a Napoli nel 2004."}
{"id": "3954303", "revid": "834", "url": "https://it.wikipedia.org/wiki?curid=3954303", "title": "Lingua Enga", "text": ""}
{"id": "3954305", "revid": "131358", "url": "https://it.wikipedia.org/wiki?curid=3954305", "title": "Coppa dei Campioni della CSI", "text": ""}
{"id": "3954309", "revid": "287204", "url": "https://it.wikipedia.org/wiki?curid=3954309", "title": "One Last Chance", "text": "One Last Chance \u00e8 il quinto ed ultimo singolo estratto dal suo album di esordio, \"Undiscovered\", del cantautore inglese James Morrison, pubblicato il 2 luglio 2007'. La canzone \u00e8 stata pubblicata direttamente per il download digitale su iTunes o sul sito ufficiale dell'artista.\nTracklist.\niTunes UK Download"}
{"id": "3954315", "revid": "1354930", "url": "https://it.wikipedia.org/wiki?curid=3954315", "title": "Cholet-Pays de Loire 2012", "text": "Il Cholet-Pays de Loire 2012, trentacinquesima edizione della corsa e valida come evento dell'UCI Europe Tour 2012 categoria 1.1, si svolse il 18 marzo 2012 su un percorso di 200\u00a0km. Fu vinta dal francese Arnaud D\u00e9mare, che giunse al traguardo con il tempo di 5h07'20\", alla media di 39,04\u00a0km/h.\nAl traguardo 111 ciclisti portarono a termine il percorso."}
{"id": "3954316", "revid": "834", "url": "https://it.wikipedia.org/wiki?curid=3954316", "title": "Hindi figiano", "text": ""}
{"id": "3954320", "revid": "729019", "url": "https://it.wikipedia.org/wiki?curid=3954320", "title": "Gran Premio motociclistico di Spagna 1988", "text": "Il Gran Premio motociclistico di Spagna 1988 fu il terzo appuntamento del motomondiale 1988.\nSi svolse il 24 aprile 1988 sul circuito Permanente del Jarama e registr\u00f2 nella classe 500 la prima vittoria nel motomondiale di Kevin Magee, di Sito Pons nella classe 250, di Jorge Mart\u00ednez nella classe 125 e di Stefan D\u00f6rflinger nella classe 80."}
{"id": "3954322", "revid": "1305772", "url": "https://it.wikipedia.org/wiki?curid=3954322", "title": "Super Rupert", "text": "Super Rupert \u00e8 una serie televisiva canadese in 13 episodi trasmessi per la prima volta nel corso di una sola stagione nel 2001.\n\u00c8 una serie d'azione per ragazzi incentrata sulle vicende dell'undicenne Rupert Patterson, appassionato di fumetti che intende diventare un supereroe per proteggere la sua citt\u00e0.\nProduzione.\nLa serie fu prodotta da Sullivan Entertainment. Tra i registi della serie \u00e8 accreditato Randy Bradshaw.\nSceneggiatori.\nTra gli sceneggiatori della serie sono accreditati:\nDistribuzione.\nLa serie fu trasmessa in Canada dall'8 febbraio 2001 al 3 maggio 2001 sulla rete televisiva YTV. In Italia \u00e8 stata trasmessa su RaiSat Ragazzi con il titolo \"Super Rupert\"."}
{"id": "3954323", "revid": "834", "url": "https://it.wikipedia.org/wiki?curid=3954323", "title": "Lingua hindi delle Fiji", "text": ""}
{"id": "3954327", "revid": "161273", "url": "https://it.wikipedia.org/wiki?curid=3954327", "title": "Alfa Circini", "text": "Alfa Circini (\u03b1 Cir, \u03b1 Circini) \u00e8 una stella nella costellazione del Compasso di magnitudine apparente +3,19. Dista 54 anni luce dal sistema solare, ed \u00e8 una stella variabile di tipo Ap a rapida oscillazione (RoAp), un sottotipo delle variabili Alfa2 Canum Venaticorum caratterizzata da periodi molto corti di pulsazione, circa 6 minuti. La magnitudine varia da 3,18 a 3,21.\nCome altre stelle peculiari mostra alti livelli di cromo, stronzio ed europio, ed ha un intenso campo magnetico localizzato in macchie stellari sulla sua superficie. La veloce rotazione su s\u00e9 stessa, in 4,5 giorni, determina lo spostamento di zone pi\u00f9 o meno luminose della superficie verso il punto di vista dell'osservatore, determinando una piccola variazione in luminosit\u00e0. \nAlfa Circini ha una massa oltre una volta e mezzo quella del Sole, mentre il raggio \u00e8 circa il doppio e la luminosit\u00e0 11 volte superiore.\nOsservazione.\nAlfa Circini si presenta nel cielo notturno come una stella di colore bianco di magnitudine 3,2, visibile dunque ad occhio nudo in un cielo buio. Visivamente appare vicina ad , da cui dista solo 4\u00b0 in direzione Sud.\nLa sua declinazione, pari a 64\u00b0S, la rende ottimamente visibile da tutte le regioni dell'emisfero australe ma ne penalizza notevolmente l'osservabilit\u00e0 dalle regioni dell'emisfero boreale; in particolare essa \u00e8 invisibile in tutte le regioni pi\u00f9 a nord del 26\u00ba parallelo. Ci\u00f2 implica che questa stella non \u00e8 visibile da tutta l'Europa, dalle coste africane del Mediterraneo, da tutta la Russia, da tutte le principali isole del Giappone e da quasi tutte le regioni degli Stati Uniti. Essa risulta invece visibile da quasi tutta l'India, dalla Cina meridionale, da alcune regioni della Florida e del Texas meridionale, da quasi l'intero Messico e dai paesi del Nordafrica coste mediterranee escluse. I mesi migliori per la sua osservazione dall'emisfero nord sono quelli di aprile-maggio. Risulta circumpolare nelle regioni a sud del 26\u00b0S."}
{"id": "3954334", "revid": "599013", "url": "https://it.wikipedia.org/wiki?curid=3954334", "title": "Stefan Aigner", "text": ""}
{"id": "3954351", "revid": "684805", "url": "https://it.wikipedia.org/wiki?curid=3954351", "title": "Attivit\u00e0 biologica", "text": ""}
{"id": "3954352", "revid": "3115", "url": "https://it.wikipedia.org/wiki?curid=3954352", "title": "A Diabolik piaceva l'insalata", "text": "A Diabolik piaceva l'insalata \u00e8 una trasmissione televisiva condotta da Matteo Pelli, in onda su RSI LA1 dal 2012 ogni sabato alle 20:40.\nDescrizione.\nIl programma ha esordito sugli schermi televisivi il 14 gennaio 2012 ed \u00e8 un talk show tra il serio e il faceto in cui sono ospiti personaggi noti e meno noti della Svizzera italiana che si fanno intervistare, svelando anche fatti non molto conosciuti dal grande pubblico.\nAll'inizio di ogni puntata c'\u00e8 un giochino in cui viene scelta una persona a caso nel pubblico che deve cercare di rispondere, grazie a tre indizi, ad una domanda inerente al personaggio presente quella sera.\nIl tutto \u00e8 nato ad un'idea dello stesso Pelli, che si \u00e8 espresso cos\u00ec in merito:\nIl cast del programma.\nLa valletta.\n\u00c8 presente anche una valletta, Carolina Brunati, che ha il compito di aprire le puntate, di presentare l'ospite o gli ospiti della serata e di leggere e dire 2 dei 3 indizi del giochino.\nIl DJ.\nLa trasmissione pu\u00f2 contare sulla presenza del DJ e rapper italiano Bassi Maestro che si occupa della sigla di apertura e di chiusura, nonch\u00e9 di mettere in musica certi momenti. Suo \u00e8 anche il compito di far conoscere l'indizio musicale per risolvere l'indovinello proposto.\nIl pubblico.\nIl pubblico si iscrive per essere presente ad una o pi\u00f9 puntate ma devono essere persone che hanno voglia di partecipare attivamente, come detto dal presentatore nella descrizione del programma.\nAmbientazione.\nUna cosa particolare, come gi\u00e0 citato nella descrizione, \u00e8 il luogo in cui si svolge la trasmissione. Non un semplice studio televisivo ma piuttosto in un vecchio magazzino che non si sa bene dove sia situato."}
{"id": "3954356", "revid": "599013", "url": "https://it.wikipedia.org/wiki?curid=3954356", "title": "Internationaux de Nouvelle-Cal\u00e9donie 2006 - Doppio", "text": "Il doppio del torneo di tennis Internationaux de Nouvell, facente parte dell'ATP Challenger Series, ha avuto come vincitori Il tabellone di doppio dell'Internationaux de Nouvelle-Cal\u00e9donie 2006, torneo di tennis che faceva parte del circuito ATP Challenger Series nell'ambito dell'ATP Challenger Series 2006, \u00e8 stato vinto da Alex Bogomolov, Jr. e Todd Widom. In finale hanno sconfitto la coppia formata da Lars Burgsm\u00fcller e Denis Gremelmayr con il punteggio di 3-6, 6-2, [10-6]."}
{"id": "3954363", "revid": "1243", "url": "https://it.wikipedia.org/wiki?curid=3954363", "title": "Autotreno ATS 1", "text": ""}
{"id": "3954380", "revid": "1305772", "url": "https://it.wikipedia.org/wiki?curid=3954380", "title": "Me and Maxx", "text": "Me and Maxx \u00e8 una serie televisiva statunitense in 10 episodi trasmessi per la prima volta nel corso di una sola stagione nel 1980.\n\u00c8 una sitcom incentrata sulle vicende di una ragazzina undicenne, Maxx Davis, che vive con il padre divorziato Norman a New York.\nProduzione.\nLa serie fu ideata da James Komack che fu anche il produttore esecutivo.\nSceneggiatori.\nTra gli sceneggiatori della serie sono accreditati:\nDistribuzione.\nLa serie fu trasmessa negli Stati Uniti dal 22 marzo 1980 al 25 luglio 1980 sulla rete televisiva NBC. In Italia \u00e8 stata trasmessa con il titolo \"Me and Maxx\".\nAlcune delle uscite internazionali sono state:"}
{"id": "3954390", "revid": "1714743", "url": "https://it.wikipedia.org/wiki?curid=3954390", "title": "Elisabetta di Lussemburgo (1922-2011)", "text": "Biografia.\nNata nel castello di Berg, Elisabetta era la seconda figlia della granduchessa Carlotta di Lussemburgo e del principe Felice di Borbone-Parma, sorella del granduca Giovanni di Lussemburgo e zia dell'attuale granduca Enrico. I suoi nonni paterni erano Roberto I di Parma e Maria Antonia di Braganza, quelli materni Guglielmo IV di Lussemburgo e Maria Anna di Braganza.\nCon i suoi fratelli e sorelle trascorse l'infanzia nel castello di Colmar-Berg fino all'arrivo dell'esercito tedesco nel Granducato, nel 1940. Per la grande famiglia ducale, inizi\u00f2 l'esilio di cinque anni tra il Portogallo, gli Stati Uniti, il Regno Unito e il Canada. Alice Rientr\u00f2 nel Lussemburgo nel 1945. Con la sorella Maria Adelaide di Lussemburgo, frequent\u00f2 il convento del Sacro Cuore a Roehampton in Gran Bretagna.\nPer commemorare la sua nascita, l'anno successivo il granducato di Lussemburgo emise un francobollo speciale, il primo al mondo in tale miniatura.\nNata come principessa di Lussemburgo, principessa di Nassau e principessa di Borbone-Parma, spos\u00f2 Franz Ferdinand, duca di Hohenberg (1927-1977) in Lussemburgo il 9 maggio 1956. Franz era un nipote di Francesco Ferdinando d'Austria-Este, il cui assassinio nel 1914 scaten\u00f2 la Grande Guerra.\nElisabetta e Franz ebbero due figli:\nLa principessa Elisabetta torn\u00f2 in Lussemburgo dopo la morte del marito e mor\u00ec a Fischbach il 22 novembre 2011 all'et\u00e0 di 88 anni. \u00c8 stata sepolta nel castello di Artstetten in Austria."}
{"id": "3954391", "revid": "15756", "url": "https://it.wikipedia.org/wiki?curid=3954391", "title": "Daniela Surina", "text": "Carriera.\n\u00c8 stata attiva con ruoli da caratterista nel cinema e in televisione per la Rai, fra il 1965 e il 1973. Nel suo repertorio sono inclusi b-movie ma anche film del cinema d'autore, film horror e poliziotteschi.\nIl debutto in teatro \u00e8 stato nel 1968 con il regista Roberto Guicciardini."}
{"id": "3954394", "revid": "170423", "url": "https://it.wikipedia.org/wiki?curid=3954394", "title": "Tyler Honeycutt", "text": "College.\nDopo aver frequentato la Sylmar High School, Honeycutt va a giocare negli UCLA Bruins, con i quali rimane per due stagioni, chiuse con medie complessive di 10,3 punti, 6,9 rimbalzi, 2,8 assist, 1,2 palle recuperate e 1,7 stoppate.\nNBA.\nDopo la seconda stagione al college si dichiara eleggibile per il Draft NBA 2011, e viene selezionato dai Sacramento Kings con la trentacinquesima scelta assoluta. Fatica tuttavia ad ambientarsi nell'NBA, e per questo motivo il 1\u00ba gennaio 2012 (il giorno dopo il suo esordio in campionato) viene mandato a giocare nei Reno Bighorns, formazione della NBDL affiliata ai Kings, nella quale rimane fino al 24 gennaio, quando viene richiamato dalla formazione californiana, nel cui roster rimane fino alla fine della stagione regolare. Viene riconfermato nel roster dei Kings anche per la stagione successiva, nella quale segna un totale di otto punti in nove partite giocate; il 21 febbraio 2013 viene ceduto insieme a Thomas Robinson e Francisco Garc\u00eda agli Houston Rockets, con i Kings che in cambio ottengono l'ala Patrick Patterson, il centro Cole Aldrich ed il playmaker Toney Douglas. Dopo essere stato assegnato ai Rio Grande Valley Vipers, franchigia NBDL affiliata ai Rockets, con cui ha giocato due partite, il 5 marzo 2013 viene tagliato per far spazio nel roster ad Aaron Brooks. Pochi giorni pi\u00f9 tardi firma un nuovo contratto fino a fine stagione con i Vipers, con i quali disputa complessivamente 8 partite.\nEuropa.\nDal 2013 al 2014 gioca negli israeliani dell'Ironi Nes Ziona, neopromossi nella massima serie israeliana. Nella stagione 2014-15 si accasa ai russi del Chimki.\nMorte.\nIl 7 luglio 2018 la madre di Honeycutt ha chiamato la polizia per via del suo comportamento anomalo; dopo l'arrivo della polizia sotto casa sua a Sherman Oaks, Honeycutt si \u00e8 barricato in casa aprendo poi il fuoco sugli agenti. Quando gli agenti hanno fatto irruzione nella casa, hanno trovato Honeycutt morto in quello che probabilmente \u00e8 stato un suicidio con la sua arma da fuoco."}
{"id": "3954399", "revid": "124034931", "url": "https://it.wikipedia.org/wiki?curid=3954399", "title": "Mr. Universo", "text": ""}
{"id": "3954400", "revid": "767487", "url": "https://it.wikipedia.org/wiki?curid=3954400", "title": "Pedro Celestino Silva Soares", "text": ""}
{"id": "3954403", "revid": "461603", "url": "https://it.wikipedia.org/wiki?curid=3954403", "title": "Pedro Celestino", "text": ""}
{"id": "3954405", "revid": "1452073", "url": "https://it.wikipedia.org/wiki?curid=3954405", "title": "Drawn to Life", "text": "Drawn to Life \u00e8 un videogioco d'avventura a piattaforme sviluppato dalla 5th Cell per Nintendo DS e pubblicato da THQ nel 2007.\nIl suo seguito, \"\", \u00e8 uscito nel 2009 per Nintendo DS e Wii. Nel 2008 \u00e8 stato pubblicato uno spin-off del titolo, \"Drawn to Life: SpongeBob SquarePants Edition\", dedicato a SpongeBob.\nTrama.\nNel villaggio dei Raposa Mari, la figlia del sindaco, invoca l'aiuto del Creatore per spazzare via le tenebre portate dal malvagio Wilfre. Il Creatore salva il villaggio recuperando il Libro della Vita tramite un eroe creato da un manichino.\nColonna sonora.\n\"Drawn to Life\" ha oltre 40 tracce che possono essere ottenute nello shop del gioco usando rapo-monete. Il gioco include anche una canzone per il finale; \"The End\", composta e cantata da David J. Franco (designer della musica e del suono del gioco) insieme a Hayley Chipman."}
{"id": "3954407", "revid": "1714743", "url": "https://it.wikipedia.org/wiki?curid=3954407", "title": "Maria Adelaide di Lussemburgo (1924-2007)", "text": "Biografia.\nNata nel castello di Berg come principessa di Lussemburgo, principessa di Nassau e principessa di Borbone-Parma, Maria Adelaide era la terza figlia della granduchessa Carlotta di Lussemburgo e del principe Felice di Borbone-Parma, sorella del granduca Giovanni di Lussemburgo e zia dell'attuale granduca Enrico. I suoi nonni paterni erano Roberto I di Parma e Maria Antonia di Braganza, quelli materni Guglielmo IV di Lussemburgo e Maria Anna di Braganza.\nHa sposato Karl Josef Graf Henckel von Donnersmarck (7 novembre 1928-16 aprile 2008) il 10 aprile 1958. Hanno avuto quattro figli:"}
{"id": "3954410", "revid": "6923", "url": "https://it.wikipedia.org/wiki?curid=3954410", "title": "Universe Championships", "text": "Gli Universe Championships erano un evento annuale di culturismo organizzato dal National Amateur Bodybuilders Association (NABBA). Comprende varie gare: NABBA Amateur Mr. Universe, Miss Figure e Miss Toned Figure.\nTenuto per la prima volta nel 1948, la gara era inizialmente indirizzata esclusivamente ai culturisti amatoriali maschi, a cui fu abbinato un circuito separato per professionisti nel 1952. La NABBA definisce \"amatori\" tutti quegli atleti che \"non hanno mai partecipato n\u00e9 vinto eventi professionistici sponsorizzati\". \"Miss Physique\", una competizione per donne \u00e8 stata aggiunta nel 1968, mentre \"Miss Figure\", concorso di figure nel 1986.\nUna competizione separata chiamata \"IFBB Mr. Universe\" viene organizzata dalla IFBB. Questo evento \u00e8 stato successivamente ribattezzato World Amateur Bodybuilding Championships nel 1976."}
{"id": "3954413", "revid": "767487", "url": "https://it.wikipedia.org/wiki?curid=3954413", "title": "Akin Omotoso", "text": "Biografia.\nAkin Omotoso nasce nel 11 November 1974 a Ibadan in Nigeria, frequentando successivamente il corso di arte drammatica all'universit\u00e0 di Citt\u00e0 del Capo. Esordisce alla regia con una serie di cortometraggi. Maagdelikheid 1995.\nNel 2000 scrive, dirige e produce il suo primo lungometraggio \"God is African\". Nel 2003 fonda la casa di produzione T.O.M. Pictures con cui produce \"Gums &amp; Noses\" che riceve numerosi premi. Nel 2005 partecipa al Festival di Cannes con il cortometraggio \"Rifle Road\", mentre il suo documentario \"Gathering the Scattered Cousins\" \u00e8 selezionato al Toronto Film Festival nell'anno successivo. Swak akteur."}
{"id": "3954414", "revid": "223320", "url": "https://it.wikipedia.org/wiki?curid=3954414", "title": "National Amateur Bodybuilders Association", "text": ""}
{"id": "3954417", "revid": "122115904", "url": "https://it.wikipedia.org/wiki?curid=3954417", "title": "La mia famiglia e altri animali", "text": "La mia famiglia e altri animali (\"My Family and Other Animals\") \u00e8 un romanzo autobiografico del naturalista britannico Gerald Durrell, che racconta parte della sua infanzia trascorsa sull'isola greca di Corf\u00f9 tra il 1935 e il 1939. Nel libro egli narra in maniera umoristica la vita della famiglia Durrell sull'isola, e descrive anche la ricca fauna ivi presente. \u00c8 il primo e pi\u00f9 famoso romanzo di Durrell e fa parte della trilogia di Corf\u00f9, insieme a \"L'isola degli animali\" (titolo originale \"Birds, Beasts, and Relatives\") e \"Il giardino degli dei\" (\"The Garden of the Gods\").\nDurrell aveva gi\u00e0 scritto diversi libri di successo sui suoi viaggi descrivendo la cattura di animali allo stato brado per i giardini zoologici quando \"La mia famiglia e altri animali\" usc\u00ec nel 1956. La sua esagerazione comica delle debolezze della sua famiglia (soprattutto per quanto riguarda il fratello maggiore Lawrence Durrell, che in seguito divenne un famoso romanziere) e il vivo amore per la natura che traspariva dall'intero libro hanno fatto s\u00ec che esso avesse molto successo. L'autore fu in grado di finanziare cos\u00ec il Jersey Zoological Park (ora conosciuto come il Durrell Wildlife Park) nelle Isole del Canale. Divenne anche noto come romanziere e personaggio televisivo. I suoi libri aiutarono a stimolare lo sviluppo del turismo a Corf\u00f9.\nContesto della vicenda.\nIl libro \u00e8 un resoconto autobiografico dei cinque anni che il futuro naturalista Gerald Durrell, di 10 anni all'inizio della storia, ha trascorso sull'isola di Corf\u00f9 insieme alla sua famiglia e ad altri animali domestici. Il libro \u00e8 diviso in tre sezioni, una per ognuna delle tre ville dove la famiglia visse sull'isola. La famiglia era composta dalla madre vedova e dai suoi figli: Larry, 23 anni; Leslie, 18 anni; Margo, 16 anni e, ovviamente Gerald (detto \"Gerry\"), insieme a Roger, il cane. Essi erano ferocemente protetti dal loro amico Spiro, taxista (Spiro \"l'Americano\" Hakiaoupulos) e dal mentore, l'enciclopedico Dr. Stephanides Theodore, che inizi\u00f2 Gerald alla storia naturale. Altri personaggi molto eccentrici sono gli insegnanti privati di Gerald, gli artisti e i letterati che Larry invitava a rimanere, e i contadini locali che fecero amicizia con la famiglia.\nLa commedia umana \u00e8 inframmezzata da descrizioni della vita animale che Gerald osservava nelle sue spedizioni in giro per l'isola e nelle varie case dove la famiglia viveva e dalle vicende degli animaletti che egli spesso raccoglieva e teneva come animali da compagnia: tra gli altri la tartaruga Achille, il piccione Quasimodo, Ulisse l'Assiolo (un piccolo rapace notturno), numerosi ragni, Alecko il gabbiano, due nuovi cagnolini di nome Pip\u00ec e Vomito, la cagna appartenente alla madre, chiamata Dodo, il cucciolo di Dodo e Vomito, e le gazze comuni chiamate Garze.\nPersonaggi.\nPersonaggi principali.\nI personaggi principali sono i membri della famiglia Durrell, apparsi in tutti i capitoli. Si riporta la loro et\u00e0 all'inizio della vicenda.\nAnimali.\nGli animali rivestono un ruolo importante nella trama, i pi\u00f9 importanti sono i cani.\nGenesi dell'opera.\nIl libro fu scritto nel 1955 a Bournemouth, dove Durrell stava recuperando da una grave forma d'itterizia. Sebbene Durrell dichiarasse spesso che la scrittura fosse per lui un compito noioso, per questo libro fu diverso: la sua prima moglie Jacquie ramment\u00f2: \"Non ricordo mai che Gerry abbia lavorato come allora; sembrava che sprizzasse fuori da lui. Di Durrell si disse inoltre: \"Aveva iniziato come un buon cuoco con tre ingredienti che, gi\u00e0 deliziosi da soli, erano persino migliori in combinazione, e cio\u00e8: l'incantevole paesaggio di un'isola greca prima che il turismo arrivasse a devastarlo; la scoperta e l'amicizia con i selvaggi abitanti di quell'isola, sia animali che greci; il comportamento eccentrico di tutti i membri della sua famiglia.\" Il libro fu un successo immediato.\nNonostante \"La mia famiglia\" sia presentato come autobiografico, anche se non completamente obiettivo, gli eventi descritti non sono sempre veritieri \u2013 in particolare Larry visse in un'altra parte di Corf\u00f9 con la sua prima moglie Nancy Durrell, che Gerald non menziona affatto. Anche la cronologia dei fatti, per come avvengono nel libro, \u00e8 imprecisa, e il motivo della partenza dei Durrell da Corf\u00f9 (la Seconda Guerra Mondiale) non \u00e8 rivelato; al contrario, si sottintende che la famiglia sia tornata in Inghilterra per badare all'istruzione di Gerald.\nAd ogni modo, il libro \u00e8 efficace nel rendere in modo vivido e scanzonato le impressioni di Gerald dai dieci a quindici anni d'et\u00e0. Malgrado le omissioni e le inesattezze, Lawrence Durrell comment\u00f2: \"Questo \u00e8 un libro molto malizioso, molto divertente e, temo, alquanto veritiero \u2013 la migliore argomentazione che conosco per tenere dei tredicenni in collegio e non permettere loro di bighellonare per casa ad ascoltare le conversazioni di gente pi\u00f9 anziana\".\nIl libro fu pubblicato in patria per la prima volta dalla Rupert Hart-Davis Ltd nel 1956 e in brossura dalla Penguin Books nel 1959; da allora \u00e8 sempre rimasto in catalogo. La prima edizione italiana data al 1975 nella Biblioteca Adelphi.\nAdattamenti.\nTelevisione.\n1987.\n\"My Family and Other Animals\" \u00e8 il titolo di una serie televisiva in dieci puntate trasmessa dalla BBC nel 1987, scritta da Charles Wood e diretta da Peter Barber-Fleming. Tra gli interpreti vi erano Hannah Gordon e Brian Blessed, con Darren Redmayne nei panni del giovane Gerry.\n2005.\nNel 2005, fu adattato ancora dalla BBC in un film di 90 minuti, \"My Family and Other Animals\", con Eugene Simon come il giovane Gerry, Imelda Staunton come Mrs. Durrell e Omid Djalili come Spiro. Questa versione fu scritta da Simon Nye.\n2016.\nDal 3 aprile 2016 l'ITV ha iniziato a trasmettere la serie televisiva \"I Durrell - La mia famiglia e altri animali\", adattata da Simon Nye con Keeley Hawes nel cast.\nTeatro.\nNel 2006, la compagnia Jersey Arts Centre's Theatre in Education produsse la prima versione per il palcoscenico, in occasione del cinquantesimo anniversario della pubblicazione del libro. Adattata e diretta da Daniel Austin, la commedia esord\u00ec il 22 febbraio 2007 alla Rouge Bouillon School di Saint Helier.\nCitazioni del titolo.\nSvariate opere hanno fatto riferimento al titolo del libro di Durrell, tra le quali le memorie di Simon Doonan \"Nasty: My Family and Other Glamorous Varmints\", quelle di Kirin Narayan \"My Family and Other Saints\" e il romanzo di Josephine Feeney \"My Family and Other Natural Disasters\". In \"Nanny Ogg's Cookbook\" di Terry Pratchett, c'\u00e8 un riferimento a un libro fittizio intitolato \"My Family and Other Werewolves\". L'autobiografia di Clare Balding del 2014 \u00e8 intitolata \"My Animals and Other Family\"."}
{"id": "3954418", "revid": "1310927", "url": "https://it.wikipedia.org/wiki?curid=3954418", "title": "\u00c1lvaro Ampuero", "text": "Carriera.\nClub.\nCentrocampista mancino, inizia la carriera nel Regatas Lima e a seguire passa con la selezione giovanile del Universitario di Lima. Dal 2011 disputa due stagioni in Primera Divisi\u00f3n con la maglia dell'Universitario. Nel 2013 si trasferisce in Italia, al , facendo il suo esordio in gialloblu il 17 marzo 2013 giocando titolare allo Stadio Olimpico nella partita contro la Roma terminata (2-0) per i padroni di casa.\nNel luglio 2013 si trasferisce al Padova con la formula del prestito. Il 31 gennaio 2014 passa a titolo temporaneo alla Salernitana in Lega Pro Prima Divisione.\nLa stagione seguente fa ritorno in patria, accasandosi nuovamente all'Universitario.\nNazionale.\nDal 2012 al 2013 ha fatto parte della Nazionale peruviana."}
{"id": "3954421", "revid": "1714743", "url": "https://it.wikipedia.org/wiki?curid=3954421", "title": "Maria Gabriella di Lussemburgo", "text": "Biografia.\nNata nel castello di Berg come principessa di Lussemburgo, principessa di Nassau e principessa di Borbone-Parma, Maria Gabriella \u00e8 la quarta figlia della granduchessa Carlotta di Lussemburgo e del principe Felice di Borbone-Parma, sorella del granduca Giovanni di Lussemburgo e zia dell'attuale granduca Enrico. I suoi nonni paterni erano Roberto I di Parma e Maria Antonia di Braganza, quelli materni Guglielmo IV di Lussemburgo e Maria Anna di Braganza.\nIl 6 novembre 1951 ha sposato Knud Johan Ludvig Holstein (2 ottobre 1919 - 25 giugno 2001), un danese di origine cattolica romana nobile. Hanno avuto sette figlie:"}
{"id": "3954423", "revid": "287204", "url": "https://it.wikipedia.org/wiki?curid=3954423", "title": "Missing (serie televisiva)", "text": ""}
{"id": "3954427", "revid": "717966", "url": "https://it.wikipedia.org/wiki?curid=3954427", "title": "Johanan ben Zakkai", "text": ""}
{"id": "3954433", "revid": "984922", "url": "https://it.wikipedia.org/wiki?curid=3954433", "title": "Bob Russell (presentatore)", "text": " Nel 1952 ha co-creato, diretto e condotto la prima edizione di Miss Universo, tenuta a Long Beach in California. Russell ha continuato ad essere alla guida del concorso anche nelle edizioni successive sino al 1957.\nIn alcune edizioni \u00e8 stato anche maestro di cerimonie per Miss Mondo e Miss Canada. Ha inoltre condotto varie trasmissioni televisive come \"Name That Tune\" (1954\u201359), \"Bonnie Maid's Versatile Varieties\" (1950\u201351), \"Your Pet Parade\" (1951) e \"Time Will Tell\" (1954)."}
{"id": "3954435", "revid": "1048993", "url": "https://it.wikipedia.org/wiki?curid=3954435", "title": "Henri Andr\u00e9ani", "text": "Biografia.\nGustave Sarrus, meglio conosciuto con il nome Henri Andr\u00e9ani, fu attore, regista e sceneggiatore francese. Autore di film a soggetto biblico o a tema popolare, lavor\u00f2 nel cinema dal 1908 al 1928. Diresse quasi una cinquantina di film. Nel 1927, figura come aiuto regista di Abel Gance in \"Napoleone\".\nHenri Andr\u00e9ani mor\u00ec completamente dimenticato, in miseria, il 3 aprile 1936 a 68 anni.\nFilmografia parziale.\nProduttore.\n\"Cl\u00e9op\u00e2tre\", regia di Ferdinand Zecca e Henri Andr\u00e9ani (1910)"}
{"id": "3954439", "revid": "122725740", "url": "https://it.wikipedia.org/wiki?curid=3954439", "title": "Idioti (album)", "text": "Idioti \u00e8 il settimo album in studio del gruppo piemontese Uochi Toki, pubblicato nel marzo 2012 da La Tempesta Dischi."}
{"id": "3954441", "revid": "1310927", "url": "https://it.wikipedia.org/wiki?curid=3954441", "title": "Djiman Koukou", "text": ""}
{"id": "3954445", "revid": "124050227", "url": "https://it.wikipedia.org/wiki?curid=3954445", "title": "Carlo di Lussemburgo", "text": "Biografia.\nNato nel castello di Berg, Carlo era il penultimo figlio della granduchessa Carlotta di Lussemburgo e del principe Felice di Borbone-Parma, fratello del granduca Giovanni di Lussemburgo e zio dell'attuale granduca Enrico. I suoi nonni paterni erano Roberto I di Parma e Maria Antonia di Braganza, quelli materni Guglielmo IV di Lussemburgo e Maria Anna di Braganza.\nCon suo fratello e le sue sorelle, trascorse l'infanzia nel castello di Colmar-Berg fino all'arrivo dell'esercito tedesco nel Granducato, nel 1940. Per la grande famiglia ducale, inizi\u00f2 l'esilio di cinque anni tra il Portogallo, gli Stati Uniti, il Regno Unito e il Canada. Carlo rientr\u00f2 nel Lussemburgo nel 1945.\nSpos\u00f2 a Parigi il 1\u00ba marzo 1967 Joan Douglas Dillon (1935-), figlia del Segretario del Tesoro americano C. Douglas Dillon e di Phyllis Chess Ellsworth, che in precedenza era stata sposata con James Brady Moseley, figlio di Frederick S. Moseley, Jr. e di Jane H. Brady. Divorziarono nella contea di Washoe, in Nevada.\nIl principe Carlo e sua moglie Joan Dillon hanno due figli:\nCarlo mor\u00ec appena 20 giorni prima del cognato Francesco Ferdinando di Hohenberg, suo coetaneo, morto a Ried in der Riedmark il 16 agosto 1977. Dopo la sua morte, sua moglie si rispos\u00f2 per la terza volta con Philippe Fran\u00e7ois Armand Marie, 7\u00ba duca di Mouchy."}
{"id": "3954447", "revid": "116096380", "url": "https://it.wikipedia.org/wiki?curid=3954447", "title": "VTV1", "text": "VTV1 \u00e8 una rete televisiva vietnamita.\nLanciata il 7 settembre 1970, le trasmissioni coprono un palinsesto di diciotto ore e mezzo e sono composte da trasmissioni di cultura, attualit\u00e0, cinema ed istruzione.\nIn passato VTV1 ha avuto come nomi TV Viet Nam, VTV e TV1."}
{"id": "3954454", "revid": "729019", "url": "https://it.wikipedia.org/wiki?curid=3954454", "title": "Francis Dundas", "text": "Fu governatore della Colonia del Capo dal 1798 al 1803. \u00c8 stato il secondo figlio di Robert Dundas di Arniston e Jean Grant, gi\u00e0 segretario di guerra.\nServizio militare.\nFu arruolato come militare nel 1775. Nel 1783 e nel 1787 cambi\u00f2 reggimento. Ha combattuto la guerra di indipendenza.\nFu ordinato governatore nel 1796, il suo primo atto di governo risale al 21 novembre 1798.\nSuccessivamente ritorn\u00f2 alla carriera militare.\nFamiglia.\nFrancis Dundas spos\u00f2 Eliza Cumming, sorella di Sir John Cumming, nato il 22 gennaio 1800 e ebbe i seguenti figli:"}
{"id": "3954455", "revid": "767487", "url": "https://it.wikipedia.org/wiki?curid=3954455", "title": "Ta\u00e7a de Portugal 1968-1969", "text": "La Ta\u00e7a de Portugal 1968-1969 fu la 29\u00aa edizione della Coppa di Portogallo. La squadra vincitrice fu il Benfica che si aggiudic\u00f2 la tredicesima coppa battendo in finale l'Acad\u00e9mica 2-1 dopo i tempi supplementari allo Stadio nazionale di Jamor.\nSquadre partecipanti.\nIn questa edizione erano presenti:"}
{"id": "3954456", "revid": "1310927", "url": "https://it.wikipedia.org/wiki?curid=3954456", "title": "Paolo Hurtado", "text": ""}
{"id": "3954457", "revid": "767487", "url": "https://it.wikipedia.org/wiki?curid=3954457", "title": "Quelques jours de r\u00e9pit", "text": "Quelques jours de r\u00e9pit \u00e8 un film del 2011 diretto da Amor Hakkar.\nTrama.\nDue iraniani omosessuali sfuggono dall'Iran verso la Francia per poter vivere liberamente la loro unione. Ma giunti in Europa si devono confrontare con il problema della clandestinit\u00e0 e devono ricominciare da zero. In un paesino di provincia incontrano una donna che vive sola ed accoglie uno di loro, mentre l'altro si nasconde in soffitta. Un incontro che sconvolger\u00e0 i loro destini."}
{"id": "3954461", "revid": "287204", "url": "https://it.wikipedia.org/wiki?curid=3954461", "title": "Quelques jours de repit", "text": ""}
{"id": "3954462", "revid": "339392", "url": "https://it.wikipedia.org/wiki?curid=3954462", "title": "Mellea (torrente)", "text": ""}
{"id": "3954466", "revid": "123098475", "url": "https://it.wikipedia.org/wiki?curid=3954466", "title": "Alcol 2-feniletilico", "text": "L'alcol 2-feniletilico \u00e8 un composto organico contenente un anello aromatico nella sua struttura chimica, in natura appare come un liquido incolore spesso associato ad oli essenziali prodotti da molti vegetali tra cui la rosa, la menta piperita, il giacinto ed i fiori d'arancio. La molecola possiede un gruppo alcolico polare -OH che la rende debolmente solubile in acqua (2 mL/100 mL H2O), mentre si miscela facilmente in etanolo e dietiletere.\nLe essenze contenenti tale molecola sono spesso usate in profumeria per ottenere diversi prodotti come profumi, saponi e detergenti profumati, in quanto determina un gradevole odore di rosa; in particolare nel sapone l'alcol feniletilico viene utilizzato per regolarne il pH. Viene anche impiegato come additivo nelle sigarette. La molecola \u00e8 molto importante a livello biologico e farmaceutico per le sue propriet\u00e0 antimicrobiche.\nSintesi.\nEsistono molte procedure per la sintesi dell'alcol feniletilico, tra cui il metodo del reattivo di Grignard che vede la reazione tra un fenilmagnesio alogenuro (Ph-Mg-X) ed ossido di etilene e successiva acidificazione:\nUn'altra reazione per ottenere alcol feniletilico \u00e8 l'idratazione stereospecifica dello stirene, o ancora mediante la Reazione di Friedel-Crafts di sostituzione elettrofila sull'anello aromatico. Infine la molecola pu\u00f2 anche essere ottenuta sfruttando il metabolismo di Saccharomyces cerevisiae, lievito in grado di convertire L-fenilalanina in feniletanolo."}
{"id": "3954471", "revid": "110157", "url": "https://it.wikipedia.org/wiki?curid=3954471", "title": "Universal Motown Records", "text": "Universal Motown Records era un'etichetta discografica che operava come divisione della Universal Motown Republic Group. \u00c8 stata una incarnazione contemporanea della leggendaria etichetta Motown Records, oltre che \"met\u00e0 urban\" della UMRG, bench\u00e9 fossero sotto contratto anche alcuni artisti rock.\nStoria.\nNel 2005 la Motown Records \u00e8 stata unita agli artisti urban della Universal Records per creare una nuova etichetta, la Universal Motown Records, guidata dall'ex amministratore delegato della Elektra Records Sylvia Rhone, and placed under the newly created umbrella division of Universal Motown Republic Group. A fine 2008 la Motown Records ha festeggiato il suo quindicesimo anniversario con la pubblicazione dell'album \"The Complete No. 1's\", un cofanetto contenente tutti i principali successi dell'etichetta, pubblicato in collaborazione con la Universal Music Group.\nNel 2011 sono stati fatti alcuni cambiamenti all'interno dell'azienda, e la Motown Records \u00e8 stata separata dalla Universal Motown Records, ed unita alla The Island Def Jam Music Group (in seguito ribattezzata The Island Def Jam Motown Music Group), rendendo la Universal Republic Records un'etichetta indipendente e terminando le attivit\u00e0 della Universal Motown Republic Group."}
{"id": "3954472", "revid": "223320", "url": "https://it.wikipedia.org/wiki?curid=3954472", "title": "Universal Motown", "text": ""}
{"id": "3954477", "revid": "223320", "url": "https://it.wikipedia.org/wiki?curid=3954477", "title": "Hot R&amp;B/Hip-Hop Singles &amp; Tracks", "text": ""}
{"id": "3954484", "revid": "585241", "url": "https://it.wikipedia.org/wiki?curid=3954484", "title": "Hanina Ben Dosa", "text": "\u00c8 sepolto nella citt\u00e0 di Arraba.\nSebbene annoverato tra i Tannaim e citato in connessione ad una scuola e relativi discepoli, non si sono preservati suoi \"halachot\" e pochi \"aggadot\" \u00c8 ricordato \"pi\u00f9 per la sua condotta che per i suoi insegnamenti halakhici. Non ci sono leggi citate a suo nome\". Tuttavia, la grande popolarit\u00e0, di cui ha goduto per tutta la vita e che lo rese immortale tra i mistici, si basa non sulla sua erudizione, ma sulla sua santit\u00e0 e i suoi poteri taumaturgici. Dalle numerose massime a lui attribuite, si pu\u00f2 dedurre che fosse un membro degli antichi Assidei: \"Se la paura del peccato precede la saggezza, la saggezza durer\u00e0; ma dove la saggezza precede la paura del peccato, la saggezza non durer\u00e0\"; \"Dove le opere di un uomo sono pi\u00f9 grandi del suo sapere, la sua dottrina persister\u00e0, ma dove il suo sapere \u00e8 maggiore di sue opere, il suo sapere non persister\u00e0\"; \"Chi guadagna la buona volont\u00e0 degli uomini \u00e8 amato di Dio, ma chi non \u00e8 amato dall'uomo non \u00e8 amato da Dio \" Ci sono, inoltre, altri suoi insegnamenti che tradiscono la sua estrazione chassidica. Hanina, come tutti i chassidim antichi, pregava molto, e con le sue preghiere si dice che abbia operato molti miracoli.\nCitazione.\nDal Talmud:"}
{"id": "3954487", "revid": "409613", "url": "https://it.wikipedia.org/wiki?curid=3954487", "title": "Firefox", "text": ""}
{"id": "3954489", "revid": "198277", "url": "https://it.wikipedia.org/wiki?curid=3954489", "title": "My Girlfriend's Boyfriend", "text": ""}
{"id": "3954492", "revid": "729019", "url": "https://it.wikipedia.org/wiki?curid=3954492", "title": "Un due tre stella (programma televisivo)", "text": "Un due tre stella \u00e8 stato un programma televisivo satirico ideato e condotto da Sabina Guzzanti, in onda su LA7 nel 2012. Nello show l'interprete ha proposto alcune delle sue pi\u00f9 note imitazioni. Hanno collaborato al programma la sorella minore Caterina, l'attore Nino Frassica, i comici Saverio Raimondo, Francesco De Carlo e Edoardo Ferrario e la disc-jockey Lady Coco.\nLa conduttrice, con questo programma, \u00e8 tornata in televisione dopo nove anni dalla chiusura anticipata di \"Raiot - Armi di distrazione di massa\" su Rai 3. Nel frattempo, ha avuto modo di dare vita ai suoi personaggi satirici sul piccolo schermo solo in \"Annozero\" di Michele Santoro.\nLa trasmissione \u00e8 andata in onda a partire dal 14 marzo 2012 e si \u00e8 conclusa, dopo lo spostamento dal mercoled\u00ec al venerd\u00ec, il 4 maggio 2012. Al termine del programma sono state previste due puntate riassuntive denominate \"il meglio di\" ed \"il meglio del meglio\".\nLo show iniziava con un monologo dell'attrice, seduta su un albero, che faceva il punto della situazione della settimana e dei fatti di attualit\u00e0 politica. Tra le nuove imitazioni quelle di Caterina Guzzanti di una ragazza iscritta a CasaPound e di una inviata di cronaca nera e tra quelle di Sabina di Giorgio Napolitano, Barbara Palombelli, Mario Monti ed Emma Marcegaglia. Momento fisso di ogni puntata, inoltre, era una parodia di \"Romanzo criminale - La serie\" intitolata \"La banca della Magliana\" e interpretata da Riccardo De Filippis, Francesco Montanari, Alessandro Roja, Andrea Sartoretti e Fabio Camilli, che riprendevano i loro ruoli nella serie originale."}
{"id": "3954494", "revid": "287204", "url": "https://it.wikipedia.org/wiki?curid=3954494", "title": "Juan Diaz Canales", "text": ""}
{"id": "3954501", "revid": "585241", "url": "https://it.wikipedia.org/wiki?curid=3954501", "title": "Lions Bisceglie", "text": ""}
{"id": "3954502", "revid": "729019", "url": "https://it.wikipedia.org/wiki?curid=3954502", "title": "Stazione di Coniston", "text": "La stazione di Coniston \u00e8 una stazione ferroviaria della dismessa Coniston Railway.\nStoria.\nLa linea ferroviaria che portava a Coniston fu autorizzata dal Parlamento nel 1857 ed aperta il 18 giugno 1859.\nL'edificio della stazione fu disegnato dall'architetto Edward Graham Paley in stile chalet svizzero. \nLa stazione fu sottoposta a lavori di ampliamento, protrattisi dal 1888 al 1892, che costarono 4.000 sterline. La tettoia ferroviaria fu raddoppiata in lunghezza e il magazzino merci fu allargato. La terza banchina fu costruita nel 1896 al costo di 750 sterline.\nLa stazione fu chiusa al traffico passeggeri nel 1958 rimanendo attiva come scalo merci fino al 1962, anno della chiusura definitiva.\nLa stazione fu infine abbandonata e lasciata decadere."}
{"id": "3954505", "revid": "767487", "url": "https://it.wikipedia.org/wiki?curid=3954505", "title": "Sansone (film 1908)", "text": "Sansone (\"Samson\") \u00e8 un cortometraggio muto del 1908 diretto da Albert Capellani, Henri Andr\u00e9ani e Ferdinand Zecca.\nProduzione.\nIl film fu prodotto dalla Path\u00e9 Fr\u00e8res.\nDistribuzione.\nDistribuito dalla Path\u00e9 Fr\u00e8res, il film usc\u00ec nelle sale cinematografiche francesi l'8 maggio 1908.\nCensura.\nPer la versione da distribuire in Italia, la censura italiana elimin\u00f2 la scena dello strappamento degli occhi \"perch\u00e9 raccapricciante\"."}
{"id": "3954506", "revid": "124751106", "url": "https://it.wikipedia.org/wiki?curid=3954506", "title": "Mari Yamazaki", "text": "Carriera.\nFormazione.\nNata a Tokyo in una famiglia di artisti, si trasferisce in Europa a soli 14 anni, ospite di alcuni amici della madre musicista; ha vissuto dall'et\u00e0 di 17 anni in Italia, poi in Portogallo e Medio Oriente, soprattutto in Siria. \nCompleta gli studi presso l'Accademia di Belle Arti a Firenze, e, dopo alcuni anni di residenza a Padova, si trasferisce con il marito Beppi Chiuppani, romanziere e saggista italiano, a Chicago.\nDebutto e prime opere (2001-2008).\nYamazaki comincia a dedicarsi alla realizzazione di fumetti negli anni novanta, aspirando ad una carriera da mangaka. La sua prima passione e fonte di ispirazione \u00e8 per\u00f2 la pittura e, per questo, nel 1984, compie il suo primo viaggio in Italia. Dopo diversi anni di studio e sperimentazione, una eventuale carriera nel campo del fumetto si concretizza nel 1997 quando passa un provino per autori emergenti scrivendo e realizzando un manga originale. Comincia ad essere pubblicata con una certa regolarit\u00e0 nei primi anni 2000, e tra le sue prime opere ve ne sono diverse ispirate alla sua permanenza in Italia, paese che \u00e8 diventato per lei una seconda casa. In Giappone raggiunge una prima notoriet\u00e0 con il manga \"M\u014dretsu! Itaria Kazoku\" (\"Una travolgente famiglia italiana\") pubblicata da K\u014ddansha nel 2006. Si tratta di una commedia autobiografica ad episodi di 8 pagine per un totale di 15 capitoli in cui l'autrice racconta, in modo auto ironico, la propria esperienza di cittadina giapponese naturalizzata, il tutto tramite lo stretto contatto con l'eterogenea famiglia del marito. A questa si affianca anche un'opera dedicata alla cucina italiana quale \"Sore de wa sassoku! Buon appetito!\" (o \"Mattiamoci a tavola! Buon Appetito!\") del 2008. Sempre nel 2008 viene anche pubblicata \"Italia Kazoku Furinkazan\"). Paradossalmente nonostante il discreto successo ottenuto in Giappone da questo primi manga di Mari, tali opere sono rimaste inedite in Italia.\nAffermazione (dal 2008).\nMa \u00e8 nel 2008 che ottiene consensi di critica e lettori quando pubblica il primo volume di Thermae Romae (bestseller che vende oltre nove milioni di copie), un manga che mescola il racconto storico corredato da elementi documentaristici con momenti di commedia e umorismo. La storia \u00e8 incentrata sull'ingegnere romano Lucio Modesto specializzato nella costruzione de impianti termali. Un giorno cade in un vortice spazio-temporale che lo porta nelle terme giapponesi moderne (quelle degli anni settanta/ottanta), cui finir\u00e0 per ispirarsi nella creazione delle proprie opere una volta tornato nella propria epoca. L'autrice si dice sorpresa dalla buona accoglienza avuta in Giappone dove l'uso dei bagni termali non \u00e8 pi\u00f9 cos\u00ec frequente come lo era fino agli anni ottanta. Nel rapportare le due culture si \u00e8 basata su una documentazione ed esperienza personale nata dalla sua conoscenza sia del mondo classico greco-romano che dalla frequentazione dei bagni giapponesi sin da giovanissima. Per questo si dice lusingata e orgogliosa che quest'opera sia stata tradotta anche in italiano dove la tradizione per queste pratiche balneari e salutistiche \u00e8 molto antica. Inoltre \u00e8 stata premiata in occasione del terzo Manga Taish\u014d e del premio alla migliore storia breve in occasione del Premio culturale Osamu Tezuka 2010. Si tratta del primo manga della Yamazaki ad ottenere successo a livello nultimediale con un adattamento anime in tre episodi nel 2010, e due film in live action, questi ultimi interpretati dal famoso attore giapponese Hiroshi Abe. L'opera \"Thermae Romae\" \u00e8 la prima di una trilogia il cui filo conduttore \u00e8 il mondo greco-romano (e la cultura italiana in \ngenerale) e il Giappone moderno. La seconda viene pubblicata a partire dal 2013 ed \u00e8 intitolata \"Plinius\" ispirata dalla vita del letterato e naturalista romano Gaio Plinio Secondo, celebre studioso e politico dell'antica Roma vissuto nel primo secolo dopo Cristo. L'unica opera pervenutaci interamente (tra le tante da lui scritte) \u00e8 l'enciclopedica Naturalis historia, testimonianza della sua vasta cultura, della sua capacit\u00e0 di osservazione e dei numerosi viaggi per le provincie dell'Impero. Mari rimane affascinata dalla sua immaginazione e spirito di ricerca, alimentati da una grande curiosit\u00e0 verso ogni fenomeno osservabile nella natura. L'autrice, grande viaggiatrice come lo \u00e8 stato lo stesso Plinio, lo considera l'ideale compagno di viaggio arrivando a definirlo un \u00abmaestro dell'anima\u00bb. In \"Plinius\", per quanto riguarda il legame tra cultura giapponese e quella greco romana lo si pu\u00f2 ricercare nel paragone (fatto dall'autrice) tra Plinio e il signore feudale Mitsukuni Tokoguwa , noto anche come Mito K\u014dmon, letterato, politico e viaggiatore del XVII secolo, famoso per aver redatto la monumentale opera \"Grande Storia del Giappone\". Il rapporto di rispetto ma conflittuale tra Komono e il quinto Sh\u014dgun \u00e8 paragonabile a quello tra Plinio e Nerone, anche se in questo caso si hanno pochi riscontri storici degli incontri tra i due. L'autrice \u00e8 comunque talmente affascinata dalla figura del controverso ultimo imperatore della Dinastia giulio-claudia che arriva a farne un protagonista del Manga. Nello sviluppo della storia sono infatti numerosi i capitoli dedicati a Nerone e alla sua corte cos\u00ec come gli eventi che ne hanno caratterizzato la politica e la vita privata. Il merito di Mari \u00e8 comunque quello di darci una versione dell'Imperatore che non tiene conto del revisionismo storico della sua figura voluto dalla successiva Dinastia Flavia e ribadito dalla tradizione cristiana alto-medioevale. Il sovrano non viene quindi incolpato dell'incendio di Roma ne dell'assassinio della moglie Poppea ma la realt\u00e0 che ne emerge \u00e8 pi\u00f9 coplessa e storicamente obiettiva. A partire dal capitolo n.54 la serializzazione di \"Plinius\" viene spostata sulla rivista \"Shincho\" (pubblicata da Shinchosa). Si tratta di una rivista fondata oltre un secolo fa ed \u00e8 stata la prima a pubblicare manga a puntate, oltre a presentare opere letterarie in prosa di scrittori che ora fanno parte della storia della letteratura giapponese. Mari lo considera un grande onore, un riconoscimento verso il valore storico del suo manga, realizzato cercando di ricostruire nella maniera pi\u00f9 fedele le ambientazioni e le situazioni di vita del primo secolo. Per l'autrice \u00e8 anche una rivalsa nei confronti nella categorizzazione di \"Thermae Romae\" che era stato classificato come manga \"subculture\", un genere con cui in Giappone si bollano quelle opere destinate a lettori che dimostrano \u00abinteressi e gusti un poco insoliti\u00bb. Con \"Plinius\" vi \u00e8 invece il pieno riconoscimento del valore (anche) accademico e non solo di intrattenimento per il fumetto della mangaka. La terza opera che guarda al mondo classico \u00e8 \"Olympia Kyklos\" in corso di serializzazione sulla rivista seinen \"Grand Jump\" dal marzo 2018. La mangaka riprende il canovaccio narrativo gi\u00e0 visto in \"Thermae Romae\", creando un ponte tra il passato al presente (Mari lo chiama \"Time-Slip\"). In questo caso il viaggiatore \u00e8 un cittadino dell'antica Grecia di nome Demetrios, pittore d'anfore. Un fulmine lo colpisce mentre \u00e8 nascosto in un vaso e si trova catapultato nella Tokyo olimpica del 1964. Demetrios scopre di poter viaggiare tra le due epoche e sfrutta le conoscenze acquisite per farsi valere nella propria epoca, cos\u00ec come aveva fatto Lucio Modesto in \"Thermae Romae\". L'opera mette di nuovo a confronto l'antica cultura mediterranea con quella del Giappone del ventesimo secolo (attraverso le Olimpiadi) e questo da lo spunto a Mari per infarcire il manga di numerose situazioni umoristiche all'interno di uno scenario storico ricostruito scrupolosamente. Accanto a queste tre opere ispirate al mondo greco-romano si pu\u00f2 aggiungere un manga del tutto differente che affronta (in parte) tematiche legate alla cultura classica. Si tratta di \"Giacomo Foscari\", il cui protagonista \u00e8 un professore italiano di storia greco-romana che vive nel Giappone degli anni sessanta. L'opera \u00e8 scevra dell'umorismo presente in \"Thermae Romae\" o \"Olympia Kyklos\" e non ci troviamo di fronte ad una figura storicamente esistita come Plinio. La storia presenta invece diversi registri e piani narrativi, portati alla luce dai ricordi di Foscari. Il personaggio \u00e8 circondato da diversi comprimari con i quali ha modo di imbastire dialoghi di tipo accademico o episodi di vita. Mari riesce a dar prova della sua preparazione culturale e dei suoi numerosi interessi, fattori che emergono all'interno di una storia dal forte carattere introspettivo e filosofico.\nNel 2017, per decisione del consiglio dei ministri, le \u00e8 stato conferito l'Ordine della Stella d'Italia, riservato a coloro che hanno svolto un ruolo importante nella promozione della storia, della cultura e delle tradizioni italiane nel mondo, prima mangaka ad ottenere tale riconoscimento.\nNel 2020 la mangaka ha raggiunto fama e notoriet\u00e0 internazionali e questo viene sottolineato dall'accordo che stipula con il leader mondiale dello streaming a pagamento ovvero la piattaforma Netflix. Il desiderio di espandere i propri contenuti originali ha infatti portato il colosso dell'entertainment ha ufficializzare la sua collaborazione con 6 creatori giapponesi al fine di espandere il suo palinsesto di opere anime originali ed esclusive per i suoi abbonati. Oltre a Mari rientrano nell'accordo le CLAMP, Shin Kybaiashi, Yasuo Ohtagaki, Otsuichi e Tow Ubukata. Nel corso dello stesso anno inizia inoltre la trasmissione dell'adattamento in anime del suo ultimo manga ovvero \"Olympia Kyklos\". La serie (\"Bessatsu Olympia Kyklos\"), prodotta dalla Gosay Studios, debutta il 20 aprile 2020 e sono previsti per ora 24 episodi. Il manga \u00e8 infatti in corso di pubblicazione. L'opera non rientra ancora nell'accordo con Netflix e l'edizione italiana \u00e8 realizzata da Dynit che la rende disponibile sul portale streaming VVVVID."}
{"id": "3954508", "revid": "729019", "url": "https://it.wikipedia.org/wiki?curid=3954508", "title": "Castello di Belcastel", "text": "Il castello di Belcastel \u00e8 un edificio medievale a Belcastel situato nel dipartimento dell'Aveyron, sulla riva nord del fiume Aveyron, presso Rodez.\nStoria.\nQuesto castello medievale (le cui fondamenta risalgono al IX secolo) fu attaccato dagli inglesi durante la Guerra dei Cent'anni, ma mai conquistato. Acquisito nel 1251 dal conte Ugo, e dato nel 1385 a Guglielmo di Saunhac, da Giovanni III conte di Armagnac e Rodez.\nFu poi abbandonato al suo destino per almeno tutto il XVII secolo. Durante la Rivoluzione francese, il castello e i suoi dintorni servirono come rifugio per Pierre de Barrau, nobile di Aveyron ricercato dalle autorit\u00e0 rivoluzionarie. L'architetto Fernand Pouillon (1912-1986) lo scopr\u00ec nel 1974 in uno stato molto avanzato di rovina, e cominci\u00f2 a restaurarlo insieme al villaggio.\nIl suo restauro fu eseguito in base a modelli, in quanto era impossibile stabilire come fosse: infatti ormai non era pi\u00f9 che un campo di rovine (Pierre de Lagarde disse che ripristinare il castello Belcastel era l'equivalente di \"voler svuotare il mare con un cucchiaino\" ). Sebbene presentasse permessi di costruzione per tutte le case in rovina del paese, ebbe il tempo per ripristinare pienamente solo il castello. Aveva per\u00f2 consolidato la maggior parte delle altre rovine del villaggio, luoghi che sono stati successivamente acquistati dalla citt\u00e0 grazie ai fondi europei, per essere restaurati e affittati.\nQuesto imponente castello fu dimora della famiglia di Saunhac. Dal 2005 \u00e8 di propriet\u00e0 di due gallerie newyorchesi. \u00c8 inoltre aperto al pubblico dall'inizio di aprile fino a met\u00e0 novembre. Ha ottenuto nel 2008 15.000 visitatori.\nArchitettura.\nLe rovine del castello sono state elencate nell'inventario dei monumenti storici il 5 marzo 1928 ma l'operazione di ripristino del castello di Fernand Pouillon fece depennare il castello da questo inventario, mentre l'intero sito di Belcastel \u00e8 rimasto iscritto.\nLa fortezza \u00e8 dominata dalla sua torre quadrata. Ha mantenuto la sua cappella preromanica e la cappella superiore, entrambe restaurate di Fernand Pouillon."}
{"id": "3954510", "revid": "125070556", "url": "https://it.wikipedia.org/wiki?curid=3954510", "title": "Mark Kerr (lottatore)", "text": "Con un background da campione NCAA di lotta libera, Kerr lasci\u00f2 la sua impronta anche nelle arti marziali miste entrando nella storia della UFC imponendosi in maniera netta nei tornei UFC 14 e UFC 15; vinse anche il torneo dei pesi massimi dell'organizzazione brasiliana WVC e per molti anni combatt\u00e9 nella promozione giapponese Pride, considerata al tempo la migliore al mondo per le MMA.\nVinse anche tre tornei ADCC Submission Wrestling World Championship di submission wrestling, due nella categoria sopra i 99 kg uno nella categoria \"Absolute\".\nCarriera nelle arti marziali miste.\nInizi.\nKerr inizi\u00f2 a praticare lotta libera presso l'high school che frequentava nell'Iowa, la stessa scuola dove crebbe il futuro campione UFC Pat Miletich; successivamente si trasfer\u00ec con la famiglia nell'Ohio, dove divenne campione statale.\nLa consacrazione sportiva avvenne da studente della Syracuse University quando, nel 1992, vinse il campionato NCAA nella categoria degli 86 kg a spese della leggenda delle MMA Randy Couture, che si classific\u00f2 secondo; quell'anno Kerr divenne anche un all-american.\nNel 1994 vinse il campionato senior nella categoria 100 kg e successivamente cominci\u00f2 ad interessarsi alle arti marziali miste.\nWorld Vale Tudo Championship.\nNel 1997 esord\u00ec nel mondo delle MMA professionistiche con la terza edizione del torneo brasiliano World Vale Tudo Championship.\nIl torneo si svolse tutto in una giornata e Kerr, gi\u00e0 al primo incontro contro Paul Varelans, si ruppe la mano ma prosegu\u00ec e sconfisse l'avversario per KO; successivamente si impose su Mestre Hulk, che per evitare i colpi dell'avversario strisci\u00f2 fuori dal ring. In finale ebbe un drammatico scontro di trenta minuti contro Fabio Gurgel ma Kerr ne usc\u00ec vincitore ai punti, aggiudicandosi il torneo.\nUltimate Fighting Championship.\nKerr venne introdotto nella UFC nel 1997 dall'amico Mark Coleman.\nAl tempo la federazione aveva gi\u00e0 introdotto le categorie di peso e Kerr infatti prese parte al torneo dei pesi massimi UFC 14: in semifinale mise KO in poco pi\u00f9 di due minuti l'israeliano Moti Horenstein e in finale affront\u00f2 Dan Bobish vincendo in 1 minuto e 38 secondi e divenendo quindi campione del torneo.\nTre mesi dopo, nell'ottobre 1997, combatt\u00e9 anche nel torneo UFC 15: anche qui si dimostr\u00f2 devastante, annichilendo Greg Stott in semifinale per KO in soli 17 secondi e sottomettendo Dwayne Cason in finale.\nDa duplice campione dei pesi massimi Mark Kerr lasci\u00f2 la UFC per trasferirsi in Giappone e combattere nella Pride, la quale poteva garantirgli una maggiore remunerazione economica e competitivit\u00e0 sportiva.\nPride Fighting Championships.\nKerr esord\u00ec in Pride il 15 marzo 1998, vincendo per squalifica dell'avversario contro il primo campione K-1 Branko Cikati\u0107; nello stesso anno super\u00f2 anche i brasiliani Pedro Otavio e Hugo Duarte, portando il proprio record personale sul 10-0.\nNel 1999 allung\u00f2 ulteriormente la sua imbattibilit\u00e0 sottomettendo Nobuhiko Takada al primo round; lo stesso anno affront\u00f2 Ihor Vov\u010dan\u010dyn, che veniva da un impressionante record di trentadue vittorie al momento della sfida, per il titolo non ufficiale di peso massimo pi\u00f9 forte del mondo: Vovchanchyn vinse anche quell'incontro mettendo KO Kerr, ma successivamente il risultato venne cambiato dai giudici di gara in un No Contest in quanto da regolamento le ginocchiate sferrate dal lottatore ucraino ad un Kerr a terra non erano ammesse.\nIn quegli stessi anni Kerr complet\u00f2 il suo percorso di astro della lotta libera vincendo il torneo ADCC sia nel 1999 che nel 2000: in questo anno, in particolare, vinse il torneo openweight sconfiggendo per ben due volte Josh Barnett e altri campioni e nomi noti della lotta libera e delle MMA come Ricco Rodriguez e Chris Haseman. Venne sconfitto solamente da Ricardo Arona.\nNel 2000 prese parte al torneo Pride Grand Prix assieme a Mark Coleman, inserito nella parte opposta del tabellone rispetto a Kerr; al primo turno sconfisse ai punti l'ex campione Shooto Enson Inoue. Questo fu l'anno della prima vera sconfitta patita da Kerr nella sua carriera nelle MMA, bench\u00e9 ai punti, per mano di Kazuyuki Fujita, lottatore noto per la sua mascella di ferro: con tale sconfitta Kerr venne quindi eliminato dal torneo, vinto alla fine da Coleman.\nDa quel momento inizi\u00f2 la fase del tramonto per quanto riguarda le prestazioni sportive di Kerr, che venne nettamente sconfitto prima da Vov\u010dan\u010dyn e poi da Heath Herring, il quale nel successivo incontro affront\u00f2 Ant\u00f4nio Rodrigo Nogueira per il neonato titolo dei pesi massimi Pride.\nA quel punto Kerr decise di prendersi una lunga pausa e torn\u00f2 a combattere nel 2004, non riuscendo per\u00f2 a cambiare il trend negativo e venendo sconfitto da Yoshihisa Yamamoto finendo KO da solo, in quanto nel tentativo di portare l'avversario a terra con un takedown fin\u00ec per sbattere la testa al suolo.\nDopo quella sconfitta Kerr lasci\u00f2 la Pride.\nDopo la Pride.\nKerr non riusc\u00ec pi\u00f9 a riportarsi a livelli accettabili nemmeno in federazioni di minor caratura: venne infatti messo KO da Mike Whitehead nell'IFL e sottomesso da Mostapha al-Turk nella britannica Cage Rage.\nCombatt\u00e9 ancora fino al 2009 ottenendo due vittorie ma anche altre cinque sconfitte, che portarono il suo record personale ad un definitivo 15-11: tra gli avversari affront\u00f2 anche l'ex campione UFC Oleg Taktarov, l'espert Jeff Monson e il futuro campione Strikeforce Muhammed Lawal in un match organizzato dalla M-1 Global.\nAttualmente persegue una carriera da rivenditore farmaceutico."}
{"id": "3954512", "revid": "775372", "url": "https://it.wikipedia.org/wiki?curid=3954512", "title": "Tom Allen", "text": "Biografia.\nAllievo del Bowdoin College e del Wadham College, Allen si laure\u00f2 in legge ad Harvard ed esercit\u00f2 la professione di avvocato.\nDopo aver lavorato nello staff del senatore Edmund Muskie, Allen fu eletto come democratico nelle file del consiglio comunale di Portland, di cui fu anche sindaco.\nNel 1996 venne eletto deputato alla Camera dei Rappresentanti e fu riconfermato per altri cinque mandati. Nel 2008 decise di non concorrere per la rielezione e si candid\u00f2 al Senato come avversario della repubblicana in carica Susan Collins, ma venne sconfitto con ampio margine."}
{"id": "3954515", "revid": "287204", "url": "https://it.wikipedia.org/wiki?curid=3954515", "title": "A lyga 2012", "text": "La A lyga 2012 \u00e8 stata la 23\u00aa edizione della massima divisione del calcio lituano. La stagione \u00e8 iniziata il 10 marzo e si \u00e8 conclusa l'11 novembre. L'Ekranas ha vinto il titolo per la settima volta, la quinta consecutiva.\nNovit\u00e0.\nLe squadre che hanno ottenuto una licenza sono passate da 12 a 10. Tra queste, le prime otto classificate del campionato 2011, l'Atlantas, penultimo classificato, e il REO Vilnius, vincitore della 1 Lyga.\nL'FBK Kaunas, decimo classificato, ha ottenuto solo la licenza per partecipare alla 1 Lyga, mentre Ma\u017eeikiai e Klaip\u0117da non si sono iscritte.\nAvvenimenti.\nNel luglio 2012, la LFF ha vietato al REO Vilnius di ingaggiare nuovi giocatori per non aver pagato le quote per gli arbitri. Il 21 luglio 2012, il REO Vilnius non si \u00e8 presentato in campo per l'incontro con l'Ekranas; il REO Vilnius ha subito una sconfitta per 3-0 a tavolino e una multa di 6000 Lita.In agosto il REO si \u00e8 ritirato dal campionato, per mancanza di sponsor. Dato che per\u00f2 aveva giocato pi\u00f9 di met\u00e0 delle giornate, quelle partite sono considerate valide, mentre in tutti gli incontri successivi \u00e8 stato assegnato il 3-0 a tavolino a favore degli avversari.\nFormula.\nLe 10 squadre partecipanti si sono affrontate per quattro volte, per un totale di 36 giornate.\nLa squadra campione di Lituania ha il diritto a partecipare alla UEFA Champions League 2013-2014 partendo dal secondo turno di qualificazione.\nLe squadre classificate al secondo e terzo posto sono ammesse alla UEFA Europa League 2013-2014 partendo dal primo turno di qualificazione.\nLa vincitrice della Coppa nazionale \u00e8 ammessa alla UEFA Europa League 2013-2014 partendo dal secondo turno di qualificazione."}
{"id": "3954519", "revid": "117868173", "url": "https://it.wikipedia.org/wiki?curid=3954519", "title": "Mansolino", "text": "Il Mansolino \u00e8 un torrente il cui percorso si sviluppa interamente nel territorio del comune di Umbertide, in provincia di Perugia.\nCaratteristiche.\nLungo 6,8\u00a0km, nasce dal crinale del monte Pacella (altitudine circa 510\u00a0m), scendendo su terreni marnosi, per confluire poi nel torrente Mansola, nella vallata di San Silvestro Delle Arcelle, in localit\u00e0 Spedalicchio di Umbertide, a 35 chilometri da Perugia. Nel suo percorso attraversa le zone agricole di Capanni I, Rogheta, Cerquatelli, Prugnano.\nLa portata media di acqua annua \u00e8 modesta (circa 0,05\u00a0m\u00b3/sec, che diventa praticamente nulla in estate). Detta portata \u00e8 dovuta in buona parte alle piogge che possono essere anche notevolmente copiose nella stagione autunnale e invernale, senza che, mai, comunque, le stesse possano causare straripamenti.Nella met\u00e0 del 1900, diversamente, si \u00e8 rivelato pericoloso il Torrente Mansola, che ingloba, tra le altre, appunto, le acque del Mansolino: in occasione di precipitazioni eccezionali ha allagato l'intera vallata di San Silvestro Delle Arcelle. Il territorio attraversato dal torrente Mansolino, vede quale flora quella tipica dell'Alta Umbria; tra le piante ad alto fusto predominano le querce e gli olivi.Circa la fauna si rileva la presenza di daini, cinghiali, istrici, volpi, lepri, tassi; saltuariamente \u00e8 stato avvistato il lupo."}
{"id": "3954522", "revid": "404449", "url": "https://it.wikipedia.org/wiki?curid=3954522", "title": "Mikado Sanzenin", "text": ""}
{"id": "3954532", "revid": "123938809", "url": "https://it.wikipedia.org/wiki?curid=3954532", "title": "Heathcote Williams", "text": "Egli \u00e8 stato anche occasionalmente un pittore, scultore e prestigiatore.\n\u00c8 forse maggiormente conosciuto per la sua opera polemica \"Whale Nation\", che nel 1988 divenne la pi\u00f9 potente sollecitazione a livello mondiale riguardante il divieto di caccia alle balene.\nNel 1970 i suoi graffiti provocatori caratterizzavano i muri nel quartiere di Notting Hill, a Londra.\nBiografia.\nJohn Henley Heathcote-Williams nacque a Helsby, Cheshire. Dopo aver studiato a Eton, ha cambiato il suo nome in Heathcote Williams. Suo padre, che si chiamava anch'esso Heathcote Williams, era un avvocato. Il suo primo libro \u00e8 stato \"The Speakers\" (1964), un racconto della vita nello Speakers' Corner, un'area dell'angolo nord orientale di Hyde Park, a Londra. Nel 1974 \u00e8 entrato a far parte della Joint Stock Theatre Company.\nIl suo primo lungometraggio fu AC/DC (1970), una critica alla fiorente industria della salute mentale, incluso un attacco velato rivolto a Ronald Laing, uno tra i principali ispiratori del movimento detto antipsichiatria. Il suo svolgimento al Royal Court Theatre, non sembra tuttavia aver ostacolato i rapporti cordiali venuti a crearsi tra i due negli anni successivi. AC/DC ha vinto l'Evening Standard Award come opera pi\u00f9 coinvolgente. Ha inoltre ricevuto il John Whiting Award per essere considerato \u201cun nuovo sviluppo della scrittura drammatica che dona particolare rilevanza alla societ\u00e0 contemporanea\u201d. \u00c8 stato descritto in prima pagina sul Times Literary Supplement da Charles Marowitz come 'il primo dramma del XXI secolo.' AC / DC \u00e8 stato prodotto a New York nel 1971 nel Teatro Chelsea Center presso la Brooklyn Academy of Music.\nAltre opere comprendono il monologo in un solo atto \"Hancock's Last Half Hour\", \"The Local Stigmatic\", \"The Immortalist\", e impossibile da classificare \"Remember The Truth Dentist\" \u2014 un primo tentativo, ancora una volta al Royal Court, diretto da Ken Campbell.\nIl numero inaugurale del London Review of Books include un'effusiva descrizione da parte del collega Francis Wyndham chiamata \"The Magic of Heathcote Williams\". Tra i suoi ammiratori pi\u00f9 importanti possiamo ricordare il Nobel Harold Pinter e Al Pacino.\nPoesia.\nWilliams \u00e8 stato notoriamente riluttante a collaborare nella promozione delle sue opere a livello commerciale, rifiutando, per esempio, di andare negli Stati Uniti per promuovere AC / DC. \u00c8 stato la disperazione dei suoi editori. L'unico tour di autografi che abbia mai fatto - \"\u00e8 sufficiente\", si \u00e8 lamentato, \"per paralizzare una rock-star\" - era semplicemente il risultato di una pressione implacabile del dipartimento PR di Jonathan Cape. Williams si separ\u00f2 da Samson nel 1990. Ebbe una relazione alcuni anni prima con la modella Jean Shrimpton. Un giorno lo scrittore si diete fuoco davanti alla casa della sua ragazza. Non si sa se questo sia stato intenzionale o il risultato di una bravata di magia andata male - Williams all'epoca era un ardente mangiatore di fuoco. Anche se al momento, si \u00e8 ipotizzato che fosse stata Shrimpton a terminare la relazione, nella sua autobiografia pubblicata nei primi anni '90, Shrimpton afferm\u00f2 che fu proprio Williams ad allontanarsi da lei.\nAutogeddon venne ripubblicato in Inghilterra nel 1991.\nGli sforzi pubblicitari energetici a favore di Williams, grazie all'agente di Polly Samson, gli hanno permesso di raggiungere un pubblico pi\u00f9 ampio per la lettura della sua lunga trilogia di libri di poesie su temi ambientali.\nOgnuno di loro \u00e8 stato il risultato di una ricerca dettagliata con la presenza di molte fotografie. Scritto alcuni anni prima come propaganda visionaria, sarebbero stati a prendere polvere in un angolo dell'ufficio del suo vecchio agente.\nI diritti nordamericani per la poesia Whale Nation (1988), sono stati venduti alla Fiera del Libro di Francoforte per $ 100.000. Secondo un altro scrittore, Philip Hoare, nel 2008 a proposito di questo argomento, sofferm\u00f2 che si tratta di \"una richiesta epica per il futuro della balena, un inno alla bellezza, maestosit\u00e0 e l'intelligenza dei pi\u00f9 grandi mammiferi della terra, cos\u00ec come una preghiera per la loro protezione...Whale Nation \u00e8 diventato l'argomento pi\u00f9 potente per il divieto in tutto il mondo appena istigato sulla caccia alle balene, e per un momento, nel 1988, sembrava che un capitolo vergognoso nella storia umana potesse finalmente volgere al termine \".\nWhale Nation \u00e8 stata seguita da Sacred Elephant (1989) e Autogeddon (1991). Vengono descritte le autovetture come causa di morte globale: \"Un olocausto monotono, la terza guerra mondiale che nessuno vuole dichiarare.\" Ogni poesia \u00e8 stata rappresentata alla BBC Television, Autogeddon venne eseguita da Jeremy Irons. Williams \u00e8 un lettore consumato delle sue poesie, cos\u00ec come dei classici della letteratura. La sua interpretazione del suo Buckley-esque e le sue letture pubbliche di Whale Nation, sono oltretutto famosi per aver ridotto gran parte del pubblico in lacrime. Le sue registrazioni per la Naxos Records, includono letture dalle scritture buddiste, Dante e la Bibbia, vincendo molti premi.\nNel 2011, Williams ha iniziato una nuova collaborazione con Roy Hutchins, che aveva eseguito Whale Nation, Autogeddon e Falling for a Dolphin nel 1980. Il risultato \u00e8 stato Zanzibar Cats, una performance di recenti poesie brevi. Il recensore Michael Coveney ha scritto: \"Queste meravigliose poesie colgono l'assurdit\u00e0 politica, la distruzione planetaria e l'ingiustizia sociale con gusto e piacere, cos\u00ec come grande erudizione e destrezza verbale.\"\nNel dicembre 2011, l'Huxley Scientific Press ha pubblicato una raccolta di poesie di Williams sulla scienza e la natura dal titolo \"Forbidden Fruit\" (frutto proibito) . Il titolo \u00e8 un'elegia per matematici, pionieri del computer, e per Alan Turing, in onore del centenario della sua nascita (2012). il poeta beat Michael McClure ha chiamato il libro \"una raccolta di ispirazioni... ricco e scuro come il miele della vespa\". Alla fine del 2012, Huxley Scientific Press pubblic\u00f2 Shelley in Oxford: Blasfemia, rogo di libri, e manicomi, scritto da Williams in occasione del bicentenario dell'espulsione di Shelley da Oxford per ateismo, all'et\u00e0 di 19 anni. Shelley il ribelle, per tutta l'intera opera, ci mostra il \"rivoluzionario intellettuale che ha sfidato lo stato e fu punito con l'istituzione\".\nI lavori pi\u00f9 recenti di Williams sono pubblicati sul giornale underground International Times. Royal Babylon: casellario giudiziario della monarchia britannica che \u00e8 stato fatto in una video installazione, in coincidenza con il giubileo di diamante della regina Elisabetta II, e le sue poesie Lord of the Drones: The President and the White House Fly, Hollywoodland (2012) sono attualmente in fase di modifica in una trilogia: The American Empire Dissected.\nDal 2014, il suo pubblico pu\u00f2 godere della lettura di un nuovissimo e inaspettato genere di scrittura: Una serie di poesie d'amore, tutte illustrate dall'artista, intellettuale e attivista anarchica Elena Caldera, ultima fidanzata di Williams e attualmente nello Staff Editoriale dell'International Times.\nNell'aprile 2015, viene pubblicato dalla casa editrice \"Thin Man Press\", una nuova opera investigativa sulla vita del pacifista Islamico Badshah Khan.\nCompositore.\nOccasionali ma tipicamente anarchiche incursioni di Williams nel regno della musica comprendono \"Wrinkly Bonk\", estremamente scatenato di un mondo ignaro con \"Why D'Ya Do It?\", un'esplorazione sessualmente esplicita di gelosia carnale (1979), nell'album di Marianne Faithfull \"Broken English\". Le parole di Williams sono state sufficienti a causare un'uscita di scena dalle donne che lavoravano per le produzioni della EMI.\nGiornali.\nWilliams \u00e8 stato per un po' editore associato del giornale letterario \"Transatlantic Review\", oltre ad essere stato uno dei responsabili del giornale alternativo sul sesso \"Suck\". Era un frequente contributore al giornale underground di Londra International Times, nel 1970, per il giornale radicale vegetariano \"Seed\" e \"The Fanatic\", sporadicamente e provocatoriamente diffusi in diversi formati anche in vari paesi dell'Europa occidentale. Nel 1974, ha lanciato il suo giornale personale ciclostilato, \"The Sunday Head\". E 'stato pubblicato dalla sua casa a Notting Hill Gate Londra, al momento in cui fu anche l'impresario del \" Meat Roxy\", in cui creava e organizzava in una ridondante sala bingo eventi di musica, danza e poesia, vicino al mercato di Portobello.\nUn'antologia dei suoi tratti e manifesti di questo periodo, \"Severe Joy\", fu allora annunciata dal suo editore, ma per qualche motivo in realt\u00e0 non \u00e8 mai apparso. Un campione solo \u00e8 comparso in bi-lingue, in edizione limitata dal titolo \"Manifestoes\" della sede a Rotterdam \"Cold Turkey Press\" e nella rivista letteraria \"Manchester Wordworks\" nel 1975.\nCinema.\nNel 1990 Williams scrisse '\"The Local Stigmatic\" la fama e le sue conseguenze negative, eseguita da Al Pacino, con l'assistenza finanziaria di Jon Voight. Negli anni successivi la versione cinematografica divenne nota come \"il progetto segreto di Pacino,\" con il suo debutto in regia.\nNel 1979 Williams interpreta Prospero in \"The Tempest\" nella versione di Derek Jarman. Altri film nei quali ha recitato sono: \"Malatesta\" (1970), \"Vorrei che tu fossi qui!\" (1987), \"Stormy Monday\" (1988), \"Orlando\" di Sally Potter (1992), \"The Steal\" (1995), \"Blue Juice\" (1995) con Catherine Zeta Jones, \"Killer per caso, truffatore per scelta\" (1997), \"L'Odissea\" (1997), \"La leggenda del pianista sull'oceano\" (1998), \"Alice nel Paese delle Meraviglie\" (1999), \"Hotel\" (2001) con Salma Hayek. Williams recentemente ha potuto godere di un flusso costante di parti in grandi produzioni hollywoodiane, come \"Ember - Il mistero della citt\u00e0 di luce\" e \"Basic Instinct 2\" con Sharon Stone.\nTelevisione.\nIl suo contatto con la televisione si sovrappone alla politica della comunit\u00e0. Fu coinvolto in un esperimento dalla BBC nel 1970 in quello che divenne noto come \"la televisione del pubblico\". Williams, si vest\u00ec di verde come un albero in qualche modo benedetto con poteri oratori, intrattenendo milioni di persone che guardavano per ben quindici minuti tutti i vantaggi e i miglioramenti della propria vita senza Westminster.\n\u201cAlbion Free State\u201d era come identificava la visione utopica di un'Inghilterra libera da padroni e senza governo. Williams \u00e8 stato uno dei circa 120 occupanti che aveva requisito una piccola parte di West London, visibile dallo stesso BBC Television Centre. Frestonia, si era dichiarata indipendente dalla Gran Bretagna. L'attore David Rappaport \u00e8 stato proclamato ministro degli esteri e Williams ha servito come ambasciatore per il Regno Unito. Sono stati emessi francobolli recanti il volto di Guy Gorilla invece che della Regina. Tutta questa ribellione, ha esasperato le autorit\u00e0 per anni, comportando moltissime lotte e lo scoppiare di un contenzioso senza precedenti.\nWilliams pi\u00f9 tardi applic\u00f2 le sue capacit\u00e0 di prestigiatore - egli \u00e8 stato a lungo membro del Magic Circle \u2013 eseguendo uno spettacolo in occasione del Natale basandosi sulla storia poco nota di Charles Dickens che usava intrattenere con spettacoli di magia i suoi amici e la sua famiglia. Raffigur\u00f2 il romanziere, con artisti come Thomas Carlyle e Thackeray che assistevano, manipolando \"nullit\u00e0 ariose\u201d e oggetti di scena divertendo i bambini trovatelli dalla Thomas Coram Home. La produzione comprendeva un giovane Ben Cross nei panni di Dickens, con un cast di supporto che includeva Dinsdale Landen e Kenneth Haigh. \u00c8 stato trasmesso su Channel 4 nel Natale del 1983, e si ripet\u00e9 il Natale successivo.\nNel marzo del 1993, Williams \u00e8 stato il soggetto non del tutto entusiasta di un documentario- parodia artistica, intitolata \u201cEvery Time I Cross the Tamar I Get Into Trouble\u201d . Proiettato da Channel 4, lotta implicitamente ancora una volta con il tema ricorrente della fatalit\u00e0 della fama e la natura del fandom. In questo caso, tanto per cambiare, Al Pacino era scintillante e sembrava felice di gettarsi nel ruolo di tifoso, che implica la sua presunta sconfitta nella lotta contro la fama. Il database BFI descrive il film cos\u00ec: \".. Un resoconto del lavoro di Heathcote William, e l'ossessione di Al Pacino per la sua scrittura. Include un'intervista con Harold Pinter e delle riprese dal film di Pacino The Local Stigmatic\"\nIl film, di mezz'ora, \u00e8 stato presentato dal comico e musicista John Dowie. L'elemento di parodia ruotava intorno alla presunzione del soggetto del film che non si present\u00f2 fino all'ultimo minuto, rifiutandosi di farne parte. In realt\u00e0, era apparso in precedenza, ma in una variet\u00e0 di travestimenti ridicoli. Il titolo del film, allude al fatto che Williams (che viveva al momento in Cornovaglia appena dall'altra parte del fiume Tamar, sembra per due volte nel corso degli anni - la prima volta dopo AC / DC, e poi nel 1988 mentre scriveva Whale Nation), stava vivendo una sorta di lutto dopo aver ceduto alla tentazione della fama. Nel 1998, \u00e8 apparso in un episodio della sitcom statunitense TV \"Friends\".\nVita privata.\nWilliams conviveva a Oxford con la ex compagna Diana Senior. Hanno due figlie. Un figlio, Charlie, nato nel 1989 dalla sua relazione con la scrittrice e giornalista Polly Samson, \u00e8 stato poi adottato dal chitarrista dei Pink Floyd David Gilmour dopo che quest'ultimo si era sposato con sua madre. Williams e Samson si erano conosciuti durante la pubblicazione di Whale Nation.\nNel 2011 Charlie Gilmour \u00e8 stato condannato a 16 mesi di prigione dopo essersi dichiarato colpevole di disordini violenti nel corso delle proteste studentesche del 2010. Gilmour era gi\u00e0 stato fotografato ad oscillare appeso alla bandiera dell'Unione del Cenotafio. In tribunale ha ammesso di aver preso LSD e valium prima dell'accaduto.\nMorte.\nWilliams \u00e8 morto a Oxford il 1\u00ba luglio 2017 a causa di un'infezione toracica."}
{"id": "3954533", "revid": "1305772", "url": "https://it.wikipedia.org/wiki?curid=3954533", "title": "Coniston", "text": ""}
{"id": "3954535", "revid": "8660", "url": "https://it.wikipedia.org/wiki?curid=3954535", "title": "Max Bertolani", "text": "Biografia.\nCarriera nel football americano.\nEsordisce nel football americano nel 1984, vestendo la maglia dei Rhinos Milano; passa successivamente ai Flyers Segrate, ai Pharaones Milano, ai Pythons Milano, di nuovo ai Rhinos Milano (dopo la fusione delle due compagini precedenti), ai Frogs Legnano, ai Gladiatori Roma, una terza volta ai Rhinos Milano, di nuovo ai Gladiatori Roma, ai Lions Bergamo e ai Seamen Milano. Gioca anche nella nazionale che nel 1993 e 1995 diviene vicecampione d'Europa.\nNel 2008 fonda la Football Academy Gladiatori, prima scuola di Flag e Football americano in Italia. Crea un settore giovanile di flag football under 13, 15 e 17 sino alla sezione senior di tackle football a 9 e 8 col nome di Italian Football Academy Milano. Nel 2016 stabilisce una collaborazione tra la Football Academy con i Seamen Milano.\nCarriera nel mondo dello spettacolo.\nLa sua carriera televisiva comincia nel 2002, come presenza fissa nel programma \"La sai l'ultima?\", condotto da Natalia Estrada e Claudio Lippi su Canale 5. L'anno successivo diventa \"tronista\" nel programma \"Uomini e donne\", condotto da Maria De Filippi ed \u00e8 ospite fisso nel programma \"Beato tra le donne\", condotto da Massimo Giletti su Rai Uno. Nel 2003 partecipa come coprotagonista nella sit-com della Premiata Ditta \"Finch\u00e9 c'\u00e8 ditta c'\u00e8 speranza\".\nNel 2004 \u00e8 ospite fisso nel programma \"Estate sul Due\" ed \u00e8 conduttore del programma \"Sport caff\u00e8\" trasmesso sul canale sardo Nova Televisione. Nel 2005 partecipa al programma \"On The Road\" sulle reti del gruppo Mediaset, e al programma \"Modeland\" su All Music. Inoltre ha condotto un programma sportivo dal titolo \"Touch Down Life Style\", su Play TV.\nNel 2006 recita in un piccolo ruolo nella soap opera \"Vivere\" e conduce un programma d'informazione, di benessere e sport dal titolo \"Touchdown&amp;SportLife\" trasmesso su Play TV. Nel 2007 \u00e8 opinionista fisso nella trasmissione \"L'Italia sul Due\".\nNel 2008 partecipa ad alcune puntate delle sit-com \"Piloti\" e di \"Cos\u00ec fan tutte (serie televisiva)\", conduce nuovamente la trasmissione \"Touchdown&amp;SportLife\" per Sky ed \u00e8 opinionista nel programma in prima serata \"Il bivio - Cosa sarebbe successo se...\". Nel 2009 \u00e8 stato conduttore e autore della rubrica sportiva \"In forma con Max\" nell'ambito della trasmissione \"TantaSalute\" su Telelombardia. Scelto dal regista Luciano Capponi, partecipa come coprotagonista al film \"Butterfly Zone - Il senso della farfalla\".\nNella stagione 2010 - 2011 ha partecipato al film \"BackWard quando il calcio era uno sport...\", testimonial per uno spot di \"Giorno &amp; Notte\" e infine guest star nella serie televisiva \"Camera Caf\u00e9\" su Italia 1.\nNel 2012 partecipa alla nona edizione dell'Isola dei famosi dove si classifica quarto, venendo eliminato con il 68% dei voti. Successivamente, partecipa al reality di LA7 \"Perdo peso e torno in forma\" al fianco di Katia Follesa.\nNel 2013, viene scelto come \"tutor sportivo\" nella trasmissione Detto fatto."}
{"id": "3954537", "revid": "1543377", "url": "https://it.wikipedia.org/wiki?curid=3954537", "title": "Ein Sof", "text": "Ein Sof, En Sof o Ayn Sof, (), nella Cabala ebraica viene concepito come Dio prima della sua automanifestazione nella produzione di un qualsiasi reame (\"Seder hishtalshelus\", \"Ordine Evolutivo\"); probabilmente derivato dal termine \"l'Uno Infinito\" (\"she-en lo tiklah\"), cos\u00ec tradotto da Avicebron. \"Ein Sof\" pu\u00f2 tradursi come \"Senza fine\", \"Nulla infinito\", \"Interminabile\", o semplicemente Infinito. \"Ein Sof\" \u00e8 \"definizione\" o \"espressione\" per Dio, soprattutto connessa all'origine divina di tutta l'esistenza creata, in contrasto allo \"Ein\" (o \"Ayn\"), che \u00e8 infinito nulla. Usato anche dal mistico Azriel ben Menahem di Gerona che, confrontandosi con il neoplatonismo, secondo cui Dio non pu\u00f2 avere desideri, pensieri, parole o azioni, enfatizzava con esso la negazione di qualsiasi attributo per l'impossibilit\u00e0 di definire un'\"esistenza\" di Dio poich\u00e9, in quanto perfetto, non suscettibile a cambiamento, inoltre eterno e santo - infatti, secondo un'analisi del Creato, pare che l'\"esistenza\" debba avere un inizio per una continuazione per esprimere la propria funzione o natura - Dio, Causa Prima, non presenta fine o inizio. Dell'\"Ein Sof\", nulla (\"Ein\") pu\u00f2 esser compreso (\"Sof\"). \u00c8 l'origine dell\u2018Ohr Ein Sof, la \"Luce Infinita\" (o \"luce dell'Infinito Dio\") della paradossale divina autoconoscenza, annullata dentro l'Ein Sof prima della Creazione. Nella Cabala lurianica il primo atto della Creazione, l'\"autocontrazione\" (\"Tzimtzum\") di Dio per creare uno \"spazio vuoto\", avviene da l\u00ec. Nel chassidismo lo \"Tzimtzum\" \u00e8 soltanto un occultamento illusorio (\"acosmistico\") dello \"Ohr Ein Sof\", che d\u00e0 origine al panteismo monistico. Conseguentemente, il chassidismo si concentra sull'essenza divina, Atzmut (ebraico: \u05e2\u05e6\u05de\u05d5\u05ea - da \"Etzem\" \u05e2\u05e6\u05dd, che significa \"essenza\"), radicata pi\u00f9 in alto di \"Ein Sof\" nell'ambito del Divino Essere: \"Ein Sof\" infatti \"si limita\" all'infinit\u00e0 e \"si riflette\" nell'essenza (\"Etzem\") della \"Torah\" e dell'anima.\nQuesta concezione di \"Ein Sof\" richiama quella del Nome Divino che sarebbe stata rivelata a Mos\u00e8 in :\nSpiegazione.\nLo \"Zohar\" spiega il termine \"Ein Sof\" come segue:\nIn altre parole, \"Ein Sof\" sta a significare \"l'essere innominabile\". In un altro passo dello \"Zohar\", si riduce il termine a \"Ein\" (non-esistente), perch\u00e9 Dio trascende talmente la comprensione umana da essere \"praticamente\" inesistente.\nOltre allo \"Sefer Yetzirah\" e allo \"Zohar\", altre note spiegazioni sono state formulate da pensatori mistici ebrei medievali, specialmente sulla relazione tra Ein Sof e altre realt\u00e0 e livelli di realt\u00e0. Tra questi si annoverano Isacco il Cieco e Azriel. Judah \u1e24ayya\u1e6d, nel suo commentario \"Min\u1e25at Yehudah\" sul \"Ma'areket Elahut\", fornisce la seguente spiegazione del termine \"Ein Sof\":\nRiscontri testuali.\nIl termine \"Ein Sof\" si trova nella letteratura cabalistica dopo il 1200. Tuttavia non fu apparentemente coniato come termine tecnico, in quanto questo non era lo stile in cui, nel periodo medievale, erano coniati i termini negativi. Molto probabilmente la sua origine \u00e8 da ricercarsi in quelle frasi che sottolineano la \"sublimit\u00e0 di Dio\", che \u00e8 infinita (\"ad le-ein sof\"), o che sottolineano le caratteristiche del Pensiero (Divino), la cui comprensione \"non ha fine\" (\"ad le-ein sof\"). L'uso di questo epiteto nella prima letteratura cabalistica dimostra senza dubbio che il termine \u00e8 nato da questo tipo di espressione. Apparentemente la sua origine risale al circolo di Isacco il Cieco e dei suoi discepoli. Dal punto di vista di alcuni cabalisti, il nome \"Ein Sof\" era ugualmente applicabile al primo prodotto dell'emanazione, la Sephirah Keter, a causa della sua natura completamente nascosta, e questo doppio uso della parola ha dato luogo nella letteratura cabbalistica a notevole confusione. Non c'\u00e8 dubbio che fin dall'inizio l'intenzione era quella di utilizzare il nome per distinguere l'Assoluto dalle Sephirot che emanavano da Lui. La scelta di questo nome particolare pu\u00f2 essere spiegata dall'enfasi posta sull'infinit\u00e0 di Dio nei libri del Saadya Gaon, che ebbero una grande influenza sul cerchio dei cabalisti provenzali. Il termine indica anche che il linguaggio antropomorfico con cui i cabalisti parlavano del Dio vivente della fede e della rivelazione, non rappresenta la totalit\u00e0 del loro approccio teosofico-teologico. In un primo momento non c'era nessun articolo determinativo utilizzato in combinazione con \"Ein Sof\", e veniva trattato come un nome proprio, ma dopo il 1300 ci furono cabalisti che parlarono dell'\"Ein Sof\". Inizialmente il termine fu usato solo raramente (anche nella parte principale dello Zohar la sua presenza \u00e8 molto rara), ma dal 1300 circa il suo uso divenne abituale e pi\u00f9 tardi la Cabala viene a citare anche diversi \"tipi di Ein Sof\", ad esempio: l'avvolgente \"Ein Sof\", l'avviluppante \"Ein Sof\", l\"'Ein Sof\" superiore.\nUn'altra possibile fonte della teoria cabalistica di Ein Sof \u00e8 il termine \"aperantos\", che appare in una fonte gnostica della tarda antichit\u00e0, in un libro in cui si trovano interpretazioni di versetti e temi biblici. Secondo alcuni cabalisti, pi\u00f9 eminentemente Rabbi David ben Judah he-\u1e24asid, all'interno di Ein Sof ci sono dieci Sephirot superne chiamate \u1e92a\u1e25\u1e93a\u1e25ot, che sono descritte ricorrendo a molti termini antropomorfici classici. Questa visione del Ein Sof si riscontrava nella Cabala safedica.\nLe Dieci Sephirot.\nSecondo Gershom Scholem, \"Ein Sof\" \u00e8 l'emanatore delle dieci \"Sephirot\", ovvero emanazioni di energia che si trovano nell'Albero della Vita cabalistico. Ein Sof, lAntico di tutti gli Antichi\" (\"Atik Yomin\"), emana le Sephirot nel grembo cosmico dell'Ayin in un modo che causa l'universo creato. Le tre lettere che compongono la parola \"Ayin\" (\u05d0\u05d9\u05f4\u05df\"') indicano le prime tre Sephirot puramente spirituali, che precedono emozioni o azioni. L'ordine di devoluzione pu\u00f2 essere descritto nella seguente maniera:\nLe dieci Sephirot erano precedute da una fase di occultamento chiamato \"tzimtzum\", che \"concede spazio\" alle creazionei di percepirsi come esistenze separate dal loro creatore. Le Sephirot producono riflessi in serie di triadi contrapposte tra gli stati pi\u00f9 esaltati dell'essere (o \"non-essere\", quando l'\"alterit\u00e0\" ancora non esiste) e livelli pi\u00f9 bassi e mondani di esistenza:\nPreoccupati per le critiche filosofiche sui fraintendimenti che potrebbero generarsi per teorie, non sempre chiare sulle dualit\u00e0 o molteplicit\u00e0 in Dio, Uno ed Unico, i cabalisti non stancano mai di sottolineare che le Sephirot sono legate all'\"'Ein Sof\" e senza l'\"Ein Sof\" non hanno esistenza o non vanno intesi come \"fisici\" o \"materiali\" (vedi sopra). Tuttavia, nella Cabala medievale, se le sephirot sono soltanto mezzi per manifestare Dio, allora perch\u00e9 sono a volte descritte come divine di per s\u00e9 stesse? Moses Cordovero, che ha dato la prima sistematizzazione completa della Cabala nel XVI secolo, adotta una posizione di compromesso: le Sephirot sono costituite da 10 luci investite in vasi. I vasi sono veicoli differenziati della creazione, mentre la luce \u00e8 luce indifferenziata dell'Ein Sof, nella maniera in cui l'acqua viene versata in diverse forme di vasi, o flussi di luce attraversano diversi colori di vetro. Nonostante il cambiamento d'aspetto, l'acqua e la luce emanano da una sola fonte e sono essenzialmente immutate; i vasi servono semplicemente a filtrare e velare la luce per rivelare differenti aspetti del creatore, e permettere alle creazioni di beneficiare della sua luce. Questa spiegazione venne accettata e allargata in opere cabalistiche e chassidiche successive.\nEssenza Atzmut.\nL'ebraismo chassidico del XVIII secolo interiorizz\u00f2 le emanazioni esoteriche trascendenti della Cabala nelle percezioni e corrispondenze psicologiche immanenti. Il termine usato nella filosofia chassidica per Fonte Divina \u00e8 \"Atzmut\" (\"Essenza\"). Mentre l\"'Ein Sof\" della Cabala pu\u00f2 solo essere infinito, \"Atzmut\", radicato pi\u00f9 in alto nel Divino, va oltre la dualit\u00e0 del finito/infinito. Come \"Etzem\", trascende tutti i livelli e permea tutti i livelli. Ci\u00f2 si riflette nel monismo paradossale \"acosmistico\" del panteismo chassidico, e si collega all'essenza della Torah e dell'anima. Nel pensiero chassidico, la Cabala corrisponde al Mondo di \"Atziluth\", alla sephirah di \"Chokhmah\" e al livello spirituale di \"Chayah\"; la filosofia chassidica corrisponde ai Quattro Mondi di Adam Kadmon, alla sephirah di \"Keter\" e all'essenza dell'anima di \"Yechidah\". Il Baal Shem Tov insegn\u00f2 che il solo riflesso di \"Atzmut\" \u00e8 la sincerit\u00e0 dell'anima nello svolgimento delle osservanze ebraiche e della preghiera. Di conseguenza, il chassidismo ha dato nuova rilevanza alla gente comune e alla preghiera e azione, al di sopra del tradizionale e preminente Studio della Torah, poich\u00e9 \"Atzmut\" si riflette soprattutto nei livelli pi\u00f9 bassi, essendo il proposito della Creazione di fare un \"Luogo di Dimora\" per Dio nei Reami pi\u00f9 bassi. Come reazione, Chaim Ickovits di Volozhin, il principale teorico teologico dei Mitnagdim, si oppose al panteismo chassidico e riafferm\u00f2 lo studio talmudico.\nInterpretazione.\n\"Ein Sof\" non ha forma statica e/o definibile. Al contrario, i cabalisti \"concepiscono\" Dio, il mondo e l'umanit\u00e0 in congiunta evoluzione attraverso, e quindi incarnando, una serie di fasi e aspetti distinti, con successive fasi opposte, ma allo stesso tempo che comprendono quelle precedenti: \u00e8 sia perfettamente semplice che infinitamente complesso, tutto e niente, nascosto e rivelato, realt\u00e0 e illusione, creatore dell'uomo e vicino all'uomo. Come \"Ein Sof\" si evolva viene rivelato progressivamente quale \"nulla\" (=Ein/Ayin), la totalit\u00e0 dell'essere, la volont\u00e0 infinita (\"Ratzon\"), Pensiero e Sapienza, l'\"incarnazione\" di tutti i valori e significati (le \"Sefirot\"), per l'unit\u00e0 di maschio e femmina (cfr. \"Adon Olam\" e Nomi di Dio nella Bibbia). \"Ein-Sof\" \u00e8 sia la totalit\u00e0 di questa dialettica che ciascuno dei punti lungo il percorso. \"Ein-Sof\" deve essere costantemente cercato, poich\u00e9 per sua stessa natura l'individuo \u00e8 in un costante processo di \"elevazione\" (vedi sopra, quasicch\u00e9 Dio \"conosca s\u00e9 stesso\") e \"ri-definizione\". La creazione \u00e8 in realt\u00e0 incarnata e perfezionata nella creativit\u00e0 del genere umano che, attraverso attivit\u00e0 pratiche, etiche, intellettuali e spirituali, si sforza di riscattare e perfezionare modalit\u00e0 caotiche, \"contraddittorie\" e imperfette.\nI cabalisti usano una variet\u00e0 di termini epistemologici negativi per far riferimento al \"Dio nascosto\": \"l'occultamento del segreto\", \"la luce nascosta\", \"ci\u00f2 che il pensiero non pu\u00f2 contenere\", ecc. ciascuno dei quali col significato che questo Dio \u00e8 in qualche modo al di l\u00e0 della conoscenza e della comprensione umane. Tuttavia, ci sono altri termini \u2013 per esempio, \"Radice di tutte le radici\", \"Unit\u00e0 Indifferente\", \"Grande Realt\u00e0\", \"Creatore\", \"Causa delle cause\" e \"Primo Motore\" (insieme al termine Ein Sof, \"senza fine\") \u2013 che significano che Dio \u00e8 l'origine del mondo, la realt\u00e0 del mondo, o la totalit\u00e0 di tutte le cose. Eppure, nonostante le connotazioni positive, anche quei cabalisti che hanno utilizzato tali termini dichiarano di riferirsi a un Dio che \u00e8 completamente inconoscibile e occultato. Di questo Dio, l'opera proto-cabalistica \"Sefer Yetzirah\" in precedenza aveva detto \"trattiene la bocca dal parlare e il tuo cuore dal pensare, e se il tuo cuore corre via lasciarlo tornare al suo posto\".\n\"Ein Sof\" offre una risposta razionale/spirituale alle domande \"Perch\u00e9 esistono le cose?\" e \"Qual \u00e8 il significato della vita umana?\" \u2013 \"Ein Sof\" genera un mondo affinch\u00e9 Egli, come fonte di ogni significato e valore, possa venire a conoscere Se Stesso, e affinch\u00e9 i Suoi valori, che in Lui esistono solo nell'astratto, possano diventare pienamente attualizzati nell'umanit\u00e0. \"Ein Sof\" \u00e8 al tempo stesso la pienezza dell'essere e il nulla assoluto, ma \"non \u00e8 completo\" nella sua essenza (\"Etzem\") fino a che Egli non si realizzi attraverso l'attivit\u00e0 spiritualizzatrice e redentrice del genere umano. Ein Sof si riflette nel cuore e nell'anima dell'uomo ma, cosa pi\u00f9 importante, Egli si attualizza nelle opere dell'uomo.\nEsegesi nella letteratura.\nIl Vuoto.\nLa Cabala insegna che prima di ogni manifestazione ci fu il \"vuoto\", con lo Tzimtzum. Una similitudine per questa verit\u00e0 principale la si trova ascoltando il proprio respiro: prima dell'inalazione, c'\u00e8 il \"vuoto\" nei polmoni; dopo l'espirazione, c'\u00e8 nuovamente il \"vuoto\" nei polmoni. I cabalisti citano l'esempio del Nome di Dio: \"Ehyeh Asher Ehyeh\" \u2013 il \"suono\" del \"soffio\" \u00e8 infatti correlato alla Creazione; Ein Sof e la qualit\u00e0 del Keter, la Corona e la prima Sephira furono e sono gi\u00e0 prima che il vuoto, da cui poi sorsero tutte le cose, si colmasse di luce. Esiste ancora il principio secondo cui Dio \u00e8 Creatore a cui tutte le cose ritornano: Ein Sof \u00e8 l'inizio e la fine di tutto ed \u00e8 generalmente posto alla testa dell'Albero, una sephira irrelata da cui tutte le manifestazioni fluiscono.\nQuesto quindi il \"terreno primordiale\" dell'essere, o \"esistenza\", in cui sono affondate le radici dell'Albero della Vita, radici nel/dal vuoto; poich\u00e9 tutto ci\u00f2 che \u00e8 deve passare attraverso il ciclo delle dieci Sephirot, Ein Sof \u00e8 ci\u00f2 che viene prima di tutto, ed \u00e8 generalmente \"posto\" elevato ma \u00e8 anche presente nel Mondo ed anche per l'uomo.\nLa Via Mistica.\nI cabalisti introdussero una distinzione tra gli aspetti occulti di Dio e quelli rivelati. L'aspetto occulto, infinito di Dio \u00e8 chiamato Ein Sof (\"Senza Fine\"). Questo nome \u00e8 venuto ad essere inteso come il nome proprio dell'aspetto nascosto di Dio: Infinito. Indica soltanto che Dio esiste, senza implicare nulla del Suo \"carattere\".\nSecondo alcuni cabalisti moderni, Dio dovrebbe essere indicato come \"Esso\" (neutro) piuttosto che Egli (maschile), sebbene nella lingua ebraica non ci sia un genere neutro. A causa della grande sublimit\u00e0 e trascendenza di Dio, assolutamente nessun nome Gli pu\u00f2 essere applicato per concepirne l'Essenza divina. Il termine Ein Sof denota che Dio \u00e8 diverso da qualsiasi cosa che si possa conoscere. Secondo i mistici ebrei, l'espressione ermeneutica \"Ein Sof\" non \u00e8 nome di Dio a cui riferirsi in momenti di preghiera: \"Ein Sof\" \u00e8 assolutamente impersonale e oltre ogni caratterizzazione. Tutto ci\u00f2 che si pu\u00f2 dire di Dio \u00e8 che Egli \u00e8 al di sopra di tutto ed \u00e8 chiamato \"Ein Sof\".\nMisticismo ebraico.\nLo \"Zohar\" distingue espressamente tra due mondi, che entrambi rappresentano Dio. In primo luogo un mondo primario, il pi\u00f9 profondamente nascosto di tutti, che rimane insensibile e incomprensibile a tutti eccetto Dio, il mondo di \"Ein Sof\"; in secondo luogo un altro, che si unisce al primo, che permette di conoscere Dio, e di cui la Bibbia dice: \"Aprite le porte, che io possa entrare\", il mondo degli attributi. I due in realt\u00e0 ne formano uno, nello stesso modo - per usare la similitudine dello \"Zohar\" - del carbone e della fiamma, vale a dire: il carbone esiste anche senza fiamma, ma il suo potere latente si manifesta solo nella sua luce. Gli attributi mistici di Dio sono tali mondi di luce in cui la natura \"oscura\" di \"Ein Sof\" si manifesta.\nPer il cabalista, il fatto fondamentale della creazione avviene in Dio. La creazione del mondo, vale a dire, la creazione di qualcosa dal nulla, \u00e8 di per s\u00e9 solo l'aspetto esterno di qualcosa che avviene in Dio Stesso. Questa \u00e8 anche una crisi dellEin Sof\" occulto, che passa dal riposo alla creazione, ed \u00e8 questa crisi, la creazione e l'Auto-Rivelazione insieme, che costituisce il grande mistero della teosofia e il punto cruciale per la comprensione dello scopo della speculazione teosofica. Tale crisi pu\u00f2 essere descritta come l'irruzione della volont\u00e0 primordiale, ma il cabalismo teosofico utilizza spesso la metafora pi\u00f9 audace del \"Nulla\". L'inizio primario o attuazione in cui viene esternalizzato il Dio introspettivo e la luce che brilla internamente \u00e8 resa visibile, questa rivoluzione di prospettiva trasforma Ein Sof, la pienezza inesprimibile, in nulla.\nSolo Uno.\n\"Ein Sof\" include tutto ci\u00f2 che sempre \u00e8 stato, \u00e8 e sar\u00e0. Tutto ci\u00f2 si unisce in uno stato che ancora non distingue il \"potenziale\" dal \"reale\", il realizzabile dal concreto. Rappresenta una pienezza di energia al di l\u00e0 di ogni descrizione. Da questa energia viene fuori tutto ci\u00f2 che \u00e8, un'\"esplosione\" trasmutante che in ogni istante svolge il viaggio completo dall'Essere agli esseri, dal mistero infinito di Y-H-W-H alle infinite realt\u00e0 dell'esistenza.\nPerch\u00e9 avviene l'\"esplosione\"? Perch\u00e9 sono emerse o emergono le \"esistenze\" dal \"nulla\"? Per rispondere a tale domanda sarebbe come dire di pi\u00f9 su \"Ein Sof\" di quanto non si possa. \"Volont\u00e0\" e \"desiderio\" sono concetti troppo umani per poterli proiettare sul \"volto\" di un mistero \"senza volto\", recondito. Forse 'anticipazione' \u00e8 un termine leggermente pi\u00f9 neutro. La prima agitazione all'interno di Colui che conduce verso l'esistenza dei molti \u00e8 il senso del tempo, un'estrazione del futuro dall'interiore dell'eternit\u00e0 dell'Essere... nel momento del potenziale esamina-\"nte\" se stesso e realizza la sua propria potenza, emerge il pensiero di un futuro in cui tale potenziale possa essere attuato. Nasce cos\u00ec un senso lineare del tempo, un \"prima-e-dopo\" sequenziale che si esterna dall'eterno cerchio chiuso dall'/dell\"'Ein Sof\".\nCabala ed Ein Sof.\nTutti i sistemi cabalistici hanno la loro origine in una distinzione fondamentale sul problema del Divino. In astratto, \u00e8 possibile il principio di Dio come Dio Stesso riferendosi solo alla Sua natura (la \"Shekhinah\") oppure come Dio nella Sua relazione con la creazione (cfr. Cinque Mondi e \"Sefirot\"). Tuttavia, tutti i cabalisti concordano sul fatto che nessuna conoscenza religiosa di Dio, anche del tipo pi\u00f9 elevato, pu\u00f2 essere acquisita se non attraverso la contemplazione del rapporto di Dio con la Sua creazione: Dio in Se Stesso, l'Essenza assoluta, si trova al di l\u00e0 di ogni comprensione speculativa o addirittura estaica: l'immensa ed elevatissima Sua Grandezza non risulta confrontabile con niente. Per esprimere questo aspetto inconoscibile del Divino, i primi cabalisti della Provenza e della Spagna coniarono il termine \"Ein Sof\". Questa espressione non pu\u00f2 essere ricondotta ad una traduzione di un termine filosofico latino o arabo. Piuttosto si tratta di una ipostatizzazione che, in contesti che trattano dell'infinit\u00e0 di Dio o del Suo pensiero che 'si estende senza fine' (\"le-ein sof\" o \"ad le-Ein Sof\"), usa il rapporto avverbiale come se fosse un sostantivo e lo utilizza come un termine tecnico. Ein Sof appare per la prima volta negli scritti di Isacco il Cieco e dei suoi discepoli, in particolare nelle opere di Azriel di Gerona e pi\u00f9 tardi nello \"Zohar\", il \"Ma'arechet ha-Elohut\", e gli scritti di quel periodo.\nSebbene i cabalisti fossero gi\u00e0 a conoscenza dell'origine del termine, non lo usarono con l'articolo determinativo, ma lo trattarono come un nome proprio; fu solo dal 1300 in poi che si cominci\u00f2 a parlare anche di \"ha-Ein-Sof\" [l\"'Ein Sof\"], e in genere lo si identific\u00f2 con altri epiteti comuni al Divino. Questo utilizzo successivo, che si diffuse in tutta la letteratura, indica un concetto distinto personale e teistico in contrasto con i tentennamenti tra un'idea di questo tipo e un concetto neutro impersonale di Ein Sof, riscontrato in alcune delle fonti precedenti. In un primo momento non era chiaro se il termine \"Ein Sof\" si riferisse a \u00abColui che non ha fine\u00bb o a \u00abCi\u00f2 che non ha fine\u00bb. Quest'ultimo aspetto neutrale viene sottolineato affermando che \"Ein Sof\" non deve essere soggetto a nessuno degli attributi o epiteti personali di Dio che si trovano nelle Sacre Scritture, n\u00e9 si devono aggiungere quelle eulogie come \"Baruch Hu\" o \"Yitbarach\" [rispettivamente \"benedetto Egli sia\" e \"che Egli sia benedetto\"] (che si riportano solo nella letteratura successiva). In realt\u00e0 per\u00f2, fin dall'inizio ci furono diverse attitudini rispetto alla natura di \"Ein Sof\". Azriel di Gerona, ad esempio, propendeva verso una interpretazione impersonale del termine, mentre Asher ben David lo impiegava in modo decisamente personale e teistico.\n\"Ein Sof\" \u00e8 la perfezione assoluta, in cui non ci sono distinzioni n\u00e9 differenziazioni, e secondo alcuni addirittura non c'\u00e8 volizione. Non si rivela in un modo che renda possibile la conoscenza della Sua natura, e non \u00e8 accessibile neanche al pensiero pi\u00f9 interiore (\"hirhur ha-lev\") del contemplativo. Solo attraverso la finitezza di ogni cosa esistente, attraverso l'effettiva esistenza della creazione stessa, \u00e8 possibile dedurre l'esistenza di \"Ein Sof\", come prima causa infinita. L'autore di \"Ma'arechet ha-Elohut\" propone la tesi estrema (non senza suscitare l'opposizione dei cabalisti pi\u00f9 prudenti) che tutta la rivelazione biblica, e anche la Legge orale, non contenevano alcun riferimento a \"Ein Sof\", e che solo i mistici avevano ricevuto un qualche accenno ad esso. Per cui l'autore del succitato trattato, seguito da diversi altri scrittori, arriv\u00f2 alla conclusione audace che solo il Dio rivelato possa in realt\u00e0 essere chiamato \"Dio\", e non il 'deus absconditus' occultato, che non pu\u00f2 essere oggetto di pensiero religioso. Quando le idee di questo tipo ricominciarono nel successivo periodo della Cabala sabbatianea e quasi-sabbatianea, tra il 1670 e il 1740, furono considerate eretiche.\nAltri termini o immagini significanti il dominio del Dio nascosto che si trova al di l\u00e0 di qualsiasi impulso verso la creazione, si riscontrano negli scritti dei cabalisti di Gerona e nella letteratura della scuola speculativa. Esempi di questi termini sono \"mah she-ein ha-machshavah masseget\" (\"ci\u00f2 che il pensiero non pu\u00f2 raggiungere (cfr Chomer Hayiul\u00ec anche in merito al \"Fons Vitae\" dell'Avicebron) - a volte usato anche per descrivere la prima emanazione: cfr Nequdim), \"ha-or ha-mit'allem\" (\"la luce nascosta\"), \"sefer ha-ta'alumah\" (\"l'occultamento della segretezza\"), \"yitron\" (\"superfluit\u00e0\" - a quanto pare come traduzione del termine neoplatonico \"hyperousia\"), \"ha-achdut ha-shavah\" (\"unit\u00e0 indistinguibile\", nel senso di una unit\u00e0 in cui tutti gli opposti sono uguali e in cui non vi \u00e8 alcuna differenziazione), o anche semplicemente \"ha-mahut\" (\"l'essenza\"). Il fattore comune a tutti questi termini \u00e8 che \"Ein Sof\" ed i suoi sinonimi sono al di sopra o al di l\u00e0 del pensiero. Un'incertezza tra l'approccio personale e quello neutrale al concetto di Ein Sof si pu\u00f2 constatare anche nella parte principale dello \"Zohar\", mentre nel successivo strato\u00a0\u2013 quello del \"Ra'aya Meheimna\" e del \"Tikkunim\" \u2013 un concetto personale \u00e8 fondamentale. \"Ein Sof\" \u00e8 spesso (non sempre) identificato con la \"causa di tutte le cause\" aristotelica e, attraverso l'uso cabalistico del linguaggio neoplatonico, con la \"radice di tutte le radici\". Mentre tutte le definizioni di cui sopra hanno un elemento negativo comune, di tanto in tanto nello \"Zohar\" vi \u00e8 una rimarchevole designazione positiva che d\u00e0 il nome Ein-Sof alle nove luci di pensiero che irradiano dal Pensiero Divino, portando cos\u00ec Ein Sof fuori dal suo occultamento e calandolo ad un livello pi\u00f9 umile (nella tradizione sinaitica della \"Torah\" dei \"Midrashim\" Dio viene definito \"Umile\": cfr. Avraham da cui Dio \"viene accolto\" dopo il Brit milah) di emanazione (il contrasto tra i due concetti emerge tramite il confronto tra i vari passaggi, ad esempio: e.21a e 2.239a con 2:226a).\nNello sviluppo successivo della Cabala lurianica per\u00f2, in distinta opposizione all'opinione dei primi cabalisti, furono apportate diverse differenziazioni anche all'interno di \"Ein Sof\". Pertanto nella Cabala \"Ein Sof\" \u00e8 la realt\u00e0 assoluta e non ci sono dubbi sulla sua natura spirituale e trascendente. Questo accade anche se la mancanza di chiarezza in alcune delle espressioni usate dai cabalisti parlando del rapporto del Dio rivelato con la Sua creazione d\u00e0 l'impressione che proprio la \"sostanza\" di Dio Stesso sia immanente anche \"all'interno\" della creazione. In tutti i sistemi cabalistici, il simbolismo della luce \u00e8 usato molto comunemente per Ein-Sof, sebbene si sottolinei che tale uso sia solo iperbolico e nella Cabala successiva venga fatta a volte una netta distinzione tra \"Ein Sof\" e \"la luce di \"Ein Sof\"\".\nNella Cabala popolare che trova la sua espressione negli scritti etici e nella letteratura chassidica, \"Ein Sof\" \u00e8 solo un sinonimo per il Dio tradizionale della religione, un uso linguistico lontano da quello della Cabala classica, dove c'\u00e8 conferma della netta distinzione tra Ein Sof e il Creatore Divino rivelato. Questo pu\u00f2 essere visto non solo nelle formulazioni dei primi cabalisti (ad esempio, Isacco di Acri nel suo commento a \"Sefer Yetzirah\"), ma anche in quelle successive. Baruch Kosover (1770 ca.) scrive: \"Ein Sof non \u00e8 il Suo nome proprio, ma una parola che significa il suo occultamento completo, la nostra lingua sacra ha ora parola come queste due per significare il suo occultamento. E non \u00e8 giusto dire 'Ein Sof, che sia benedetto' o 'Possa Egli esser benedetto' perch\u00e9 Egli non pu\u00f2 essere benedetto dalle nostre labbra.\" (\"Ammud ha-Avodah\").\nL'intero problema della creazione, anche nei suoi aspetti pi\u00f9 reconditi, \u00e8 legato alla rivelazione del Dio nascosto e il Suo movimento verso l'esterno - sebbene \"non ci sia nulla fuori di Lui\" (Azriel), perch\u00e9 in ultima istanza \"tutto viene dall'Uno, e tutto ritorna all'Uno\", secondo la formula neoplatonica adottata dai primi cabalisti. Nell'insegnamento cabalistico la transizione di Ein Sof verso la \"manifestazione\", o verso quello che potrebbe essere chiamato \"Dio Creatore\", \u00e8 collegata con la questione della prima emanazione e della sua definizione. Sebbene ci siano stati pareri molto discordanti sulla natura del primo gradino dall'occultamento alla manifestazione, tutti hanno sottolineato che nessun resoconto di questo processo potrebbe essere una descrizione oggettiva di un processo avvenuto in Ein Sof; non \u00e8 pi\u00f9 di quanto si possa ipotizzare dal punto di vista di esseri creati e che si esprimono mediante le loro idee, che in realt\u00e0 non possono essere affatto applicate a Dio. Pertanto, descrizioni di questi processi hanno solo un valore simbolico o, al massimo, un valore approssimativo. Tuttavia accanto a questa tesi, vi \u00e8 la speculazione dettagliata che sostiene spesso la realt\u00e0 oggettiva del processo che descrive. Questo \u00e8 uno dei paradossi insiti nella Cabala, come in altri tentativi di spiegare il mondo in modo mistico.\nLa decisione di uscire dall'occultamento alla manifestazione e alla creazione, non \u00e8 in alcun modo un processo che \u00e8 una conseguenza necessaria della \"natura\" di Ein Sof: si tratta di una libera scelta, che rimane un mistero costante e impenetrabile (cfr. Cordovero, all'inizio della \"Elimah\"). Pertanto, a parere della maggior parte dei cabalisti, la questione della motivazione ultima della creazione non \u00e8 legittimamente comprensibile se non dalla prospettiva di Dio nella Sua Gloria, e l'affermazione riscontrata in molti libri che Dio ha voluto rivelare la misura della sua bont\u00e0... \u00e8 l\u00ec semplicemente come un espediente che non viene mai \"\"sistematicamente\" sviluppato\". Questi primi passi verso l'esterno, a seguito dei quali la Divinit\u00e0 diventa accessibile alle investigazioni contemplative del cabalista, si svolgono all'interno di Dio Stesso e non \"esulano dalla categoria del Divino\" (cfr. Cordovero, \"ibid.\").\nQui la Cabala esce da tutte le presentazioni razionalistiche della creazione e assume il carattere di una dottrina teosofica, cio\u00e8 che riguarda la vita interiore e i processi di Dio stesso. Una distinzione nelle fasi di tali processi nella unit\u00e0 della Divinit\u00e0 pu\u00f2 essere effettuata solo per astrazione umana, ma in realt\u00e0 essi sono legati insieme e uniti in un modo al di l\u00e0 di ogni comprensione umana. Le differenze basilari dei vari sistemi cabalistici sono gi\u00e0 evidenti nella prima fase, e dal momento che tali idee sono state presentate in modo oscuro e figurativo nella letteratura classica, come il \"Bahir\" e lo \"Zohar\", esponenti di opinioni largamente differenti si sono tutti rivolti a tali opere per avere conferme e autorit\u00e0.\nEin Sof negli insegnamenti di Isacco il Cieco.\nIl percorso del mistico, descritto da Isacco il Cieco all'inizio del suo commentario alla \"Yetzirah\", \u00e8 quello di scoprire sistematicamente il divino, per mezzo di contemplazione meditativa e nelle profondit\u00e0 pi\u00f9 intime di tale contemplazione. Isacco postula tre fasi nel mistero della divinit\u00e0 e il suo dispiegarsi nella creazione e rivelazione: vengono chiamati nelle sue opere l\u2018Infinito (\"en-sof\"), il Pensiero e il Discorso. Ma ci\u00f2 che \u00e8 del tutto nuovo \u00e8 l'accento posto sul dominio di Dio (cfr Provvidenza) che \u00e8 innanzitutto contemplazione meditativa (espressione riflessiva interiore), proprio sul Pensiero divino stesso, un dominio chiamato da Isacco \"la causa del Pensiero\" e designato da un nuovo termine: \"en-sof\".\nLa genesi di questo concetto \u00e8 di grande interesse per la storia della Cabala. Ma ci\u00f2 non dice nulla circa l'origine del concetto. Infatti, l'espressione \u00e8 strana, in virt\u00f9 della sua stessa formazione grammaticale. Certamente non \u00e8 la rappresentazione di un prestabilito linguaggio filosofico. La forma \"Ein-Sof\" \u00e8 del tutto insolita, e lo storico Heinrich Graetz aveva buoni motivi per reputarlo prova dell'origine tardiva del termine. Tuttavia, avrebbe dovuto aggiungere che anche nella letteratura ebraica del Medioevo rappresenta un fenomeno del tutto isolato.\nCome si deve allora capire l'origine del termine \"Ein Sof\"? Non \u00e8 stato determinato da una traduzione deliberata, ma da un'interpretazione mistica dei testi che contengono il termine composito \"ein-sof\" in un senso avverbiale perfettamente corretto, e non come un concetto specifico; la dottrina di Saadya Gaon, in particolare, abbonda di affermazioni sull'infinit\u00e0 di Dio \u2014 infatti, viene asserito all'inizio del suo ben noto \"Supplica\" (Siddur R. Saadia [1941], 37) ed \u00e8 l'antica parafrasi ebraica, nota tra i cabbalisti provenzali e tra gli chassidim tedeschi, dove viene ricordata incessantemente. Tobiah ben Eliezer, che scrive intorno al 1097, ha inoltre sottolineato proprio questa qualit\u00e0 di Dio, nel contesto di un riferimento agli scritti mistici \"Hekhalot\": per lui Dio \u00e8 \"il primo fino all'insondabile, l'inizio primordiale fino all'infinito (\"\u2018ad \u2018en-takhlith\"), tra l'ultimo all'infinito (\"\u2018ad \u2018en-sof\"). La costruzione avverbiale \u00e8 perfettamente corretta: \"Fino all'infinito\" risulta da una combinazione di \"fino a l\u00ec, dove non c'\u00e8 fine\".\nEspressioni di questo tipo, dove \"ein-sof\" ha la funzione di un complemento avverbiale, si trovano con particolare frequenza negli scritti di Eleazar di Worms. Troviamo lo stesso uso nel \"Bahir\". Quindi Eleazar scrive, ad esempio: \"Quando si pensa a ci\u00f2 che \u00e8 al di sopra, non si deve impostare alcun limite a questo pensiero, ma [si dovrebbe pensare di Dio] in tal modo: in alto, pi\u00f9 in alto fino al Senza Limiti [\"\u2018ad \u2018en -qesh\"]; nel profondo, chi lo pu\u00f2 trovare e ugualmente al di sopra della distesa di tutti i cieli ... e fuori dai cieli fino all'infinito [\"le\u2018en-sof\"]\" o anche: \"Nel Trono di Gloria sono incisi nomi santi, che non vengono trasmessi a nessun mortale, e che cantano inni all'infinito [\"meshorerim shiroth le\u2018en-sof\"].\" Qui il passaggio da innumerevoli inni cantati da nomi santi e da angeli, ad una ipostasi che, come un lettore mistico potrebbe forse concepire, \"canta inni a Ein Sof\" sembra abbastanza facile.\nIl termine \"Ein-Sof\" nacque quando uno dei cabalisti provenzali lesse questa combinazione di parole che rappresenta in realt\u00e0 una frase come sostantivo, forse influenzata dal succitato tipo di compositi avverbiali e forse anche da alcune espressioni del \"Bahir\". La frase ora si riferiva ad un'elevazione o orientamento del pensiero verso un grado supremo d'essere per il quale la denominazione \u00e8 Ein Sof. Si tratta, dopo tutto, di uno dei principi di esegesi mistica che interpreta tutte le parole, se possibile, come sostantivi. Questa enfasi sul carattere sostantivo, sul nome, pu\u00f2 essere presa come indicazione di un atteggiamento pi\u00f9 \"primitivo\" nella concezione del linguaggio ritenuta dai misitici. Secondo la loro opinione, la lingua si basa in ultima analisi su una serie di nomi che non sono altro che i nomi della divinit\u00e0 stessa. In altre parole, la lingua stessa \u00e8 un tessuto di nomi mistici.\nNon siamo in grado di determinare con certezza la combinazione di parole o specificare i contesti da cui \"en-sof\" \u00e8 stata elevata al rango di concetto, a termine tecnico per designare l'essenza assoluta di Dio Stesso... Si potrebbe pensare che la nozione si sia formata sotto l'influsso della teologia saadyanica, con i cabalisti che hanno conferito un significato specifico alla nuova parola. Essa non si presenta tanto come attributo negativo della divinit\u00e0, nel quadro di una conoscenza intellettuale di Dio, ma piuttosto come un simbolo dell'impossibilit\u00e0 assoluta di tali conoscenza. Questo motivo pu\u00f2 essere rilevato molto chiaramente al momento della prima comparsa di Ein Sof negli scritti dei cabalisti. La trasformazione di concetti razionali in simboli mistici nel passaggio dalla filosofia alla Cabala, \u00e8 un fenomeno normale. D'altra parte, non si deve trascurare il fatto che, nonostante i fili che collegano i Chassidei Ashkenaz ai cabalisti provenzali, nessuna influenza importante su Isacco il Cieco pu\u00f2 essere attribuita a idee saadyaniche, anche se hanno giocato un qualche ruolo nei circoli provenzali vicino a lui. Isacco \u00e8 un mistico contemplativo che congiunge gnosticismo e neoplatonismo. Si deve quindi evitare di fare dichiarazioni definitive sul fatto che il concetto di Ein Sof sia stato derivato da certe frasi del \"Bahir\" o da frasi saadyaniche: si \u00e8 in grado di delineare con certezza solo il processo attraverso il quale questo nuovo concetto \u00e8 entrato in esistenza.\nQuesto processo ha lasciato il segno su uno stato di cose che merita un'attenzione particolare: in molti scritti cabalistici, fino allo \"Zohar\" incluso, si incontrano ancora spesso frasi che contengono il termine composto \"Ein Sof\" in usi avverbiali del tipo succitato. Spesso \u00e8 difficile decidere se una data frase parla di \"Ein Sof\" nel senso nuovo del termine, o se ci si riferisce alla ascensione di un \"middah\" [aspetto] divino \"fino all'infinito\" e simili concetti. \u00c8 particolarmente interessante notare a questo proposito che lo stesso Isacco il Cieco, e la maggior parte dei suoi discepoli, non erano affatto inclini a parlare di una realt\u00e0 suprema e nascosta il cui nome fosse semplicemente Ein Sof. Lo fanno solo raramente e in particolari circostanze, dove le determinazioni avverbiali sono completamente tralasciate e, come in Azriel, \"Ein Sof\" si presenta come un vero nome proprio (senza articolo) dell'essenza suprema. Tuttavia la maggior parte delle allusioni a Ein Sof sono espresse in un linguaggio velato e oscuro. Sembra evidente che questo silenzio e questa oscurit\u00e0 di espressione sono intenzionali. Il \"catechismo\" di Azriel non \u00e8 in alcun modo caratteristico della fraseologia corrente tra i pi\u00f9 antichi cabalisti. Pur tuttavia, con lui cos\u00ec come con altri, l'assenza dell'articolo con la parola \"Ein Sof\" indica l'origine del concetto. Nel caso di coniatura filosofica, niente ha impedito una costruzione che unisca il sostantivo nuovo con l'articolo determinativo. In realt\u00e0, tale uso \u00e8 attestato solo in un periodo molto successivo, quando il senso del significato originale (\"senza fine, infinito\") era gi\u00e0 diventato vicino all'appercezione, e nessuno era pi\u00f9 consapevole delle sue origini. Isacco stesso utilizza la \"causa infinita\", l'\"infinito essere\" [\"Hawwayah be\u2018en-sof\"] ed espressioni simili, in particolare nel suo commento dello \"Yetzirah\". Ma alcuni passaggi inequivocabilmente tradiscono la nuova terminologia ipostatizzante.\nQuesta concezione di \"Ein Sof\" come termine fisso, trova sostegno nella sua spiegazione della nozione di \"omeq\" - \"profondit\u00e0\" - in \"Yetzirah\" 1:5, che descrive le dieci profondit\u00e0 dei numeri primordiali, \"la cui misura \u00e8 dieci, ma che non hanno fine.\" Il commentario di Isacco non solo dice che \"profondit\u00e0 \u00e8 l\u2018\"intelligere Haskel\" fino all'\"Ein Sof\"\" (che potrebbe anche significare semplicemente: \"fino all'infinito\"), ma vi si legge anche della \"profondit\u00e0 dall\"'Ein Sof\"\", cio\u00e8, la profondit\u00e0 di ogni Sephirah che viene da \"Ein Sof\". Isacco non menziona mai una funzione di Ein Sof, visto come causa del \"machshabah\" creativo, n\u00e9 mai postula il suo carattere personale: questo permetterebbe di dire che \u00e8 semplicemente il Dio Creatore del quale tutti gli altri gradi non sono altro che \"middoth\" o qualit\u00e0. Evidentemente qui si intende non \"l'Uno Infinito\" bens\u00ec \"l'Infinito\"...\nEin Sof nella Cabala di Azriel.\nSe ci fu in un primo momento una grande incertezza circa l'uso del termine \"Ein Sof\", nessuna ambiguit\u00e0 esiste pi\u00f9 nel vocabolario mistico della scuola di Gerona (XIII secolo). \"Ein Sof\" diventa un termine tecnico, anzi artificiale, distaccato da tutte le associazioni avverbiali e serve come sostantivo che designa Dio in tutta la sua inconcepibilit\u00e0. La determinazione di Dio come Infinito serv\u00ec ai pensatori dell'antichit\u00e0 e ai neoplatonici proprio come simbolo della sua inconcepibilit\u00e0, e non come un attributo che pu\u00f2 essere colto dalla ragione (come ad esempio divent\u00f2 per gli scolastici). Tra i cabbalisti, Dio \u00e8 considerato sia come Infinitudine che come l'Uno Infinito. L'inconcepibilit\u00e0 del Dio nascosto e l'impossibilit\u00e0 di determinarlo, che occasionalmente sembrano indicare uno strato neutro della natura divina, sono comunque quelle della persona infinita nel suo complesso, che ha visto la reinterpretazione teistica dell'\"Uno\" neoplatonico. Azriel stesso lo presenta come tale, all'inizio delle sue domande e risposte sulle \"Sefirot\", perch\u00e9 identifica \"Ein Sof\" - parola che utilizza spesso e senza esitazioni - con il leader del mondo e il maestro della creazione.\nAzriel parla di \"Ein Sof\" come del Dio che i filosofi avevano in mente, e le cui \"Sefirot\" non sono che aspetti della Sua rivelazione e della Sua attivit\u00e0, \"le categorie dell'ordine di tutta la realt\u00e0\". Proprio l'elemento pi\u00f9 nascosto in Dio, ci\u00f2 che i mistici avevano in mente quando parlavano di \"Ein Sof\", Azriel lo trasforma nel pi\u00f9 pubblico. In tal modo gi\u00e0 prepara la personalizzazione del termine \"Ein Sof\", che dalla designazione di concetto astratto comincia ad apparire qui come nome proprio. Considerando che, in generale, e anche negli scritti di Azriel, \"Ein Sof\" ha ancora molto del \"deus absconditus\", che raggiunge l'esistenza incomprensibile solo nel concetto teosofico di Dio e nella dottrina delle Sephirot, il Commentario sulle Dieci Sephirot gi\u00e0 presenta l\"'Ein Sof\" come il sovrano del mondo, che certamente suggerisce l'immagine del governo del mondo che \u00e8 molto diverso da quello della teosofia dell'Infinito e delle sue \"Sefirot\". Per Azriel la pi\u00f9 alta \"Sefirah\" \u00e8 evidentemente l'insondabile e inconoscibile e soprattutto la volont\u00e0 divina, che in questo cerchio \u00e8 elevata al di sopra dell'idea primordiale. In astratto quest'ultima potrebbe essere distinta da \"Ein Sof\", ma nel concreto costituisce una reale unit\u00e0 con esso. Il Dio occultato agisce per mezzo di questa volont\u00e0, ci si riveste, per cos\u00ec dire, ed \u00e8 un tutt'uno con essa. Per esprimere ci\u00f2, i cabalisti di Gerona parlano facilmente di \"volont\u00e0 fino all'Infinito\", l'\"altezza fino all'Infinito\", l'\"inconoscibile fino all'Infinito\", con cui evidentemente intendono l'unit\u00e0 in cui la suprema Sephirah, rappresentata in ogni caso dal simbolo corrispondente, si estende fino all'Ein Sof e forma con esso una unit\u00e0 d'azione.\nAzriel cita spesso : \"Credi tu di scrutare la profondit\u00e0 di Dio?\" per riferirsi a questa \"profondit\u00e0\" primordiale (ebraico: \"cheqer\") di Dio, che pu\u00f2 significare sia lo scrutabile sia ci\u00f2 che lo \u00e8 proprio nella volont\u00e0 che \u00e8 inscrutabile e al di l\u00e0 della portata di ogni pensiero. Da questa profondit\u00e0 primordiale fluiscono tutti i sentieri della saggezza, ed \u00e8 questa profondit\u00e0 primordiale che nel \"Capitolo sul Kawwanah\" di Azriel viene letteralmente chiamata \"la perfezione della profondit\u00e0 che \u00e8 una con Ein Sof\", frase che pu\u00f2 anche essere tradotta letteralmente \"che si unisce a Ein Sof\" cio\u00e8, che si estende fino alla sua infinit\u00e0. Cos\u00ec la terminologia \"cheqer\", la profondit\u00e0 primordiale, a cui tutta la contemplazione del divino si rivolge, cambia contemporaneamente in quella della \"improfondit\u00e0\"' (in ebraico: \"en-cheqer\") \u2013 questa profondit\u00e0 primordiale dimostrando di essere proprio l'imperscrutablie, e quindi una perfetta analogia, anche nella sua forma linguistica, dell'Infinito: .\nLa volont\u00e0 come profondit\u00e0 primordiale diventa cos\u00ec la sorgente di tutto l'essere, e la divinit\u00e0, nella misura in cui pu\u00f2 essere immaginata dal punto di vista della creatura, \u00e8 concepita interamente come volont\u00e0 creativa. Il fatto che questa volont\u00e0 creativa sia quindi compresa da Azriel, nel contesto delle idee analizzate \"supra\", come il , non \u00e8 affatto un caso isolato nella storia della terminologia mistica. Jacob B\u00f6hme (1575\u20131624) \u2013 il cui \"Ungrund\" (tedesco: \"insussistenza\") ricorda le formulazioni di Azriel\u00a0\u2013 considera la volont\u00e0 che emerge da questo eterno \"Ungrund\" come il . Non c'\u00e8 quindi da stupirsi che in questi scritti la volont\u00e0 non appaia mai come qualcosa di emanato, ma piuttosto come colei che emana.\nUno stato in cui Ein Sof possa essere senza la Volont\u00e0 che l'accompagna \u00e8 quindi inconcepibile. Questo solleva di nuovo il problema della necessit\u00e0 di emanazione in contrasto con la libert\u00e0 di Ein Sof nell'atto primordiale della creazione.Si pu\u00f2 dire di Ein Sof come anche della Volont\u00e0 che nulla esiste al di fuori di esso.\n\"Tutti gli esseri provengono dall'etere primordiale incomprensibile, e la loro esistenza [\"yeshuth\"] viene dal puro . Tuttavia questo etere primordiale non \u00e8 divisibile in nessuna direzione, ed \u00e8 Uno in una semplicit\u00e0 che non ammette alcuna composizione. Tutti gli atti della volont\u00e0 furono nella sua unit\u00e0, ed \u00e8 la volont\u00e0 che ha preceduto tutto ... E questo \u00e8 il significato di : \"Egli \u00e8 Uno ... Ci\u00f2 che Egli vuole, lo fa\" \u2014 Egli \u00e8 l'unit\u00e0 della volont\u00e0, al di fuori di cui nulla esiste.\" (Perush Aggadot, 107).\nNon vi \u00e8 alcuna differenziazione n\u00e9 in Ein Sof n\u00e9 nella Volont\u00e0: entrambi sono indicati come la radice indistinta degli opposti. Per questa indistinzione Azriel ed il suo circolo cabalistico \"\u2019Iyyun\" utilizzano l'ebraico \"hashwa'ah\" \u2014 inseparato e indifferente, l\u00ec chiamato \"shaweh\", letteralmente: \"uguale\" \u2014 una parola che in questo senso non viene mai utilizzata altrove nella letteratura ebraica. Ein Sof e la Volont\u00e0 sono \"indifferenti per quanto riguarda gli opposti\". Non si coniugano con gli opposti, ma non sono mai ammesse distinzioni, dal momento che gli opposti in questi principi supremi sono \"uguali\", cio\u00e8 indistinti, coincidono in loro. \u00c8 in questo senso che si parla spesso dell'\"unit\u00e0 indistinta\" o della \"indifferenza di unit\u00e0\" nella quale gli apparenti opposti coincidono: gli opposti sono aboliti nell'infinito.\nEin Sof \u00e8 l'assoluta indistinzione nella perfetta unit\u00e0, dove non vi \u00e8 alcun cambiamento. E poich\u00e9 \u00e8 senza limiti, non esiste nulla fuori di esso, dal momento che \u00e8 al di sopra di tutto, \u00e8 il principio in cui tutto l'occulto e tutto il visibile si incontrano, e dal momento che \u00e8 occulto, \u00e8 la [comune] radice di fede e di incredulit\u00e0, ed i saggi che indagano sono d'accordo con chi dice che la comprensione umana di Ein Sof pu\u00f2 avvenire solo attraverso la via della negazione [\"Sha'ar ha-Sho'el\"]."}
{"id": "3954546", "revid": "1305772", "url": "https://it.wikipedia.org/wiki?curid=3954546", "title": "Discografia di Utada Hikaru", "text": "Questa \u00e8 la discografia della cantante giapponese Utada Hikaru, che al 2012 ha venduto oltre 52 milioni di dischi in tutto il mondo, dei quali 38 nel solo Giappone."}
{"id": "3954554", "revid": "767487", "url": "https://it.wikipedia.org/wiki?curid=3954554", "title": "Messaline", "text": "Messaline \u00e8 un cortometraggio muto del 1910 diretto da Henri Andr\u00e9ani.\nProduzione.\nIl film fu prodotto dalla Path\u00e9 Fr\u00e8res.\nDistribuzione.\nVenne distribuito dalla Path\u00e9 Fr\u00e8res."}
{"id": "3954571", "revid": "767487", "url": "https://it.wikipedia.org/wiki?curid=3954571", "title": "Bettina K\u00f6ster", "text": "Vive nel Sud Italia.\nBiografia.\nIn gruppo.\nNel 1978 studentessa presso l'Accademia delle Arti di Berlino, inizia a suonare il sassofono per la band underground di Berlino DIN A Testbild. Nel maggio 1979 avvia, insieme a Karin Luner, Beate Bartel, Eva Gossling e Gudrun Gut, il progetto Mania D. una band di sole donne. Nell'autunno del 1979 Mania D si esibisce a New York presso l'Arleen Schloss A's e il Club Tier 3.\nAll'inizio degli anni ottanta con Gudrun Gut d\u00e0 avvio alla Indie band Malaria! Malaria! e ottengono successo con il loro brano \"Kaltes klares Wasser\", si esibiscono presso il New York Studio 54 e il Mudd Club. Malaria! vanno in tourn\u00e9e con i Siouxsie e i Banshees e i The Birthday Party.\nNel numero di Playboy del gennaio 1985 \u201cThe Girls of Rock 'n' Roll\u201c posa da modella insieme con Grace Jones, Tina Turner, Pat Benatar e Diana Ross.\nSolista 1984\u20132009.\nVivendo a New York dal 1983 al 2001 lavora come scrittrice e produttrice cinematografica insieme alla regista Isabel Hegener. Nel 1997 scrive la colonna sonora per il cortometraggio Peppermills diretto dalla svizzera Isabel Hegener, che in seguito ha prodotto il documentario \u201cBurma: Anatomy of Terror\u201d uscito or distribuito nel 2003 in co-produzione con Koester.\nNel 2005 Koster si esibisce con la musicista Jessie Evans nel programma di apertura di The Vanishing. Ci\u00f2 conduce al progetto di musica Autonervous, con la pubblicazione di un album nel 2006.\nMentre si documentava per il film sulla Birmania la K\u00f6ster s'imbatt\u00e9 su materiale che riguardava le droghe della Principessa Olive Yang, fornendo cos\u00ec le basi per il thriller Mandalay Moon, scritto insieme a Martin Schacht, pubblicato nel 2007 da Rowohlt.\nNel 2009 pubblica \u201cQueen of Noise\u201d per la Asinella Records."}
{"id": "3954575", "revid": "585241", "url": "https://it.wikipedia.org/wiki?curid=3954575", "title": "Tarfon", "text": "Tarfon apparteneva alla terza generazione dei saggi della \"Mishnah\", che vissero nel periodo tra l'assedio di Gerusalemme (anno 70 e.v., con la distruzione del Secondo Tempio) e la caduta della fortezza di Betar (135 e.v.).\nBiografia.\nOrigini e carattere.\nSi narra che Tarfon fosse vissuto a Yavne, sebbene sia evidente che vivesse anche a Lod (Lydda). Era di lignaggio sacerdotale e lui stesso afferm\u00f2 di officiare presso il tempio di Gerusalemme. Come sacerdote, Tarfon richiedeva doni e offerte anche dopo che il tempio venne distrutto, mentre con generosit\u00e0 restituiva ai padri le oblazioni presentate per i primogeniti, sebbene fosse suo diritto riceverle.\nPur essendo ricco, dimostrava straordinaria modestia; in un'occasione si pent\u00ec profondamente di aver usato il proprio nome per scampare ad un pericolo, poich\u00e9 temeva che usando la sua posizione privilegiata di insegnante per evitare tale pericolo, avesse apparentemente violato la regola che vietava l'uso della propria conoscenza della Torah a fini pratici.\nInsegnamenti.\nRabbi Tarfon aderiva alla scuola di Shammai, sebbene fosse propenso alla clemenza nell'interpretare quegli halakhot di Shammai che non erano stati messi in atto; spesso decideva in diretta opposizione ai seguaci di Shammai, quando costoro imponevano restrizioni di eccessiva severit\u00e0. Era sua convinzione che \"opinioni oggettive fossero sempre il criterio determinante nel raggiungimento di decisioni legali. Consistentemente decideva a vantaggio del sacerdote e incoraggiava anche l'esecuzione di quei rituali in cui il sacerdote occupasse il ruolo centrale.\"\nRabbi Tarfon dibatteva in controversie halakhiche con Rabbi Akiva, con Shimon bar Yochai e con Eleazar ben Azaryah. Viene menzionato brevemente in merito a Bruriah. Nelle discussioni sulla relativa importanza di teoria e pratica, Tarfon decideva a favore della seconda.\nLa Tosefta, un'opera di data incerta, attribuisce a Rabbi Tarfon un commento molto discusso sul rogo dei \"gilyonim\" e dei libri degli eretici (\"minim\"). Secondo la \"Jewish Encyclopedia\", \"il tanna del I secolo, Rabbi Tarfon, asser\u00ec che avrebbe bruciato ogni libro che gli fosse capitato tra le mani di quegli ebrei che si erano convertiti al Cristianesimo.\"\nAforismi.\nDue dei suoi aforismi sono specialmente rinomati, per indicare la forza di volont\u00e0 e seriet\u00e0 di intenti: \nQuesti detti rimangono nell'uso liturgico quale parte del \"Pirkei Avot\"."}
{"id": "3954578", "revid": "717966", "url": "https://it.wikipedia.org/wiki?curid=3954578", "title": "Rabbi Tarfon", "text": ""}
{"id": "3954581", "revid": "1543377", "url": "https://it.wikipedia.org/wiki?curid=3954581", "title": "Rock the Boat (Bob Sinclar)", "text": "Rock the Boat \u00e8 un brano musicale realizzato da Bob Sinclar con la collaborazione vocale di Pitbull, Dragonfly e Fatman Scoop, e pubblicato come singolo il 19 dicembre 2011. Il singolo ha raggiunto la ventiduesima posizione in Francia. Il video musicale prodotto per \"Rock the Boat\" \u00e8 stato reso disponibile su YouTube il 21 gennaio 2012."}
{"id": "3954583", "revid": "108806466", "url": "https://it.wikipedia.org/wiki?curid=3954583", "title": "Ruggero Savinio", "text": "\u00c8 figlio di Alberto Savinio e dell'attrice Maria Morino, nonch\u00e9 nipote di Giorgio de Chirico. Ha trascorso l'infanzia e la prima giovinezza a Roma, frequentando l'ambiente culturale del padre e dello zio, e studiando Lettere all'Universit\u00e0 \"La Sapienza\". Ha poi vissuto a Parigi, amico di altri aspiranti pittori come Lorenzo Tornabuoni e Gianni Serra, a Milano, in Svizzera, in Toscana, per tornare nella Capitale nel 1984.\nHa esposto nelle principali gallerie internazionali, e sue opere sono presenti in prestigiosi musei e raccolte italiane e straniere. Nel 1986 ha ricevuto il Premio Internazionale Guggenheim. Nel 1995 \u00e8 stato nominato membro dell'Accademia di San Luca, e nel 2007 \u00e8 stato insignito del Premio De Sica dal Presidente della Repubblica Giorgio Napolitano. Nella primavera del 2012 ha avuto una grande rassegna antologica alla Galleria Nazionale d'Arte Moderna di Roma."}
{"id": "3954594", "revid": "112704191", "url": "https://it.wikipedia.org/wiki?curid=3954594", "title": "Rallycross", "text": "Il rallycross \u00e8 un tipo di competizione automobilistica in cui auto modificate si sfidano su circuiti caratterizzati dall'alternanza di superfici asfaltate e sterrate. Le auto, simili a quelle utilizzate nei rally, sono derivate da modelli stradali e preparate appositamente per la specialit\u00e0. I piloti di alto livello guidano supercar con oltre 600 CV, capaci di accelerare da 0 a 100 km/h in meno di due secondi. Invece di gareggiare contro il cronometro, 2, 4 o 6 auto corrono contemporaneamente su un percorso stretto, tortuoso e pieno di salti. Un tipico evento di rallycross comprende una serie di brevi gare della durata di circa 5-10 minuti ciascuna, in cui normalmente si fanno tra i 4 e i 6 giri di pista. Questo sport \u00e8 diffuso soprattutto nei paesi del nord Europa, nei Paesi Bassi, in Belgio, in Francia, in Gran Bretagna e negli Stati Uniti, dove per\u00f2 le gare hanno altri tipi di restrizione.\nStoria.\nLe origini.\nQuesto sport \u00e8 iniziato come uno show televisivo, realizzato dal produttore Robert Reed dell\u2019emittente televisiva ABC per il programma \"World of Sport\" di ITV, che debutt\u00f2 sabato 4 febbraio 1967 sul circuito di Lydden in Gran Bretagna. Il primo rallycross vero e proprio \u00e8 stato organizzato da Bud Smith e dal 750 Motor Club con il contributo del proprietario del circuito di Lydden, Bill Chesson, e fu vinto dal futuro pilota di Formula 1 Vic Elford al volante di una Porsche 911 di serie fornitagli dall'importatore britannico AFN, davanti a Brian Melia con la sua Ford Lotus Cortina e a Tony Fall a bordo di una BMC Mini Cooper S.\nDopo quell'evento inaugurale, a Lydden, l'11 marzo e il 29 luglio, si svolsero altri due test preliminari e il 23 settembre prese il via il primo campionato nazionale britannico chiamato \"World of Sport Rallycross Championship\" e trasmesso su ITV. La stagione cont\u00f2 un totale di sei prove (tre a Lydden e tre a Croft) e alla fine il titolo and\u00f2 all'inglese Tony Chappell (Ford Escort Twin Cam) che, con una vittoria nell'ultima gara il 6 aprile 1968 a Lydden, divent\u00f2 il primo campione britannico di rallycross.\nDopo un anno e diversi eventi di rallycross sui circuiti di Lydden e Croft, la BBC inser\u00ec il giovane sport nel suo programma \"Grandstand\", mentre ITV ne sospese la programmazione dopo le Winter Series 1968/69. Nel 1969 al circuito di Lydden e a quello di Croft si aggiunse un\u2019ulteriore location per il rallycross, quella di Cadwell Park nel Lincolnshire. Tuttavia, mentre sia Lydden che Croft ospitano ancora oggi il rallycross, Cadwell Park ha successivamente cancellato questo tipo di corse automobilistiche dal suo programma.\nIl rallycross nei Paesi Bassi.\nRob Herzet (AVRO), l\u2019omologo olandese di Robert Reed, scopr\u00ec il rallycross nel 1968 durante un suo viaggio in Gran Bretagna e immediatamente comprese il suo potenziale televisivo. A quel tempo c\u2019erano quasi dieci milioni di inglesi che seguivano alcuni degli eventi dalla televisione. Tornato nei Paesi Bassi, Herzet contatt\u00f2 il pilota e giornalista automobilistico Gerard van Lennep per discutere della sua scoperta. Entrambi convennero sul fatto che questa forma di sport automobilistico poteva essere interessante anche per il pubblico olandese. Van Lennep inizi\u00f2 presto le sue ricerche e trov\u00f2 un terreno utilizzato per esercitazioni militari vicino alla citt\u00e0 di Venlo, verso il confine con la Germania. \nSabato 17 maggio 1969 un gruppo di piloti fu invitato in loco per una giornata di test. Tutti quanti si dissero soddisfatti e entusiasti e solo tre settimane dopo, sabato 7, giugno si disput\u00f2 il primo evento di rallycross sul continente europeo. La pista comprendeva parti su strada asfaltata, tratti liberi attraverso i campi e un avvallamento di circa 40 metri di lunghezza e 10 di profondit\u00e0, precedentemente utilizzato per i test dei carri armati. Nonostante il terreno morbido dei campi e il fango accumulato nell'avvallamento ostacolarono la maggior parte dei concorrenti, o almeno le loro automobili piuttosto datate, l\u2019evento fu divertente e suscit\u00f2 l\u2019interesse del pubblico televisivo. La vittoria alla fine and\u00f2 a Hans Kok e alla sua NSU Prinz 1200 TT.\nLa rete televisiva olandese AVRO diede allora via libera a Rob Herzet per la realizzazione di altri tre eventi sotto il nome di Trofeo AVRO e il 16 agosto dello stesso anno il pilota della NSU, Hans Kok, conquist\u00f2 il primo titolo nazionale olandese di rallycross. Il 1\u00ba novembre fu fondata la \"Dutch Rallycross Association\", che nel corso del 1970 organizz\u00f2 altri cinque eventi a Venlo. Nel 1971 il \"Nederlandse Rallycross Vereniging\" (NRV) spost\u00f2 questo sport nella sua nuova casa continentale di Valkenswaard, vicino a Eindhoven. L\u2019Eurocircuit venne inaugurato sabato 17 aprile con una gara vinta da Jan de Rooy e dalla sua famosa DAF 55 coup\u00e9 4WD e divenne il primo tracciato al mondo ad essere interamente progettato e costruito esclusivamente per il rallycross.\nIl rallycross in Australia.\nIl rallycross arriv\u00f2 in Australia nel 1969 con una manifestazione a Leppington nel Nuovo Galles del Sud. Altri eventi si svolsero al Calder Park Raceway di Melbourne fino alla met\u00e0 degli anni '70 e al Catalina Park di Katoomba dal 1972 fino ai primi anni '80, ma dopo un breve periodo di successo questo sport scomparve dall'Australia. Tra i piloti, specialmente Peter Brock raccolse un buon seguito di pubblico alla guida della sua Holden Torana GTR sovralimentata, contribuendo alla diffusione, seppur temporanea, di questo sport in Australia.\nLa prima e unica edizione del campionato australiano di rallycross si tenne sul circuito di Tailem Bend il 24 giugno 1979 e fu vinta da Larry Perkins, al volante di un Volkswagen Beetle del team Kruger Motors.\nNel 2015 un gruppo di appassionati tent\u00f2 di rilanciare il rallycross in Australia con un progetto chiamato \"Extreme Rallycross Championship\" costituito da sette eventi che si sarebbero dovuti tenere tra agosto 2015 e febbraio 2016 a Brisbane, Sydney, Melbourne e Adelaide. Tuttavia, la serie fu sospesa dopo un solo evento e annullata per mancanza di iscrizioni.\nStati Uniti X Games.\nIl maggior evento di rallycross \u00e8 costituito dagli X games. Agli X Games numero 16 (2010), fu introdotta una formula denominata Super Rally.\nNel 2011 \u00e8 nata la Global RallyCross Championship.\nGlobal RallyCross Championship.\nLa Global Championship \u00e8 un campionato che ha avuto inizio nel 2011 con cinque turni in Irwindale, California, Snoqualmie, Fountain e gli X Games 17 che si svolgano per le strade di Downtown a Los Angeles, CA.\nLa serie ha diversi piloti noti come Tanner Foust, Ken Block, Travis Pastrana, Marcus Gr\u00f6nholm, Rhys Millen, Dave Mirra, Brian Deegan, il francese St\u00e9phane Verdier, lo svedese Michael Jernberg e il britannico Liam Doran.\nGli eventi sono trasmessi dall'emittente ESPN."}
{"id": "3954600", "revid": "1305772", "url": "https://it.wikipedia.org/wiki?curid=3954600", "title": "New York Crimes", "text": "New York Crimes, conosciuto fuori da Spagna e Italia come Yesterday, \u00e8 un videogioco d'avventura horror sviluppato dalla Pendulo Studios, pubblicato dalla FX Interactive e distribuito dalla Namco Bandai per Microsoft Windows. La storia del videogioco \u00e8 ambientata a New York, dove si stanno verificando alcune sparizioni di barboni, che poi vengono rinvenuti inceneriti. Contemporaneamente ad alcuni soggetti compare sulla mano una strana cicatrice a forma di \"Y\". Il giocatore controlla il personaggio di John Yesterday, un facoltoso giovane a cui \u00e8 comparsa la misteriosa \"Y\" sul palmo della mano.\nTrama.\nAgli albori del 2012 a New York da tempo si susseguono macabri omicidi. Le vittime preferite di questo serial killer sono i mendicanti. Il suo modus operandi \u00e8 comunemente quello di dare fuoco alle sue vittime, lasciandole morire tra patimenti e sofferenze\nCapitolo 1: Nelle rovine di Cadway Station.\nDopo un prologo in cui vengono mostrate le ultime vittime dell'\"Assassino dei Barboni\", lo studente universitario Henry White viene incaricato dalla direttrice dell'associazione benefica \"'I Figli di Don Chisciotte' di perlustrare le rovine della stazione di 'Cadway Station' per il ritrovamento di eventuali diseredati. Arrivato a destinazione con l'amico Samuel Cooper, Henry scende dal furgone dell'associazione, ed afferrata una torcia, si appresta ad entrare fra le rovine della stazione. Qui viene fatto prigioniero da Boris (un mendicante pazzo che perse suo figlio in una tragedia ferroviaria anni prima) e condotto con la forza da Choke, un uomo anziano divenuto il \"re\" della stazione, nonch\u00e9 sacerdote e fondatore di un proprio culto religioso. Choke incolpa Henry di aver profanato il suolo sacro del suo tempio e, nonostante le giustificazioni di questi, il sacerdote sottopone lo studente ad una prova di intelligenza: Vincere quattro partite di scacchi. Nonostante Henry riesca a superare le prove, Choke si rifiuta ancora di lasciare libero il ragazzo. L'uomo si rivolge quindi agli altri membri della setta (che si rivelano essere dei manichini abbandonati) e, volgendosi a Dio, emana la sentenza sul destino di Henry: divenire preda dei ratti, affinch\u00e9 attraverso la morte la sua anima possa trovare pace. Mentre Choke si prepara alla cerimonia, Boris sorveglia Henry. Questi, approfittando della pazzia di Boris, riesce a rubare una cornetta dalla tasca del suo cappotto e chiamare (grazie all'ausilio di una tastiera) l'amico Cooper, ancora seduto nel furgone.\nCapitolo 2: Cooper alla riscossa.\nCooper, ricevendo la chiamata dell'amico, scende dal furgone e si introduce anch'egli nella stazione. Dopo una rapida ricerca, egli trova Choke in procinto di concludere la cerimonia di espiazione. Nonostante la sua scarsa intelligenza, Cooper riesce a reperire una pistola in uno sgabuzzino abbandonato della stazione e, in preda a flashback della sua traumatica infanzia e ad una furia omicida, irrompe nel tempio di Choke, interrompendo il rituale, e uccidendo Choke stesso. Salvato Henry, i due studenti ritornano al furgone, soddisfatti di avere due mendicanti a cui \"non dare fuoco\". Mentre il veicolo si mette in moto, Choke si rialza miracolosamente sotto gli occhi increduli di Boris, che scoppia in una fragorosa risata.\nCapitolo 3: A Parigi - Decifrando il mistero.\nTre anni dopo lo scontro a Cadway Station, Henry (diventato ormai un ricco capitano d'industria) convoca un suo ex-dipendente affetto da amnesia: John Yesterday. Segue un dialogo tra i due personaggi. John apprende di essere figlio di un famoso specialista in sette sataniche, che aveva condotto numerosi studi sui \"'Figli della Carne'\" (una setta adoratrice del Diavolo, apparentemente scomparsa dalla faccia della terra alla fine dell'anno 1498). L'uomo apprende inoltre di aver tentato il suicidio qualche mese prima, in una camera di un hotel a Parigi, dove si era diretto per condurre di persona una ricerca sui Figli della Carne.\nJohn, intenzionato pi\u00f9 che mai a sapere di pi\u00f9 sul suo passato e chi egli sia veramente, si dirige sotto incarico di Henry, all'hotel parigino dove tent\u00f2 di uccidersi, nella speranza di trovare indizi che aiutino a smascherare l'assassino di barboni, ormai ribattezzato come l\"\"Inquisitore\". Dopo aver parlato con l'addetto alla reception Albert Fontaine, John riesce a scoprire una cassaforte nascosta dietro ad un quadro nella sua stanza. Dopo averla aperta, egli ne scopre il contenuto: un biglietto per il \"Le Tout\"\", un negozio di antiquariato.\nCapitolo 4: L'antiquariato.\nSeguendo le indicazioni riportate sulla lettera, John si dirige al \"Le Tout\", il negozio di antiquaria. Avvicinandosi alla commessa del negozio, John viene colto da un improvviso flashback. Egli conosceva la donna del negozio ed aveva avuto una storia d'amore con lei. La ragazza, di nome \"Pauline Petit\" era la figlia del famoso ricercatore Julian Petit (morto suicida qualche mese prima. John si sente in colpa per aver abbandonato Pauline, quando egli era a Parigi per condurre le ricerche sui \"Figli della Carne\". La donna, con un'espressione beffarda, intima John ad andarsene dal negozio. Tuttavia, durante il flashback, John ricorda anche che tempo addietro Pauline gli confid\u00f2 che suo padre teneva una sorta di diario, in cui erano celati tutte le notizie relative alla setta. Dopo aver reperito il diario all'interno di una croce nello studio di Pauline, John si ritrova nel bel mezzo di una sparatoria: un cliente apparentemente innocuo sfodera una pistola e la punta verso Pauline (non prima di aver ucciso a sangue freddo altri due clienti nella hall del negozio. John riesce a mettersi al riparo nel retrobottega del negozio, dove nota un'armatura da samurai con in mano una katana. Osservando l'oggetto, John assiste ad un ennesimo flashback, che lo riporta in Tibet.\nCapitolo 5: Viaggio nel tempo - Tra Tibet e New York.\nNel pungente freddo tibetano, John (all'estremo delle sue forze) si fa strada fra le montagne, riuscendo a raggiungere un tempio dove risiede un monaco di nome \"Olhak\". Qui, Olhak si propone come insegnante di John, sottoponendolo a numerose prove. Al termine dell'addestramento, John domanda all'insegnante perch\u00e9 egli non abbia ancora appreso l'arte del maneggiare la katana (stretta tra le fauci del drago \"Jak\"). Olhak si giustifica definendo John come \"non ancora pronto\". Aggiunge inoltre che per maneggiare la katana di Jak occorrono intelligenza e perseveranza. Seguendo le richieste del maestro, John riesce (mediante l'utilizzo di sacchi di sabbia ed una corda a suonare l'enorme campana del tempio. Olhak si congratula con John per la riuscita della sua impresa e accetta di insegnargli a combattere con la spada. Terminato il flashback, John irrompe nel negozio brandendo la katana e disarmando il cliente irrequieto (che si rivela essere \"Marcel L\u00e9on\", un killer di rinomata fama). Afferrata la pistola, Pauline uccide erroneamente il killer e, in preda alla disperazione, accetta di aiutare John nella sua ricerca. Improvvisamente, John assiste ad un ennesimo flashback: in cui egli si appresta a saltare gi\u00f9 da un'altissima torre. La scena si sposta al manicomio \"\", per visitare Boris."}
{"id": "3954601", "revid": "1543377", "url": "https://it.wikipedia.org/wiki?curid=3954601", "title": "Primo\u017e Ulaga", "text": "Durante quasi tutta la sua carriera agonistica gareggi\u00f2 per la nazionale jugoslava.\nBiografia.\nCarriera sciistica.\nIn Coppa del Mondo esord\u00ec il 30 dicembre 1979 a Oberstdorf (41\u00b0), ottenne il primo podio il 21 marzo 1980 a Planica (3\u00b0) e la prima vittoria il 21 febbraio 1981 a Thunder Bay.\nIn carriera prese parte a due edizioni dei Giochi olimpici invernali, (57\u00b0 nel trampolino normale, 13\u00b0 nel trampolino lungo) e (30\u00b0 nel trampolino normale, 40\u00b0 nel trampolino lungo, 2\u00b0 nella gara a squadre), a cinque dei Campionati mondiali (5\u00b0 nella gara a squadre a Sarajevo/Rovaniemi/Engelberg 1984 il miglior piazzamento) e a due dei Mondiali di volo, vincendo una medaglia.\nCarriera dirigenziale.\nDopo il ritiro rivest\u00ec varie cariche in seno alla Federazione sciistica della Slovenia, ricoprendo anche l'incarico di responsabile della squadra di sci nordico."}
{"id": "3954603", "revid": "287204", "url": "https://it.wikipedia.org/wiki?curid=3954603", "title": "Primoz Ulaga", "text": ""}
{"id": "3954607", "revid": "726373", "url": "https://it.wikipedia.org/wiki?curid=3954607", "title": "Sine Mora", "text": "Sine Mora \u00e8 un videogioco sparatutto a scorrimento sviluppato dalla Digital Reality e Grasshopper Manufacture e pubblicato dalla Microsoft Studios. \u00c8 stato pubblicato il 21 marzo 2012 per Xbox 360 attraverso Xbox Live Arcade. Il gioco \u00e8 stato annunciato il 18 agosto 2010. Si tratta di una produzione nippo-ungherese, a cui ha collaborato fra gli altri Mahiro Maeda."}
{"id": "3954612", "revid": "599013", "url": "https://it.wikipedia.org/wiki?curid=3954612", "title": "\u0160ljivovica", "text": ""}
{"id": "3954613", "revid": "76963", "url": "https://it.wikipedia.org/wiki?curid=3954613", "title": "Lionello Hierschel de Minerbi", "text": "Biografia.\nCarlo Leone, appartenente ad una famiglia ebraica nobilitata di origini triestine, nacque a Parigi nel 1873 da Oscar (1835-1908), diplomatico (figlio di Leone Hierschel (1807-1881) e Clementina de Minerbi), e Emilie Obermayer (figlia del banchiere ebreo tedesco Carl Obermayer (1811-1889) e Emma Goldstein).\nLa famiglia, originatasi con Joachim Hierschel, ebreo originario di Altona giunto a Trieste nel 1752 e agente di corte (\"Hoffaktor\") dell'imperatrice Maria Teresa, acquist\u00f2 il cognome de Minerbi nel 1833 in seguito al matrimonio tra Leone Hierschel (nipote del summenzionato Joachim) ed Enrichetta Clementina de Minerbi. Tradizionalmente dedita all'attivit\u00e0 commerciale e bancaria, la famiglia (in particolare con Mois\u00e9 Hierschel, padre di Leone) si concentra nel corso del XIX secolo nell'acquisizione e nell'amministrazione di un vasto patrimonio fondiario e immobiliare, distribuito tra Veneto e Friuli (in particolare nel comune di Precenicco, dove rileva diverse propriet\u00e0 dai conti Cassis Faraone, eredi di Antonio e costruisce la villa Hierschel Minerbi, progettata da Giuseppe Jappelli, distrutta nel corso della prima guerra mondiale). La famiglia risiedeva a Trieste in un palazzo, Casa Hierschel de Minerbi, oggi anche noto come Palazzo della Galleria Rossoni (sito in corso Italia, n. 9), commissionato da Mois\u00e9 Hierschel e progettato nel 1833 da Antonio Buttazzoni. Furono inoltre proprietari, dal 1835 al 1861 del \"Teatro Nuovo\" di Trieste (l'odierno Teatro Verdi).\nCarlo Leone dopo essersi dedicato agli sport ad alti livelli sia nel calcio che nel tennis ed aver conseguito una laurea in ingegneria fu deputato per pi\u00f9 di dieci anni, dal marzo 1909 al settembre 1919, durante la XXIII e XXIV legislatura del Regno d'Italia.\nCarlo Leone si dedica inoltre all'attivit\u00e0 di collezionista e mercante d'arte. \nNel 1906 Lionello Hierschel de Minerbi acquist\u00f2 la dimora veneziana nota come Ca' Rezzonico da Robert Barrett Browning, figlio di Robert Browning ed Elizabeth Barrett Browning. Egli condusse vari lavori di restauro nell'edificio e adatt\u00f2 la residenza al proprio gusto. A causa di difficolt\u00e0 economiche venne costretto a vendere il palazzo; le trattative con il comune di Venezia, iniziate nel 1931, si concretizzarono nel 1935. \nLionello Hierschel de Minerbi fu inoltre proprietario del Palazzo Grimani di Santa Maria Formosa e della Villa Foscari. Questa villa palladiana venne da lui rivenduta nel 1926 dopo una lunga trattativa ad Albert (Bertie) Clinton Landsberg (1889-1965), supportato finanziariamente dalla mecenate Catherine d'Erlanger (1874\u20131959), moglie del banchiere Emile Beaumont d'Erlanger. \nSuo figlio Oscar, nato a Parigi nel 1908, segu\u00ec le orme paterne, dedicandosi al tennis.\nCarriera sportiva.\nSportivo a tutto tondo, De Minerbi si dedic\u00f2 al tennis ed al calcio.\nVinse tre campionati italiani assoluti di tennis dal 1896 al 1898. Successivamente, nel 1931, anche suo figlio Oscar si aggiudic\u00f2 un'edizione del campionato italiano assoluto di tennis.\nDe Minerbi fece parte della sin dal 1897. Con il sodalizio torinese partecip\u00f2 anche al primo campionato di calcio italiano, disputato nel 1898, venendo eliminato nelle semifinali del torneo."}
{"id": "3954616", "revid": "4175", "url": "https://it.wikipedia.org/wiki?curid=3954616", "title": "Prince William Trophy", "text": ""}
{"id": "3954618", "revid": "124123", "url": "https://it.wikipedia.org/wiki?curid=3954618", "title": "Modesto Bonato", "text": "Biografia.\nI primi studi scolastici li svolse proprio nel capoluogo altopianese, continu\u00f2 gli studi classici nel Seminario vescovile di Padova dove ebbe come maestro Stefano Agostini, anche lui altopianese (di Enego) ed autore del \"De usibus et moribus septem comunium\". Terminati gli studi di filosofia e di teologia divenne sacerdote e si dedic\u00f2 subito all'insegnamento.\nDedic\u00f2 come l'Abate Agostino Dal Pozzo le sue energie pi\u00f9 profonde alla realizzazione della monumentale opera \"Storia dei Sette Comuni e Contrade annesse, dalla loro origine sino alla caduta della Veneta Repubblica\": l'opera \u00e8 composta da cinque volumi, pubblicati a Padova tra il 1857 e il 1893, fece poi seguito una pubblicazione di otto trattati speciali che videro la pubblicazione solo dopo la sua morte, infatti furono pubblicati tra il 1902 ed il 1905. Recentemente l'Istituto di Cultura Cimbra di Roana ne ha pubblicati altri sette. \nDopo la sua morte le sue spoglie furono portate ad Asiago con grandi onori."}
{"id": "3954620", "revid": "106648783", "url": "https://it.wikipedia.org/wiki?curid=3954620", "title": "Peter Leitner", "text": "Biografia.\nDebutt\u00f2 in campo internazionale in occasione della tappa del Torneo dei quattro trampolini di Oberstdorf del 30 dicembre 1975 (63\u00b0). In Coppa del Mondo esord\u00ec il 30 dicembre 1979 a Oberstdorf (47\u00b0) e ottenne l'unico podio il 24 marzo 1980 a \u0160trbsk\u00e9 Pleso (2\u00b0).\nIn carriera prese parte a un'edizione dei Giochi olimpici invernali, (19\u00b0 nel trampolino normale, 18\u00b0 nel trampolino lungo)."}
{"id": "3954622", "revid": "110157", "url": "https://it.wikipedia.org/wiki?curid=3954622", "title": "Famiglia Pappenheimer", "text": "La famiglia Pappenheimer fu una famiglia giudicata e condannata per il reato di stregoneria in Baviera nell'anno 1600. \nIl loro caso giudiziario \u00e8 preso come esempio delle torture usate nei processi alle streghe, essendo insolitamente ben documentato.\nContesto.\nLa famiglia Pappenheimer era costituita dal padre, Paulus, dalla madre, Anna, dai figli Jacob (talvolta chiamato Michel) e Gumpprecht, e dal figlio pi\u00f9 giovane, di dieci anni d'et\u00e0, Hoel (talvolta chiamato Hansel). Come luterani facevano parte della minoranza protestante nella Baviera cattolica; appartenevano al ceto pi\u00f9 basso della societ\u00e0 tedesca in quanto originariamente erano mendicanti provenienti dalla Svevia: Pappenheimer era un soprannome, il nome reale della famiglia era P\u00e4mb o G\u00e4mperle.\nIl processo per stregoneria.\nFurono segnalati da un ladro in stato d'arresto, arrestati nel mezzo della notte, strappati ai loro letti e portati in prigione con l'accusa di avere aiutato il ladro nelle uccisioni di donne incinte allo scopo di realizzare candele con i loro feti non battezzati.\nSu ordine del duca Massimiliano I essi furono condotti a Monaco di Baviera, e sottoposti a una tortura cos\u00ec feroce che confessarono tutto quanto fu loro contestato. Furono ritenuti responsabili di ogni crimine irrisolto che si era verificato in Baviera negli anni precedenti e confessarono centinaia di furti e omicidi. Essi ammisero la stregoneria e segnalarono pi\u00f9 di quattrocento complici; spesso la tortura era cos\u00ec dolorosa che essi fecero novantanove nomi nella stessa occasione, affinch\u00e9 fosse loro permessa una pausa.\nEsecuzione.\nI genitori e i figli maggiori furono giustiziati insieme con altri due uomini. I corpi degli uomini furono sottoposti allo stiramento per sei volte, ciascuna con ferro; i seni di Anna furono strappati con delle tenaglie e spinti a forza nelle bocche dei suoi figli pi\u00f9 grandi con l'intento di parodiare il ruolo della madre e provocarle un'estrema umiliazione; gli scheletri degli uomini furono frantumati dalla ruota; il padre fu soggetto a impalamento su una picca; e, infine, furono bruciati sul rogo. Tutto ci\u00f2 ebbe luogo davanti al figlio pi\u00f9 piccolo, Hoel, di dieci anni d'et\u00e0, che fu testimone dell'esecuzione della sua famiglia; egli era stato portato sul cavallo dello sceriffo, che era l\u00ec per annotare le sue reazioni. Nel dicembre del 1600, altre sei persone furono bruciate sul rogo a Monaco, fra le quali Hoel.\nResoconto del caso da una vecchia cronaca.\nLa fonte principale della vicenda \u00e8 lo storico Joseph von Hormayr che, tramite un estratto trovato da una vecchia cronaca, inser\u00ec i dettagli sul caso della famiglia Pappenheimer nell'edizione del 1844 della sua opera \"Taschenbuch f\u00fcr die vaterl\u00e4ndische Geschichte\".\nBibliografia.\nLa vicenda \u00e8 citata inoltre in:"}
{"id": "3954627", "revid": "48227109", "url": "https://it.wikipedia.org/wiki?curid=3954627", "title": "Dittatoriale", "text": ""}
{"id": "3954629", "revid": "729019", "url": "https://it.wikipedia.org/wiki?curid=3954629", "title": "Stazione di Laives", "text": "La stazione di Laives () \u00e8 una fermata della linea ferroviaria dell'omonimo centro abitato altoatesino.\nStrutture e impianti.\nI due fabbricati viaggiatori, di recente costruzione (primi anni 2000), ospitano entrambi una biglietteria automatica e una sala d'attesa. Sul lato del primo binario \u00e8 ancora presente il vecchio fabbricato, oggi chiuso, che un tempo ospitava, tra le altre, la sala d'attesa.\nAll'interno della stazione si contano due binari passanti, utilizzati per il servizio passeggeri. I binari sono collegati sia da sottopassaggio sia da ascensore.\nMovimento.\nNella stazione effettuano fermata solo treni regionali (due all'ora nell'orario diurno feriale).\nLe principali destinazioni sono Bolzano, Trento, Ala e Verona.\nServizi.\nLa stazione dispone di:"}
{"id": "3954632", "revid": "86599", "url": "https://it.wikipedia.org/wiki?curid=3954632", "title": "Cratere Narcissus", "text": "Narcissus \u00e8 un cratere d'impatto presente sulla superficie dell'asteroide 433 Eros.\n\u00c8 stato cos\u00ec chiamato da \"Narciso\", il giovane che, nella mitologia greca, \u00e8 condannato da Nemesi ad innamorarsi della propria immagine riflessa nell'acqua."}
{"id": "3954636", "revid": "486946", "url": "https://it.wikipedia.org/wiki?curid=3954636", "title": "Iberostar Estadio", "text": ""}
{"id": "3954642", "revid": "228587", "url": "https://it.wikipedia.org/wiki?curid=3954642", "title": "Premi Visual Effects Society 2008", "text": "La settima edizione dei premi Visual Effects Society si \u00e8 tenuta il 21 febbraio 2009 a Los Angeles.\nVincitori e candidati.\nVengono di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi."}
{"id": "3954643", "revid": "767487", "url": "https://it.wikipedia.org/wiki?curid=3954643", "title": "Unsane", "text": " \nGli Unsane sono un gruppo musicale statunitense di genere noise rock formatosi nel 1988 a New York.\nStoria.\nNel 1988, il cantante/chitarrista Chris Spencer, coadiuvato dal bassista Pete Shore e dal batterista Charlie Ondras (al tempo liceali) formano i Lawn-Chair-Blisters, embrione di ci\u00f2 che sarebbero diventati cambiando nome in Unsane. Sotto questo nome registrarono un demo presso il Wharton Tiers Recording Studio nei primi mesi del 1989. Successivamente, firmarono con la Circuit Records, con l'intento di far uscire il loro primo album, \"Improvised Munitions\", ma questo non usc\u00ec mai.\nGli Unsane hanno quindi cominciato a far parte, attorno il 1990, della scena \"di rumori\" di New York, suonando con gente come Pussy Galore, Helmet, Cop Shoot Cop e altri. Nell'autunno del 1991, esce l'album di debutto \"Unsane\" per la Matador Records, album considerato un caposaldo della nuova scena noise rock, nonch\u00e9 uno dei lavori \"estremi\" pi\u00f9 influenti degli anni '90.\nUn anno dopo, nel 1992, il batterista Charlie Ondras muore per overdose da eroina e viene sostituito, dopo una breve parentesi con Anthony DeLuca, da Vinnie Signorelli (prima in Swans e Foetus). Nel 1994, invece, \u00e8 il bassista Pete Shore a lasciare per motivi non precisati, subentra quindi Dave Curran.\nDopo aver suonato in diversi paesi, pubblicano il loro secondo album ufficiale, \"Total Destruction\", nel 1994 e quindi il terzo \"Scattered, Smothered And Covered\" nel 1995 tramite Amphetamine Reptile. Quest'ultimo \u00e8 probabilmente il pi\u00f9 conosciuto e grazie anche al singolo \"Scrape\" e al suo videoclip.\nDopo altri tour, tra cui un'apertura agli Slayer, nel 1998 fanno uscire \"Occupational Hazard\" per la Relapse Records. Pi\u00f9 tardi, nello stesso anno, Chris Spencer viene attaccato da quattro persone dopo un concerto a Vienna, finendo cos\u00ec in ospedale per emorragia interna e sottoposto a un intervento chirurgico. In seguito all'episodio, nel 2000 la band decide di prendersi una pausa.\nRiformatisi nel 2003, rilasciano un album di greatest hits, \"Lambhouse\", seguito dal loro quinto album ufficiale, \"Blood Run\", nel 2005. Questo, per\u00f2, non riscuote lo stesso successo dei precedenti, sia da parte dei fan che della critica. Nel 2007, quindi, viene alla luce il sesto disco, intitolato \"Visqueen\", per la Ipecac Recordings di Mike Patton.\nNel 2010 pubblicano un EP, \"Coextinction Recordings 1\", contenente tre inediti. Il 20 marzo 2012 esce il loro settimo album in studio, intitolato \"Wreck\", per la Alternative Tentacles, contenente tra gli altri brani una ri-registrazione di \"Pigeon\" (gi\u00e0 nell'EP del 2010) e una cover dei Flipper, \"Ha Ha Ha\".\nProgetti collaterali.\nVinnie Signorelli, poco dopo la fine della pausa nel 2003, ha formato gli A Storm Of Light insieme a Josh Graham (gi\u00e0 parte dei Neurosis), Domenic Seita e Pete Angevine. Il loro album di debutto \u00e8 uscito nel 2008, seguito da altri due rispettivamente nel 2009 e nel 2011.\nNel 2008, Chris Spencer ha formato, assieme con Ari Benjamin Meyers (Redux Orchestra), Niko Wenner (Oxbow) e altri, i Celan, debuttando nel 2009 con \"Halo\".\nSempre Chris Spencer, affiancato dal bassista Dave Curran, forma nel 1999 i The Cutthroats 9, band che non si discosta di molto dagli Unsane stessi. Hanno all'attivo 2 album, un singolo ed un ep.\nIl bassista Dave Curran, insieme al batterista Jim Paradise e al bassista Andrew Schneider, ha formato i Pigs nelle vesti di cantante e chitarrista, con un'uscita prevista per fine marzo 2012."}
{"id": "3954649", "revid": "767487", "url": "https://it.wikipedia.org/wiki?curid=3954649", "title": "Quand les feuilles tombent", "text": "Quand les feuilles tombent \u00e8 un cortometraggio muto del 1912 diretto da Louis Feuillade.\nProduzione.\nIl film - un cortometraggio di una bobina - fu prodotto dalla Soci\u00e9t\u00e9 des Etablissements L. Gaumont.\nDistribuzione.\nIl film usc\u00ec nelle sale cinematografiche francesi 12 gennaio 1912."}
{"id": "3954654", "revid": "767487", "url": "https://it.wikipedia.org/wiki?curid=3954654", "title": "Maleficio (film)", "text": "Maleficio (\"Le Mal\u00e9fice\") \u00e8 un cortometraggio muto del 1912 diretto da Louis Feuillade.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont.\nDistribuzione.\nDistribuito dalla Soci\u00e9t\u00e9 des Etablissements L. Gaumont, il film usc\u00ec nelle sale cinematografiche francesi nel dicembre 1912."}
{"id": "3954668", "revid": "591142", "url": "https://it.wikipedia.org/wiki?curid=3954668", "title": "Automobile Leonardo", "text": ""}
{"id": "3954670", "revid": "767487", "url": "https://it.wikipedia.org/wiki?curid=3954670", "title": "La morte di Lucrezia", "text": "La morte di Lucrezia (\"La Mort de Lucr\u00e8ce\") \u00e8 un cortometraggio muto del 1913 diretto da Louis Feuillade.\nProduzione.\nIl film fu prodotto dalla Soci\u00e9t\u00e9 des Etablissements L. Gaumont.\nDistribuzione.\nDistribuito dalla Soci\u00e9t\u00e9 des Etablissements L. Gaumont, il film usc\u00ec nelle sale cinematografiche francesi nel gennaio 1913. Fu distribuito anche negli Stati Uniti dall'Exclusive Supply Corporation con il titolo \"The Honor of Lucrece\", uscendo il 10 giugno 1913. \u00c8 conosciuto anche con il titolo internazionale \"The Death of Lucrece\"."}
{"id": "3954691", "revid": "767487", "url": "https://it.wikipedia.org/wiki?curid=3954691", "title": "Spring Cup 2012", "text": "Lo Spring Cup 2012 (Russia F6 Futures 2012) \u00e8 stato un torneo di tennis facente della categoria ITF Women's Circuit nell'ambito dell'ITF Women's Circuit 2012 e dell'ITF Men's Circuit nell'ambito dell'ITF Men's Circuit 2012. Sia il torneo maschile che quello femminile si sono giocati a Mosca in Russia: quello maschile dal 12 al 18 marzo, quello femminile dal 19 al 25 marzo su campi in cemento.\nCampioni.\nSingolare maschile.\n Andis Ju\u0161ka ha battuto in finale Deniss Pavlovs 6\u20137(3\u20137), 6\u20133, 6\u20131\nDoppio maschile.\n Andis Ju\u0161ka / Deniss Pavlovs hanno battuto in finale Sergej Betov / Andrej Vasilevskij 7\u20136(7\u20135), 6\u20131\nSingolare femminile.\n Margarita Gasparjan ha battuto in finale Ljudmyla Ki\u010denok che si \u00e8 ritirata sul punteggio di 6\u20130\nDoppio femminile.\n Margarita Gasparjan / Anna Arina Marenko hanno battuto in finale Valentina Ivachnenko / Kateryna Kozlova 3\u20136, 7\u20136(7\u20134), [10\u20136]"}
{"id": "3954701", "revid": "767487", "url": "https://it.wikipedia.org/wiki?curid=3954701", "title": "Le canzoni ai testimoni", "text": "Le canzoni ai testimoni \u00e8 un album del cantautore italiano Enrico Ruggeri, pubblicato il 24 gennaio 2012 dall'etichetta discografica Universal Music.\nIl disco \u00e8 una raccolta di precedenti successi del cantautore reinterpretati dallo stesso insieme ad altri artisti della scena musicale italiana."}
{"id": "3954706", "revid": "767487", "url": "https://it.wikipedia.org/wiki?curid=3954706", "title": "Sheriff Jim Coats Clearwater Women's Open 2012", "text": "Lo Sheriff Jim Coats Clearwater Women's Open 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Clearwater (Florida) negli USA dal 12 al 18 marzo 2012 su campi in cemento e aveva un montepremi di $25,000.\nVincitori.\nSingolare.\n Garbi\u00f1e Muguruza Blanco ha battuto in finale Grace Min 6-0, 6-1\nDoppio.\n Ekaterine Gorgodze / Al'ona Sotnikova hanno battuto in finale Naomi Broady / Heather Watson 6-3, 6-2"}
{"id": "3954719", "revid": "767487", "url": "https://it.wikipedia.org/wiki?curid=3954719", "title": "Buio e luce (La Fame di Camilla)", "text": "Buio e luce \u00e8 il secondo album del gruppo musicale indie rock italiano La Fame di Camilla, pubblicato il 19 febbraio 2010 dall'etichetta discografica Mercury Records.\nIl disco.\nIl disco \u00e8 uscito in concomitanza con la partecipazione del gruppo al Festival di Sanremo 2010 nella sezione delle nuove proposte con l'omonimo brano \"Buio e luce\". \u00c8 stato pubblicato poi come singolo anche il brano \"Non amarmi cos\u00ec\".\nIl disco contiene alcuni brani provenienti dall'album di debutto omonimo pubblicato nel 2009, e alcuni inediti. Lo stile si avvicina ad un'ispirazione di carattere internazionale, che coniuga melodia d'autore e arrangiamenti pop rock di stile britannico."}
{"id": "3954720", "revid": "767487", "url": "https://it.wikipedia.org/wiki?curid=3954720", "title": "Internacional Femenil Poza Rica 2012", "text": "L'Internacional Femenil Poza Rica 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Poza Rica in Messico dal 12 al 18 marzo 2012 su campi in cemento e aveva un montepremi di $25,000.\nVincitori.\nSingolare.\n Jaroslava \u0160vedova ha battuto in finale M\u00f3nica Puig 6-1, 6-2\nDoppio.\n Maria Elena Camerin / Marija Korytceva hanno battuto in finale Jana \u010cepelov\u00e1 / Lenka Wienerov\u00e1 5-7, 6-2, [10-3]"}
{"id": "3954722", "revid": "767487", "url": "https://it.wikipedia.org/wiki?curid=3954722", "title": "ITF Women's Circuit Sanya 2012", "text": "L'ITF Women's Circuit Sanya 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Sanya in Cina dal 12 al 18 marzo 2012 su campi in cemento e aveva un montepremi di $25,000.\nVincitori.\nSingolare.\n Wang Qiang ha battuto in finale Han Xinyun 6-2, 6-4\nDoppio.\n Erika Sema / Zheng Saisai hanno battuto in finale Liang Chen / Zhou Yimiao 6\u20132, 6\u20132"}
{"id": "3954724", "revid": "1543377", "url": "https://it.wikipedia.org/wiki?curid=3954724", "title": "Bahamas Women's Open 2012", "text": "Il Bahamas Women's Open 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Nassau nelle Bahamas dal 12 al 18 marzo 2012 su campi in cemento e aveva un montepremi di $100,000.\nPartecipanti WTA.\nAltre partecipanti.\nGiocatrici che hanno ricevuto una wildcard:\nGiocatrici passate dalle qualificazioni:\nVincitori.\nSingolare.\n Aleksandra Wozniak ha battuto in finale Aliz\u00e9 Cornet, 6\u20134, 7\u20135\nDoppio.\n Janette Hus\u00e1rov\u00e1 / Katalin Marosi hanno battuto in finale Eva Birnerov\u00e1 / Anne Keothavong, 6\u20131, 3\u20136, [10\u20136]"}
{"id": "3954726", "revid": "594360", "url": "https://it.wikipedia.org/wiki?curid=3954726", "title": "Love Is Move", "text": "Love Is Move (hangeul: \uc0ac\ub791\uc740 MOVE) \u00e8 un brano del gruppo musicale sudcoreano Secret, tratto dall'album \"Moving in Secret\" e pubblicato nel 2011 dall'etichetta discografica TS Entertainment.\nIl brano.\nPrima dell'uscita del disco furono diffusi alcuni teaser dalla TS Entertainment. Il 28 agosto 2011 la compagnia rivel\u00f2 che le Secret avrebbero pubblicato il loro primo album in Corea del Sud prima di tornare con \"Shy Boy\" in Giappone a novembre 2011. Il 9 settembre 2011 il gruppo conferm\u00f2 l'album per il mese di ottobre. In una dichiarazione stampa, la TS Entertainment rivel\u00f2 che l'album sarebbe dovuto uscire agli inizi di ottobre, ma fu deciso di rimandarlo di una o due settimane. Il 7 ottobre furono diffuse delle foto teaser di Zinger e Sunhwa, e quattro giorni dopo quelle con Hyoseong e Jieun. L'8 ottobre 2011, la TS Entertainment rivel\u00f2 la data di uscita dell'album, il 18 ottobre 2011, e l'11 ottobre, attraverso Osen, il titolo dell'album. Lo stesso giorno, furono pubblicate la copertina ufficiale e le tracce contenute. Un teaser di 28 secondi venne pubblicato il 12 ottobre 2011. Il video ufficiale di \"Love Is Move\" venne diffuso il 17 ottobre 2011, con l'album pubblicato il giorno dopo. Il brano fu utilizzato come traccia promozionale nelle loro performance nei programmi \"M! Countdown\", \"Music Bank\", \"Show! Music Core\" e \"Inkigayo\".\nIl video musicale del brano fu registrato nell'ottobre 2011 e, secondo quanto rivelato dalla TS Entertainment, \u00e8 ispirato al personaggio dei cartoni animati degli anni trenta Betty Boop. Il pezzo fu ben accolto sia dai critici musicali che dal web, arrivando in cima a varie classifiche. La canzone \u00e8 stata scritta e prodotta dai compositori Kang Jiwon e Kim Kibum, gli stessi autori di alcuni successi precedenti del gruppo come \"Magic\", \"Madonna\", \"Shy Boy\" e \"Starlight Moonlight\".\nNel 2012, \"Love Is Move\" \u00e8 stata riscritta in giapponese e pubblicata nell'album giapponese \"Welcome to Secret Time\"."}
{"id": "3954744", "revid": "1305772", "url": "https://it.wikipedia.org/wiki?curid=3954744", "title": "Episodi de La banda dei cinque (prima stagione)", "text": "Questa voce contiene trame, dettagli e crediti dei registi e degli sceneggiatori della prima stagione della serie televisiva \"La banda dei cinque\"\nNel Regno Unito, la serie fu trasmessa dalla ITV dal 3 luglio al 31 dicembre 1978. In Italia and\u00f2 in onda su Rai 2 nel 1979. Nel primo passaggio televisivo italiano, non \u00e8 stato rispettato l'ordine cronologico di trasmissione originale.\nI cinque all'isola di Kirrin (prima parte).\nTrama.\nAnne, Julian e Dick si recano per la prima volta a Kirrin per trascorrere le vacanze al Kirrin Cottage con la cugina George, la zia Fanny e lo zio Quentin.\nLo strano signor Curton appare fin troppo interessato al progetto segreto dello zio Quentin. Quando il padre di George viene rapito, i ragazzi si riuniscono per trovare il modo di aiutarlo.\nI cinque all'isola di Kirrin (seconda parte).\nTrama.\nAnne, Julian e Dick si recano per la prima volta a Kirrin per trascorrere le vacanze al Kirrin Cottage con la cugina George, la zia Fanny e lo zio Quentin.\nLo strano signor Curton appare fin troppo interessato al progetto segreto dello zio Quentin.Quando il padre di George viene rapito, i ragazzi si riuniscono per trovare il modo di aiutarlo.\nI cinque attraverso i muri.\nTrama.\nC'\u00e8 un ladro in Cottage Kirrin! La Banda Dei Cinque pensa di sapere chi \u00e8, ma dovr\u00e0 dimostrarlo! Dove possono trovare le prove? La scoperta di una vecchia mappa in un insolito nascondiglio gli aiuter\u00e0 ad andare in fondo a questo mistero e scoprire il vero colpevole!\nI cinque nella palude contesa (prima parte).\nTrama.\nCi possono essere ancora contrabbandieri a Smuggler's Top? La Banda dei cinque va in vacanza in un'antica casa di campagna, qui scoprir\u00e0 un sacco di passaggi segreti, nascondigli ingegnosi e tunnel sotterranei! \nInsolite e sinistre segnalazioni luminose, fatte dalla torre verso la buia e tenebrosa palude, insospettiscono Sooty.\nEcco servito un nuovo mistero per la banda, cosa si nasconder\u00e0 dietro a tutto questo?\nI cinque nella palude contesa (seconda parte).\nTrama.\nCi possono essere ancora contrabbandieri a Smuggler's Top? La Banda dei cinque va in vacanza in un'antica casa di campagna, qui scoprir\u00e0 un sacco di passaggi segreti, nascondigli ingegnosi e tunnel sotterranei! \nInsolite e sinistre segnalazioni luminose, fatte dalla torre verso la buia e tenebrosa palude, insospettiscono Sooty.\nEcco servito un nuovo mistero per la banda, cosa si nasconder\u00e0 dietro a tutto questo?\nI cinque alle prese con strane persone.\nTrama.\nLa banda dei cinque questa volta \u00e8 in viaggio con carrozzoni trainati da cavalli, quando si imbatte in un circo errante, decide di accamparsi nelle vicinanze.\nI cinque ignari di aver ostruito l'ingresso di una grotta, usata come nascondiglio da due loschi circensi, con i loro carri, si troveranno coinvolti in furto di preziosi gioielli.Ecco che inizia una nuova ed eccitante avventura all'insegna del mistero.\nI cinque nella galleria murata (prima parte).\nTrama.\nTreni fantasma, che passano nel cuore della notte e sembrano svanire nel nulla! Ma dove vanno? La banda dei cinque \u00e8 decisa a scoprire cosa succeda realmente. Ma la scoperta di un insolito sistema di gallerie sotterranee, li lascia perplessi.Se seguiranno le tracce, riusciranno a risolvere il mistero?\nI cinque nella galleria murata (seconda parte).\nTrama.\nTreni fantasma, che passano nel cuore della notte e sembrano svanire nel nulla! Ma dove vanno? La banda dei cinque \u00e8 decisa a scoprire cosa succeda realmente. Ma la scoperta di un insolito sistema di gallerie sotterranee, li lascia perplessi.Se seguiranno le tracce, riusciranno a risolvere il mistero?\nI cinque e la furba Jane.\nTrama.\nDick rimane sorpreso, quando svegliato nel cuore della notte da una luce che lampeggia attraverso una finestrella del fienile, in cui la banda ha trovato riparo per la notte non essendo riusciti ad arrivare alla fattoria Bene-Pond prima del tramonto.\nQualcuno sta cercando di mandargli un messaggio in codice?\nQuando i cinque apprendono dalla polizia che sono nella zona delle ricerche di un evaso, cercano di spiegare quanto accaduto la notte prima, ma Dick sbaglia a dire l'orario, avendo l'orologio fermo, e non vengono creduti.\nI cinque non hanno altra scelta se non, risolvere il mistero da soli.\nI cinque perduti nella nebbia.\nTrama.\nMystery Moor, un luogo immerso nella nebbiosa brughiera, cela l'ennesimo mistero per i cinque! C'\u00e8 qualcosa di pericoloso la fuori, ma la banda ha bisogno di aiuto per scoprire di cosa si tratta. Gli zingari accampati nella brughiera sono scostanti e vaghi, attirando l'attenzione dei cinque, i quali non hanno altra scelta che indagare, ma dovranno rischiare nel seguire il sentiero tra le nebbie insidiose. \nI cinque tra i fantasmi.\nTrama.\nDi nuovo campeggio. Questa volta i Cinque piantano le tende nei pressi di un vecchio casolare in rovina ed all'apparenza abbandonato da anni. Quando Anne sente strani rumori durante la notte gli altri non ci credono, fino a quando non vedono luci spettrali tra gli alberi. Potrebbe essere infestata dai fantasmi la casa? Oppure qualcuno \u00e8 alla ricerca di un tesoro, e non vuole bambini curiosi nelle vicinanze?\nI cinque in zona militare.\nTrama.\n\u00c8 di nuovo tempo di vacanze, e la banda dei cinque questa volta le trascorrono a Billycock Hill, dove si accampano vicino alla base militare della RAF. Qui fanno amicizia con Jeff Thomas un vero pilota! Ma quando scompare assieme ad un prototipo di aereo militare top secret, viene accusato del furto. I Cinque sono perplessi. Possibile che il loro nuovo amico sia una spia? La banda si unir\u00e0 nello sforzo di dimostrare l'innocenza di Jeff.\nI cinque nel castello normanno.\nTrama.\nI cinque amici sono in visita alla fattoria Finniston, qui scoprono che c'\u00e8 un castello in rovina nelle vicinanze, ma solo i sotterranei sono rimasti integri. La banda dei cinque \u00e8 determinata a trovare ci\u00f2 che si cela al loro interno. Ma qualcun altro vuole scoprirlo per primo. Riusciranno i cinque a dimostrare che il commerciante di antiquariato non \u00e8 altri che un criminale?\nI cinque nel nido del gufo (prima parte).\nTrama.\nLa banda dei cinque \u00e8 sconvolta! Dick, scambiato per Richard, il figlio di un riccone della zona, \u00e8 stato rapito! La banda alla fine lo rintraccia in una solitaria villa circondata da alte mura di cinta ed un massiccio cancello automatico come unica entrata, anche loro verranno sequestrati e tenuti prigionieri.\nCome faranno gli intrepidi cinque ad uscire da questo pasticcio?\nI cinque nel nido del gufo (seconda parte).\nTrama.\nLa banda dei cinque \u00e8 sconvolta! Dick, scambiato per Richard, il figlio di un riccone della zona, \u00e8 stato rapito! La banda alla fine lo rintraccia in una solitaria villa circondata da alte mura di cinta ed un massiccio cancello automatico come unica entrata, anche loro verranno sequestrati e tenuti prigionieri.\nCome faranno gli intrepidi cinque ad uscire da questo pasticcio?\nI cinque in aiuto della vecchia signora.\nTrama.\nChi vive nella misteriosa casa nei pressi della villetta dove i cinque stanno soggiornando? il custode dice che nessuno ha vissuto l\u00ec per anni, ma gli amici sono sicuri di aver visto un volto tormentato in una delle finestre di Old Towers. Che sia la vecchia signora Thomas tenuta prigioniera dal figlio? Per aiutare la povera donna dovranno trovare l'ingresso segreto. Verr\u00e0 loro in aiuto Ailey, una ragazzina del posto che conosce tutti i nascondigli di Old Towers.\nI cinque e lo strano scimmione (prima parte).\nTrama.\nA causa di una malattia sconosciuta i genitori di George vengono messi in quarantena e i ragazzi mandati a casa del professore Hayling, un noto scienziato. Qui insieme al'amico Tinker, figlio del professore, fanno visita al circo accampato poco distante, dove conosceranno Mr. Tapper, un clown che si esibisce insieme a uno scimpanz\u00e9 di nome Charlie e Mr. Wooh, un personaggio dotato di memoria infallibile, molto interessato al lavoro del padre di Tinker. Quando gli appunti segreti dello scienziato scompaiono, Charlie \u00e8 il primo sospettato, ma i cinque decidono di non credere alla sua colpevolezza.\nEcco servito un altro mistero da risolvere!\nI cinque e lo strano scimmione (seconda parte).\nTrama.\nA causa di una malattia sconosciuta i genitori di George vengono messi in quarantena e i ragazzi mandati a casa del professore Hayling, un noto scienziato. Qui insieme al'amico Tinker, figlio del professore, fanno visita al circo accampato poco distante, dove conosceranno Mr. Tapper, un clown che si esibisce insieme a uno scimpanz\u00e9 di nome Charlie e Mr. Wooh, un personaggio dotato di memoria infallibile, molto interessato al lavoro del padre di Tinker. Quando gli appunti segreti dello scienziato scompaiono, Charlie \u00e8 il primo sospettato, ma i cinque decidono di non credere alla sua colpevolezza.\nEcco servito un altro mistero da risolvere!\nI cinque si divertono un mondo.\nTrama.\nLo scienziato Terry Kane, un amico dello zio Quentin, \u00e8 stato rapito ed ingiustamente accusato di tradimento dalla stampa. Per pura coincidenza, i cinque amici stanno campeggiando nelle vicinanze del castello dove Pottersham lo tiene prigioniero. Il castello sembrava abbandonato ma da lontano vedono un volto alla finestra, chi si nasconde nel castello? Con l'aiuto degli zingari, accampati anch'essi nelle vicinanze, i ragazzi cercheranno di salvare il professore Kane."}
{"id": "3954749", "revid": "154893", "url": "https://it.wikipedia.org/wiki?curid=3954749", "title": "Episodi de La banda dei cinque (seconda stagione)", "text": "Questa voce contiene trame, dettagli e crediti dei registi e degli sceneggiatori della seconda stagione della serie televisiva \"La banda dei cinque\"\nNel Regno Unito, la serie fu trasmessa dalla ITV dal 27 giugno all'8 agosto 1979. In Italia and\u00f2 in onda su Rai 2 nel 1979.\nI cinque a caccia delle carte rubate (prima parte).\nTrama.\nSulla spiaggia i cinque amici fanno la conoscenza di Jo, una ragazza che si comporta come un maschio. Nel rientrare, la banda vede un autoveicolo della polizia davanti a casa, qualcuno ha saccheggiato lo studio dello zio Quentin, mettendolo a soqquadro nel tentativo di trovare i documenti segreti dell'ultimo progetto. Naturalmente Dick, George, Julian, Anne e Timmy iniziano ad indagare e ben presto i sospetti ricadono sulla nuova amica Jo che sembra saperne molto sulla questione. Ma che cosa conteranno di cos\u00ec importante i documenti di zio Quentin ?"}
{"id": "3954760", "revid": "767487", "url": "https://it.wikipedia.org/wiki?curid=3954760", "title": "Puccini (film 1953)", "text": "Puccini \u00e8 un film del 1953 di Carmine Gallone.\nIl soggetto e la sceneggiatura sono firmati dallo stesso Gallone oltre che da Leonardo Benvenuti, Glauco Pellegrini e Aldo Bizzarri.\nLa pellicola, girata a Cinecitt\u00e0 in co-produzione italo-francese, narra la biografia romanzata del compositore Giacomo Puccini.\nTrama.\nIl film narra la vita del compositore costellata di amori e sregolatezze, a partire dal periodo giovanile in cui, dopo essersi innamorato di Cristina che lo aveva aiutato a raggiungere il successo, convince Elvira, una mite ragazza di provincia, a seguirlo a Milano. Elvira gli d\u00e0 presto un figlio e gli rimane vicina nonostante i suoi tradimenti. Cristina, divenuta ormai un famoso soprano, ricompare di nuovo nella vita del maestro e cerca di allontanarlo dalla compagna ma, dopo il trionfo de \"La boh\u00e8me\", spinto dalla riconoscenza verso Elvira, Giacomo decide di sposarla. Non per questo terminano le sue infedelt\u00e0 e Elvira, sempre pi\u00f9 sola, decide di separarsi dal marito. L'episodio del suicidio di una giovane domestica follemente innamorata di lui e il clamoroso insuccesso di \"Madama Butterfly\" sconvolgono la vita di Puccini: Elvira a questo punto si riconcilia con lui e gli rimane accanto assistendolo generosamente fino alla sua morte, avvenuta per una malattia incurabile che lo colpisce durante la composizione di \"Turandot\".\nProduzione.\nCast.\nGabriele Ferzetti torner\u00e0 a vestire i panni del musicista l'anno successivo nel film \"Casa Ricordi\", diretto anch'esso da Gallone.\nDistribuzione.\nLa distribuzione in Italia avvenne dal 29 aprile 1953; nello stesso anno il film entr\u00f2 nel circuito cinematografico in Germania Ovest e, dall'anno successivo, negli altri paesi (in Germania Est il film usc\u00ec nel 1955).\nIn talune distribuzioni il titolo adottato fu: \"Puccini, vissi d'arte, vissi d'amore\". In Francia venne distribuito con il titolo: \"Trois amours de Puccini\".\nAccoglienza.\nIl film ebbe parecchio successo tra il pubblico: incass\u00f2 790.400.000 lire dell'epoca, risultando il quarto maggior introito dell'anno in Italia."}
{"id": "3954761", "revid": "124123", "url": "https://it.wikipedia.org/wiki?curid=3954761", "title": "Mi\u0161\u0161i Juchma", "text": "Opere.\nMi\u0161\u0161i Juhma ha scritto oltre 100 libri. tra i pi\u00f9 famosi:\nNegli ultimi anni, il maestro d\u00e0 seguito ad un ciclo di romanzi storici: \u00abLa Via Lattea\u00bb. sono stati pubblicati:"}
{"id": "3954784", "revid": "6923", "url": "https://it.wikipedia.org/wiki?curid=3954784", "title": "Chrysanthellinae", "text": "Chrysanthellinae \u00e8 una sottotrib\u00f9 di piante spermatofite dicotiledoni appartenenti alla famiglia delle Asteraceae (sottofamiglia Asteroideae, trib\u00f9 Coreopsideae).\nEtimologia.\nIl nome della sottotrib\u00f9 deriva dal suo genere pi\u00f9 importante \"Chrysanthellum\" la cui etimologia \u00e8 un diminutivo di \"chrysanthum\" che a sua volta deriva da due parole greche: \"chrysos\" (= oro), e \"anthos\" (= fiore). Il nome scientifico di Chrysanthellinae \u00e8 stato definito per la prima volta dai botanici contemporanei Per Olof Ryding (1951-) e Kaare Bremer (1948-) nella pubblicazione \"Systematic Botany; Quarterly Journal of the American Society of Plant Taxonomists - 17(4): 650. 1992\" del 1992.\nDescrizione.\nLe piante di questa sottotrib\u00f9 hanno un habitus erbaceo con ciclo biologico annuale o perenne. Raramente sono sub-arbusti.\nLe foglie lungo il caule hanno una disposizione alternata. Quelle inferiori qualche volta formano una rosetta basale. La lamina \u00e8 intera o sezionata (1-2- pennatifida).\nLe infiorescenze sono formate sia da capolini terminali, solitari e per lo pi\u00f9 con lunghi peduncoli, e quindi in apparenza scapose, ma anche di tipo panicolato, aperte e cimose.\nIl capolino, come in tutte le Asteraceae, \u00e8 formato da un involucro composto da squame al cui interno un ricettacolo fa da base ai fiori (quelli periferici del raggio e quelli interni del disco). I capolini sono sia radiati che discoidi . Gli involucri sono campanulati, qualche volta emisferici. Le squame sono disposte su 2 \u2013 5 serie e sono dimorfiche, esternamente si presentano erbacee, quelle pi\u00f9 interne sono pi\u00f9 piccole, erette e scariose. Il ricettacolo \u00e8 provvisto di pagliette di protezione della base di fiori.\nI fiori sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori del disco sono ermafroditi, raramente solo funzionalmente maschili. I fiori del raggio sono femminili o sterili.\nI frutti sono degli acheni con pappo. Gli acheni dei fiori del raggio hanno delle forme a spirale o sono dritti, incavati o fusiformi, qualche volta strettamente ob-conici. Gli acheni dei fiori del disco sono ob-compressi (raramente compressi), quadrati, dritti o qualche volta concavi. Il pappo \u00e8 formato da 2 \u2013 4 barbe lisce oppure scabre; a volte i pappo \u00e8 anche assente.\nDistribuzione e habitat.\nLa distribuzione \u00e8 soprattutto relativa all'emisfero australe. L'elenco sottostante indica per ogni genere la sua distribuzione principale.\nTassonomia.\nLa famiglia di appartenenza di questo gruppo (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Coreopsideae \u00e8 una delle 21 trib\u00f9 della sottofamiglia. La trib\u00f9 Coreopsideae a sua volta \u00e8 suddivisa in 3 sottotrib\u00f9 (Chrysanthellinae \u00e8 una di queste). \nIl numero cromosomico delle specie di questa sottotrib\u00f9 varia da 2n = 16 a 2n = 24.\nFilogenesi.\nQuesta sottotrib\u00f9 \u00e8 inclusa nella trib\u00f9 Coreopsideae, a sua volta appartenente al gruppo denominato \u201c\"Heliantheae Alliance\"\u201d i cui caratteri distintivi sono:\nDa ricerche sul DNA di tipo filogenetico la trib\u00f9 Coreopsideae risulta divisa in tre cladi principali (A - B - C). Chrysanthellinae \u00e8 annidata nel clade A e si trova nella posizione di \u201cgruppo fratello\u201d del resto del clade formato da alcuni generi della sottotrib\u00f9 Coreopsidinae. Questo gruppo inoltre (il calde A) risulta essere \u201cgruppo fratello\u201d degli altri due cladi (B - C) della trib\u00f9. Chrysanthellinae \u00e8 un gruppo monofiletico fortemente supportato. Prima ancora delle analisi filogenetiche la sottotrib\u00f9 di questa voce veniva considerata un \"gruppo naturale\" in base all'unificante caratteristica della \"sindrome di Kranz (C4 fotosintesi)\".\nIl cladogramma a lato tratto dallo studio citato e semplificato mostra la struttura filogenetica interna della sottotrib\u00f9 basata sull'analisi del DNA di alcune specie della sottotrib\u00f9 stessa.\nComposizione della sottotrib\u00f9.\nLa sottotrib\u00f9 comprende 6 generi e 44 specie.\nNota 1: \"Eryngiophyllum\" in alcuni testi \u00e8 considerato un sinonimo di \"Chrysanthellum\".\nChiave per i generi.\nPer meglio comprendere ed individuare i vari generi della sottotrib\u00f9 l'elenco seguente utilizza il sistema delle chiavi analitiche:"}
{"id": "3954791", "revid": "339392", "url": "https://it.wikipedia.org/wiki?curid=3954791", "title": "Chorikov", "text": ""}
{"id": "3954792", "revid": "767487", "url": "https://it.wikipedia.org/wiki?curid=3954792", "title": "Aujourd'hui", "text": "Aujourd'hui \u00e8 un film del 2012 diretto da Alain Gomis.\nLa pellicola \u00e8 stata presentata al Festival di Berlino 2012.\nTrama.\nOggi \u00e8 l'ultimo giorno della sua vita. Satch\u00e9 ne \u00e8 certo, anche se \u00e8 in piena salute, ed \u00e8 pronto ad accettare la sua morte imminente. Camminando per le strade della sua citt\u00e0 natale, in Senegal, si confronta con luoghi e persone del suo passato come se li stesse vedendo per la prima volta: la casa dei genitori, il suo primo amore, gli amici d'infanzia, la moglie e i figli. Ancora una volta sente lo stesso rimprovero: perch\u00e9 non \u00e8 rimasto in America, dove avrebbe avuto un futuro?"}
{"id": "3954795", "revid": "767487", "url": "https://it.wikipedia.org/wiki?curid=3954795", "title": "Io = Voi", "text": "Io = Voi \u00e8 il secondo album del cantante e attore siciliano Francesco Benigno in lingua napoletana, pubblicato nel 1993."}
{"id": "3954798", "revid": "438678", "url": "https://it.wikipedia.org/wiki?curid=3954798", "title": "Joe Bastianich", "text": "Biografia.\n\u00c8 figlio di genitori italiani esuli istriani: il ristoratore Felice Bastianich, da Albona, e la cuoca Lidia Matticchio, da Pola. Joe \u00e8 il primogenito ed ha una sorella minore, Tanya, nata nel 1972. I Bastianich, nel 1964, quattro anni prima della sua nascita, avevano comprato il loro primo ristorante, il piccolo \"Buonavia\" di Forest Hills (Queens), mentre nel 1979 acquisirono il \"Villa Seconda\". Quando Joe aveva tredici anni la sua famiglia vendette entrambi i ristoranti per lanciare un nuovo locale, il \"Felidia\" (il cui nome deriva dalle lettere iniziali dei genitori di Joe), a Manhattan.\nJoe frequent\u00f2 la Fordham Preparatory School nel Bronx ed il Boston College; in seguito inizi\u00f2 a lavorare come \"bond-trader\" presso la banca Merrill Lynch di Wall Street, ma abbandon\u00f2 presto questa carriera per intraprendere l'attivit\u00e0 familiare di ristorazione.\nNel 1993 Joe convinse i suoi genitori a investire con lui, aprendo il ristorante \"Becco\" a Manhattan. Come il \"Felidia\", anche il \"Becco\" fu un successo immediato che permise alla famiglia di aprire nuovi ristoranti anche fuori dalla citt\u00e0 di New York. Il ristorante \"Becco\" \u00e8 apparso in diversi telefilm, come \"Beverly Hills 90210\" e \"Friends\".\nNel 1997, Felice e Lidia divorziarono dopo 31 anni di matrimonio; il padre decise quindi di ritirarsi dagli affari legati alla ristorazione, cedendo le sue partecipazioni ai figli.\nCarriera.\nNel 1998 si associ\u00f2 con lo chef Mario Batali per aprire il \"Babbo Ristorante e Enoteca\", a cui il \"New York Times\" assegn\u00f2 due stelle. Continuando la collaborazione, Bastianich e Batali aprirono altri sette tra ristoranti e punti vendita a New York: \"Lupa\", \"Esca\", \"Casa Mono\", \"Bar Jam\u00f3n\", \"Otto\", \"Del Posto\" e nel 2010 \"Eataly\" a Manhattan insieme a Oscar Farinetti. A Los Angeles aprirono \"Osteria Mozza\" e \"Pizzeria Mozza\" (pi\u00f9 tardi esportati a Marina Bay Sands, Singapore), e \"B&amp;B Ristorante\" a Las Vegas.\nVicino a casa, il duo rilanci\u00f2 il \"Tarry Lodge\" a Port Chester, New York. Nel 2010, \"Del Posto\" divenne il primo ristorante italiano, in 36 anni, ad essere recensito con quattro stelle dal \"New York Times\". Nell'agosto 2013 apr\u00ec il ristorante \"Orsone\" a Gagliano, frazione di Cividale del Friuli, con lo scopo di portare nella sua terra d'origine la cultura gastronomica che ha appreso in tutto il mondo assieme a sua madre Lidia. Bastianich ha fondato inoltre tre aziende vinicole: \"Azienda Agricola Bastianich\" a Buttrio e a Cividale del Friuli, \"La Mozza s.r.l.\" di Magliano in Toscana in Maremma e \"TriTono\" a Mendoza, Argentina; ha inoltre acquisito il marchio \"Brandini\" a La Morra, in Piemonte.\nNell'estate del 2015 riprese l'attivit\u00e0 del ristorante \"Ricci\" in piazza della Repubblica a Milano, con soci Bastianich, Bel\u00e9n Rodr\u00edguez, Luca Guelfi e Simona Miele, gi\u00e0 titolari dei \"Petit Bistrot\" di Milano e Miami.\nNel 2018 la Guardia di Finanza ha avviato verso di lui un contenzioso tributario relativo al suo ristorante italiano \"Orsone\", per una presunta evasione fiscale di un milione di euro di redditi non dichiarati. Il legale di Bastianich ha replicato che, avendo il locale un regime fiscale agevolato, non vi era stata alcuna evasione.\nAppassionato di musica, \u00e8 stato frontman e chitarrista del gruppo statunitense \"The Ramps\" e, il 6 settembre 2019, ha pubblicato per la Universal il suo primo singolo da solista, \"Joe Played Guitar,\" che ha preceduto il suo primo album in studio \"Aka Joe\", pubblicato il 20 settembre 2019.\nNel 2020 un gruppo di manifestanti ha distrutto uno dei suoi locali a Los Angeles a seguito delle polemiche scatenatesi per l'omicidio di George Floyd da parte delle forze dell'ordine americane.\nNell'agosto 2021 annuncia l'apertura di un nuovo locale dedicato al barbecue americano, \"Joe\u2019s American BBQ\", alla stazione Centrale di Milano.\nVita privata.\nBastianich ha vissuto molti anni a Greenwich, Connecticut, e attualmente vive a New York. \u00c8 sposato con Deanna, ha tre figli di nome Olivia, Miles e Ethan e due cani di nome Quattro e Vasco."}
{"id": "3954799", "revid": "1573940", "url": "https://it.wikipedia.org/wiki?curid=3954799", "title": "Suguty", "text": "Suguty (in russo: \"\u0421\u0443\u0433\u0443\u0442\u044b\"; in ciuvascio: \"\u0421\u0103\u043a\u0103\u0442\", \"S\u0103k\u0103t\") \u00e8 una localit\u00e0 rurale (un selo) del distretto di Batyrevo della Repubblica autonoma della Ciuvascia, in Russia.\nLa maggioranza della popolazione di villaggio di 2.000 persone \u00e8 ciuvascia. Le strutture del villaggio includono un centro di cultura, un teatro, una biblioteca, una cattedrale, un istituto superiore, una clinica medica e svariati negozi.\nIl fiume \u0160ihirdanka scorre vicino a Suguty.\nIl villaggio fu menzionato gi\u00e0 nel 1556."}
{"id": "3954800", "revid": "79227", "url": "https://it.wikipedia.org/wiki?curid=3954800", "title": "Markirya", "text": "Il poema Markirya (in qenya \"arca\" per il quenya maturo \"marcirya\"), noto cos\u00ec dal titolo della sua versione iniziale (in qenya Oilima Markirya ovvero \"l'ultima arca\" per un quenya maturo m\u00e9tima Marcirya o tyelima Marcirya), \u00e8 un poema redatto dallo scrittore, filologo e glossopoeta John Ronald Reuel Tolkien nel pi\u00f9 conosciuto dei suoi linguaggi artificiali il quenya parlato all'interno del mondo immaginario di Arda dai popoli elfici (principalmente dai Noldor) in un'epoca antecedente alle avventure narrate ne Il Signore degli Anelli.\nIl poema come \u00e8 conosciuto oggi venne modificato pi\u00f9 volte dall'autore dal 1931 (a cui risale la versione originale) alla sua morte avvenuta nel 1973.\nVersione definitiva del testo.\nLa versione \"matura\" del poema \u00e8 generalmente considerata il pi\u00f9 lungo testo scritto in quenya.\nFrammenti dell'\"Oilima Markirya\" in qenya.\nCon il termine \"Oilima Markirya\" si intende la versione iniziale del poema Markirya in cui venne inizialmente composto da Tolkien in una forma prematura denominata Quenya intorno al 1931.\nIn \"corsivo\" vi sono le parole che provengono da una stessa radice, tutt'al pi\u00f9 revisionata negli anni dall'autore (solo le parole accertate).\nQuesta invece \u00e8 la traduzione, comune a entrambe le versioni:\nEccone altri frammenti che mostrano le differenze tra il \"qenya\" prematuro\" e il \"tardo quenya\".\nIn \"corsivo\" vi sono le parole che provengono da una stessa radice, tutt'al pi\u00f9 revisionata negli anni dall'autore (solo le parole accertate).\nEccone invece la traduzione:\nDi questo frammento esiste anche un'altra versione considerata \"intermedia\", che presenta, per\u00f2, molti cambiamenti, anche nella traduzione:"}
{"id": "3954801", "revid": "69794", "url": "https://it.wikipedia.org/wiki?curid=3954801", "title": "Butler Bulldogs", "text": ""}
{"id": "3954802", "revid": "767487", "url": "https://it.wikipedia.org/wiki?curid=3954802", "title": "Miai", "text": "Il o \u00e8 un'usanza tradizionale giapponese che consiste nel far incontrare due persone libere da legami sentimentali affinch\u00e9 prendano in considerazione la possibilit\u00e0 di sposarsi. Il termine viene talvolta tradotto erroneamente come \"matrimonio combinato\".\nStoria.\nLa pratica del \"miai\" si svilupp\u00f2 tra i samurai all'inizio dell'era Edo. In quel periodo concedere in sposo un figlio o una figlia costituiva il mezzo per creare un legame tra le famiglie dei samurai e per costituire delle alleanze. Successivamente il \"miai\" si diffuse in tutti gli strati sociali, rendendolo una pratica comune in tutto il Giappone. Il \"miai\" era un'usanza solenne che dava molta importanza ad alcuni aspetti che nel Giappone moderno sono secondari, come la famiglia di appartenenza e il ceto sociale. Questo tipo di \"miai\" al giorno di oggi esiste solo nelle rappresentazioni cinematografiche o nelle commedie televisive.\nDopo la guerra del Pacifico la tendenza fu quella di abbandonare il restrittivo sistema degli incontri combinati. Forme moderne di \"miai\" sono ancora in uso in Giappone, sebbene non siano cos\u00ec diffuse come lo erano prima del periodo Meiji. Nel 2005 si stima che circa il 6,2% dei matrimoni celebrati in Giappone sia stato combinato.\nPartecipanti.\nAl \"miai\" formale partecipano la coppia di candidati all'eventuale matrimonio e le loro famiglie. Il \"miai\" comunque pu\u00f2 avere luogo anche senza l'intervento delle famiglie della potenziale coppia di sposi.\n\"Nak\u014ddo\".\nIl svolge il ruolo di intermediario tra le famiglie nel \"miai\". La figura del \"nak\u014ddo\" non \u00e8 indispensabile per organizzare il \"miai\"; quando \u00e8 presente solitamente viene scelto tra i componenti o gli amici di una delle famiglie oppure ci si rivolge a professionisti che lavorano per agenzie di incontri. I \"nak\u014ddo\" di quest'ultimo tipo sono conosciuti come \"nak\u014ddo\".\nLa funzione del \"nak\u014ddo\", soprattutto per il \"miai\" tradizionale, \u00e8 quella di gettare le basi per costituire un accordo tra le persone e assistere i candidati timidi. Il \"nak\u014ddo\" ricopre molti ruoli nel corso del \"miai\"; il primo \u00e8 quello di intermediario o , nel quale il \"nak\u014ddo\" presenta reciprocamente i candidati e le loro famiglie.\nIl secondo ruolo che ricopre \u00e8 quello di collegamento tra le due famiglie, che gli permette di evitare scontri e differenze di opinioni nella preparazione dei dettagli del matrimonio.\nProcedura di selezione.\nLa decisione di organizzare un \"miai\" viene spesso presa dai genitori quando si rendono conto che il loro figlio (o figlia) \u00e8 in et\u00e0 da matrimonio () \u2014 di solito tra i 22 ed i 30 anni \u2014 e ha mostrato poco o nessun interesse a trovarsi un partner per conto proprio. In altri casi i genitori possono chiedere ad amici e conoscenti di presentare ai figli dei potenziali compagni in maniera pi\u00f9 informale rispetto a quanto previsto dal \"miai\".\nQuando si sceglie di affidarsi ad amici o conoscenti per trovare dei potenziali compagni per la propria figlia i genitori utilizzano spesso nei discorsi la frase \"onegai shimasu\" (\"Le chiedo una cortesia\"). L'uso di questa frase implica che entrambi i genitori danno il consenso a far incontrare la loro figlia con uomini che possano essere un buon partito per lei. La ragazza spesso \u00e8 inconsapevole del fatto che i genitori hanno intenzione di organizzare degli incontri per lei e spesso se ne rende conto quando sente usare la frase \"onegai shimasu\"; inoltre alcuni genitori inviano delle fotografie a uomini che vorrebbero come futuri \ngeneri o a intermediari senza il consenso della figlia.\nLa parola \"miai\" \u00e8 usata per indicare sia l'intero processo di organizzazione che il primo incontro tra la potenziale coppia ed il \"nak\u014ddo\". Il \"miai\" implica che l'incontro tra i giovani \u00e8 stato organizzato espressamente a scopo matrimoniale su iniziativa dei genitori, di un amico di famiglia o di intermediari; vuol dire anche che i criteri di selezione fissati dai genitori sono stati rispettati.\nIl \"miai\" \u2014 inteso come organizzazione dell'incontro \u2014 prevede che il giovane (il ragazzo o la ragazza) incontri, insieme alla propria famiglia, il \"nak\u014ddo\" per valutare i candidati ideali. Il \"nak\u014ddo\" ha con s\u00e9 fotografie dei candidati e il loro , un piccolo riassunto della loro vita. Il \"rirekisho\" spesso include informazioni dettagliate (nome, et\u00e0, stato di salute, impiego e stato civile) su tutti i componenti della famiglia del candidato.\nLe famiglie aprono una trattativa con il \"nak\u014ddo\" ed esaminano i vari curriculum per eliminare tutte le candidature che reputano inadeguate. Le fotografie e i \"rirekisho\" possono essere portati a casa dalle famiglie che stanno organizzando il \"miai\" per valutarli insieme al figlio o alla figlia. Il livello culturale e l'impiego dei potenziali candidati e delle loro famiglie sono gli aspetti pi\u00f9 importanti in questa fase di valutazione, al termine della quale il giovane e sua madre stilano un elenco di possibili candidati e chiedono al \"nak\u014ddo\" di indagare sulla persona che hanno messo al primo posto della lista.\nNei \"miai\" pi\u00f9 selettivi i candidati e le loro famiglie sono valutati sulla base di una vasta gamma di criteri per stabilire la convenienza e gli equilibri del matrimonio. Questi criteri sono ufficialmente conosciuti in Giappone come e comprendono il livello di istruzione, la professione svolta, l'aspetto fisico, la religione, la condizione sociale e gli hobby praticati. Al giorno d'oggi molte donne hanno una visione stereotipata del marito ideale, che deve avere tre caratteristiche fondamentali: l'altezza, una buona retribuzione e un alto livello di istruzione. Questo stereotipo \u00e8 conosciuto anche come la \"sindrome delle tre H\" dalle iniziali delle parole inglesi che definiscono i requisiti: Height\", High salary\", \"High education\".\nAnche il gioca un ruolo importante nella scelta, si vogliono evitare i candidati che hanno avuto nelle loro famiglie casi di malattie come epilessia, nevrosi o malattie mentali. Il terrore di questo tipo di malattie era talmente sentito nella popolazione giapponese che nel 1948 fu approvata la \"Eugenic Protection Law\", una legge che consentiva la sterilizzazione e gli aborti per quelle persone che avevano una storia clinica di problemi mentali o di altre malattie ereditarie. La \"Eugenic Protection Law\" \u00e8 stata profondamente rivista nel 1996 diventando la \"Maternal Protection Law\". Questa legge tutela ora la maternit\u00e0 e prevede che l'aborto e la sterilizzazione sono possibili solo su esplicita richiesta dell'interessata. Prima della revisione la legge era stata applicata ad oltre 16.500 persone che furono sterilizzate contro la loro volont\u00e0.\nIl livello sociale \u00e8 un altro elemento tenuto in grande considerazione nella fase di selezione dei candidati; idealmente entrambi i giovani e le loro famiglie dovrebbero avere lo stesso livello sociale. Un candidato che abbia lo stesso livello sociale del giovane che sta cercando un compagno difficilmente sar\u00e0 selezionato se la sua famiglia ha un livello sociale pi\u00f9 basso rispetto a quello dei possibili consuoceri. Anche l'albero genealogico pu\u00f2 influire sulla scelta del candidato: un discendente dei samurai avr\u00e0 molte pi\u00f9 possibilit\u00e0 rispetto a un giovane con antenati provenienti dalle altre classi sociali codificate nel periodo Edo.\nIndagini.\nIl \"nak\u014ddo\" fornir\u00e0 abbondanti informazioni su ogni candidato. La famiglia del giovane pu\u00f2 indagare sullo \"iegara\" di ogni candidato selezionato dal \"nak\u014ddo\" subito dopo aver preparato la prima lista di potenziali candidati. Grandi differenze tra lo \"iegara\" delle due famiglie provocherebbero imbarazzo da entrambe le parti a ogni incontro, quindi si cercano candidati con uno \"iegara\" simile al proprio. Un metodo discreto di indagine \u00e8 quello che prevede l'intervento di una agenzia investigativa; nelle aree rurali \u00e8 frequente vedere gli investigatori tentare di ottenere informazioni sulla famiglia di interesse chiedendo notizie ai vicini e ai negozianti della zona. Questa tecnica si \u00e8 di recente raffinata: il \"nak\u014ddo\" riesce a raccogliere informazioni pi\u00f9 accurate ponendo le stesse domande a molte persone e mettendo a confronto le risposte che ha ottenuto. Se tutti i criteri forniti dalla famiglia del giovane sono soddisfatti, il \"nak\u014ddo\" organizzer\u00e0 un colloquio per un miai.\n\"Miai\" (incontro tra la potenziale coppia).\nPrima che si svolga il \"miai\" i candidati all'eventuale matrimonio esaminano attentamente le fotografie allegate al \"rirekisho\" per evitare futuri rifiuti. Sebbene i candidati facciano oggi affidamento sulle loro foto e sui \"rirekisho\" per prepararsi al \"miai\", in passato esisteva la consuetudine del \"kagemi\" (sguardo nascosto): il potenziale candidato maschile cercava di vedere di sfuggita la ragazza di nascosto. Lo scopo del \"kagemi\" era quello di evitare rifiuti imbarazzanti dovuti all'aspetto fisico ritenuto non gradevole.\nIl \"miai\" viene proposto come un incontro informale tra la potenziale coppia, il \"nak\u014ddo\" e i genitori dei giovani. Il \"nak\u014ddo\" stabilir\u00e0 il luogo e l'organizzazione dell'incontro. Il \"miai\" \u00e8 anche un'occasione per i genitori di verificare se c'\u00e8 la possibilit\u00e0 di un matrimonio tra i loro figli e inizia con una presentazione informale delle famiglie da parte del \"nak\u014ddo\", seguita spesso da un breve colloquio tra i genitori durante il quale a volte si inizia a parlare di uno dei due candidati. Verso la fine del colloquio i ragazzi vengono invitati a lasciare il luogo dell'incontro \nper stare un po' di tempo da soli e conoscersi meglio.\n\"Miai kekkon\" e \"kotowari\".\nSe il \"miai\" ha avuto un esito positivo i giovani si daranno una serie di appuntamenti prima di prendere una decisione, che di solito viene espressa al loro terzo incontro. Se decidono di sposarsi daranno il via a una solenne procedura di matrimonio conosciuta come , che inizia con il , una cerimonia di fidanzamento organizzata dalla famiglia dello sposo.\nSe invece i giovani non hanno intenzione di approfondire la loro conoscenza e continuare a frequentarsi si ricorre al : una delle varie forme cortesi con le quali \u00e8 possibile rifiutare una proposta di matrimonio senza mettere troppo in imbarazzo la parte respinta.\nPregiudizi.\nIl \"miai\" \u00e8 influenzato da vari pregiudizi basati su credenze popolari, sulla razza e sulla classe sociale dei candidati.\nMolti coreani nati in Giappone sono discriminati come dei \"mezzosangue\" rispetto alle persone che abbiano solo antenati giapponesi.\nSecondo una credenza popolare le donne nate nell'anno dell'\"hinoeuma\" (lett. \"anno del cavallo di fuoco\") sono perseguitate dalla sfortuna. L'\"hinoeuma\" si presenta ogni 60 anni: la superstizione \u00e8 talmente sentita che spesso i genitori dichiarano che le figlie nate nell'anno dell'\"hinoeuma\" siano nate nell'anno precedente o nel successivo. Nel 1966, anno dell'ultimo \"hinoeuma\", secondo il \"Japan Statistical Yearbook\" la natalit\u00e0 ha subito una brusca flessione. La superstizione \u00e8 tratta dalle caratteristiche che vengono attribuite ai nati sotto questo segno: carattere espansivo, ambizioso, ribelle e indipendente. Questi caratteri, particolarmente apprezzati nella cultura occidentale, se presenti nelle donne sono agli esatti antipodi dello stereotipo della moglie giapponese \u2014 sottomessa, dipendente dal marito, di carattere docile \u2014. Questo era sufficiente per considerare una donna nata sotto il segno dell'\"hinoeuma\" come un cattivo partito, con cui non era conveniente sposarsi. La superstizione \u00e8 stata particolarmente sentita per le donne nate nel 1906 (anno dell\"'hinoeuma\"), costrette alla povert\u00e0 perch\u00e9 era molto difficile per loro trovare un marito.\nIl pregiudizio pi\u00f9 diffuso \u00e8 quello contro i burakumin. In passato la societ\u00e0 giapponese era divisa in caste: i burakumin corrispondono a quella pi\u00f9 bassa e a essa appartengono i discendenti di lavoratori impegnati in mestieri legati al sangue, alla morte o ad altre cose sgradite. Un esempio di burakumin sono i pellettieri, i calzolai e i macellai, visto che per la cultura giapponese le scarpe sono troppo sporche per poterle portare in casa e il consumo di carne era vietato dalla religione buddista. Durante lo shogunato Tokugawa (1603-1868) i malviventi potevano essere puniti retrocedendoli al rango di burakumin. Ancora oggi i burakumin possono essere individuati dalla zona della citt\u00e0 in cui vivono o dal loro indirizzo. Spesso il \"nak\u014ddo\" richiede ai candidati di fornire una dettagliata storia familiare per dimostrare di non essere un burakumin.\nAnche gli Ainu, popolazione indigena della regione di Hokkaid\u014d, sono solitamente considerati come dei candidati non graditi. I discendenti delle persone che furono esposte alle radiazioni nucleari conseguenti ai bombardamenti atomici di Hiroshima e Nagasaki vengono scartati perch\u00e9 i loro figli potrebbero nascere deformi o sviluppare malattie rare.\nOpinioni sul \"miai\".\nAl giorno d'oggi le opinioni sul \"miai\" sono cambiate significativamente. In base a una stima sul totale dei matrimoni celebrati in Giappone nel 1998 si ritiene che di questi tra il 10% ed il 30% fossero combinati. Secondo il \"National Institute of Population and Social Security Research\" (Istituto di ricerca fondato dal Ministero della salute, del lavoro e del welfare) nel 2005 soltanto il 6,2% dei matrimoni celebrati in Giappone era combinato. Le nuove generazioni sono pi\u00f9 portate ad adottare la filosofia occidentale dell'amore, dove il matrimonio \u00e8 spesso preceduto da un corteggiamento romantico. Il presuppone che non ci siano obblighi o vincoli nella scelta della persona con la quale sposarsi. In ogni caso \u00e8 sempre difficile classificare un matrimonio come \"d'amore\" o \"combinato\" a causa dell'influenza dei genitori dei candidati nel guidare le loro scelte. Le opinioni sul miai variano tra uomini e donne: queste ultime sono pi\u00f9 disposte a cercare una relazione romantica rispetto agli uomini. L'educazione differenziata tra i sessi \u00e8 spesso la causa di questa differenza di vedute: le donne crescono con l'aspettativa di potersi realizzare come casalinghe e quindi sono spesso pi\u00f9 predisposte a seguire le forme moderne di idealismo, secondo le quali solo il vero amore pu\u00f2 portare alla felicit\u00e0 coniugale e nelle attivit\u00e0 casalinghe.\nAlternative al \"miai\".\nOggi esistono svariati modi alternativi al \"miai\" e al suo rigido cerimoniale per incontrare potenziali compagni. Uno di questi \u00e8 il \"konpa\" o \"compa\" (compagnia), adottato nella societ\u00e0 moderna dai giovani. Il \"konpa\" si ha quando un gruppo di quattro o cinque ragazzi esce insieme a un identico gruppo di ragazze per verificare se tra di loro si possono formare delle coppie. Il \"konpa\" \u00e8 divenuto popolare poich\u00e9 \u00e8 molto informale e non coinvolge i genitori.\nIl \"miai\" visto dagli uomini e dalle donne.\nAnche se attualmente la percentuale di matrimoni combinati \u00e8 piuttosto bassa, si pu\u00f2 comprendere come il \"miai\" sia ancora presente nella societ\u00e0 giapponese analizzando le relazioni tra uomini e donne. Come gi\u00e0 detto in precedenza, le persone che hanno superato l'et\u00e0 considerata adeguata per sposarsi (\"tekiriki\") sono pi\u00f9 portate a utilizzare il \"miai\" come mezzo per incontrare potenziali compagni. Il concetto di \"et\u00e0 limite\" per il matrimonio \u00e8 ancora tenuto nella massima considerazione. Le donne che rimangono nubili dopo il \"tekiriki\" vengono considerate inferiori e paragonate alle torte di Natale: fresche e invitanti fino al 25, ma che diventano sempre meno appetitose ogni giorno che passa dopo il Natale. Di recente \u00e8 stata coniata una nuova espressione per indicare le donne che hanno passato l'et\u00e0 da matrimonio: le \"torte di Natale\" sono diventate il \"toshikoshisoba\" (un piatto di tagliatelle in brodo che si consuma la notte di capodanno), evidenziando il fatto che ora l'et\u00e0 limite per il matrimonio si \u00e8 spostata da 25 a 31 anni.\nGli uomini sembrano avere un po' pi\u00f9 di libert\u00e0 d'azione riguardo al matrimonio, ma un trentenne che non si \u00e8 ancora sposato viene considerato come una persona inaffidabile dai colleghi e dai datori di lavoro che credono che questi uomini non siano preparati ad apprendere i principi fondamentali della cooperazione e li reputano poco responsabili. Per gli uomini il matrimonio comporta un obbligo implicito a occuparsi della famiglia. Gli uomini che prendono parte a un \"miai\" spesso occupano una posizione dominante nel matrimonio. Il matrimonio seguito a un \"miai\" \u00e8 stato criticato perch\u00e9 favorisce relazioni patriarcali all'interno della famiglia con una detta divisione dei compiti tra uomini e donne.\nAltri significati di \"miai\".\nIl termine \"miai\" \u00e8 utilizzato anche nel gioco del Go. In questo caso viene utilizzato per indicare una situazione in cui i giocatori hanno a disposizione una coppia di mosse: chi effettua la prima obbliga l'avversario a eseguire l'altra della coppia. Entrambe le mosse hanno la stessa importanza nella partita, per cui i giocatori non hanno interesse a effettuarle se non sono obbligati dall'avversario. Il concetto di \"miai\" viene usato frequentemente per semplificare l'analisi delle partite."}
{"id": "3954806", "revid": "88740", "url": "https://it.wikipedia.org/wiki?curid=3954806", "title": "Sebastiano Menzocchi", "text": "Sebastiano Menzocchi \u00e8 figlio del pittore Francesco Menzocchi, all'epoca assai celebre, dal quale \u00e8 stato avviato all'arte; come lui ed il proprio fratello maggiore Pier Paolo Menzocchi, appartiene alla scuola forlivese. Nei lavori di bottega \u00e8 molto difficile procedere alle singole attribuzioni tra i tre autori."}
{"id": "3954807", "revid": "33689", "url": "https://it.wikipedia.org/wiki?curid=3954807", "title": "Spar (piattaforma)", "text": "La spar \u00e8 un tipo di piattaforma petrolifera galleggiante utilizzata per fondali molto profondi.\nOrigine del nome.\nIl termine \"spar\" in inglese (boa a palo in italiano) indica un tipo di boa posta in posizione verticale e ancorata al fondale marino.\nUtilizzo.\nLe piattaforme spar sono principalmente utilizzate come piattaforme di produzione e si sono sviluppate come alternativa alle tradizionali piattaforme per fondali molto profondi.\nLa struttura consiste in un cilindro galleggiante di grande diametro ancorato al fondale, che supporta un ponte su cui sono installate tutte le attrezzature.\nTipologia.\nEsistono sostanzialmente tre tipi di piattaforme spar che si differenziano per la forma dello scafo.\nLa spar classica \u00e8 caratterizzata da uno scafo cilindrico che fornisce la spinta di galleggiamento nonch\u00e9 la stabilit\u00e0 dell'intera struttura. La prima spar classica di produzione \u00e8 stata la Neptune, installata nel golfo del Messico nel 1996 in 580 metri di profondit\u00e0 d'acqua dalla compagnia petrolifera Oryx Energy (poi acquisita dalla Kerr-McGee, a sua volta comprata dalla Anadarko); precedentemente questa tipologia di piattaforma era utilizzata come stoccaggio di greggio (progetto Brent) sin dagli anni settanta.\nSuccessivamente si \u00e8 sviluppata la \"Truss\" spar (dal termine inglese \"truss\", fascio), caratterizzata da un sistema tubolare che separa il sistema di zavorra alla base della piattaforma da un cilindro superiore, su cui sono poggiati i ponti in superficie. La \"Truss\" spar risulta pi\u00f9 economica della spar classica e al tempo stesso pi\u00f9 stabile anche in fondali pi\u00f9 profondi. Le prime \"Truss\" spar sono state la Nansen e la Boomvang, entrambe operate dalla Kerr-McGee nel golfo del Messico, installate quasi contemporaneamente nel 2001 rispettivamente in 1122 e 1052 metri d'acqua.\nDi pi\u00f9 recente costruzione \u00e8 la \"Cell\" spar, che sostituisce il cilindro immerso con un sistema di cilindri (tipicamente 6) che ne circondano uno centrale. La \"Cell\" spar risulta ulteriormente pi\u00f9 economica delle precedenti, in quanto caratterizzata da dimensioni pi\u00f9 contenute e quindi da un minor quantitativo di metallo richiesto per la realizzazione. La prima (e unica al momento) \"Cell\" spar al mondo \u00e8 la Red Hawk installata nel 2004 in 1615 metri sempre nelle acque del golfo del Messico, ad opera della compagnia Kerr-McGee.\nCosti.\nLe piattaforme spar si sono diffuse in quanto soluzioni pi\u00f9 economiche per la produzione di idrocarburi in acque ultra profonde.\nLa costruzione dello scafo delle prime spar classiche richiedeva, tuttavia, strutture ed attrezzature di grandi dimensioni, non presenti negli Stati Uniti dove queste piattaforme erano destinate. Era quindi necessario costruire lo scafo oltreoceano (tipicamente in Finlandia) e trasportarlo sulle coste del golfo del Messico dove venivano assemblate le ultime parti per poter essere poi posizionato nella posizione definitiva.\nLe \"Truss\" spar hanno segnato un'ulteriore riduzione dei costi in quanto caratterizzate da dimensioni pi\u00f9 ridotte riducendo cos\u00ec anche i costi di trasporto. Inoltre alcune parti dello scafo potevano essere costruite nei cantieri degli Stati Uniti, contribuendo cos\u00ec a ridurre ulteriormente i costi totali.\nLa \"Cell\" spar risulta ancora pi\u00f9 economica poich\u00e9 le minori dimensioni di ogni singolo cilindro (nel caso della Red Hawk, 20 piedi di diametro) ne consentivano la costruzione nei cantieri americani, eliminando cos\u00ec i costi di trasporto.\nLa spar Neptune \u00e8 costata alla Oryx Energy circa 300 milioni di dollari, ma \u00e8 stato stimato che ne abbia fatti risparmiare 90 rispetto ad una piattaforma tradizionale.\nPiattaforme spar nel mondo.\nProprio per la diffusa presenza di giacimenti in acque profonde, il Golfo del Messico \u00e8 caratterizzato dal maggior numero di piattaforme spar nel mondo. Al momento soltanto una \u00e8 stata installata al di fuori del golfo de Messico, nel sud-est asiatico (Kikeh in Malaysia), altre invece sono in progettazione nel mare del Nord.\nLa prima piattaforma di produzione spar del Golfo del Messico, la spar Neptune, \u00e8 stata installata nel settembre 1996.\nIl fondale pi\u00f9 profondo al quale una spar \u00e8 stata ancorata \u00e8 di 2 383 metri nel Golfo del Messico. Si tratta della piattaforma di produzione Perdido di tipo \"Truss\", operata dalla Shell."}
{"id": "3954808", "revid": "73482652", "url": "https://it.wikipedia.org/wiki?curid=3954808", "title": "Them", "text": ""}
{"id": "3954811", "revid": "117904455", "url": "https://it.wikipedia.org/wiki?curid=3954811", "title": "Torneo di pallacanestro maschile NCAA Division I 2011", "text": "Il Torneo di pallacanestro maschile NCAA Division I 2011 si \u00e8 disputato dal 15 marzo al 4 aprile 2011.\nIl successo \u00e8 andato ai Connecticut Huskies, che hanno sconfitto in finale i Butler Bulldogs. Il premio di Most Outstanding Player \u00e8 stato conferito a Kemba Walker, giocatore degli Huskies.\nRisultati.\nPrimo turno.\nIncontri disputati il 15 e 16 marzo 2011."}
{"id": "3954812", "revid": "167951", "url": "https://it.wikipedia.org/wiki?curid=3954812", "title": "Anonima Pittaluga", "text": ""}
{"id": "3954814", "revid": "28592", "url": "https://it.wikipedia.org/wiki?curid=3954814", "title": "Hagudi", "text": ""}
{"id": "3954817", "revid": "56620", "url": "https://it.wikipedia.org/wiki?curid=3954817", "title": "Menahem l' Esseno", "text": ""}
{"id": "3954819", "revid": "1048993", "url": "https://it.wikipedia.org/wiki?curid=3954819", "title": "Per sempre (Francesco Benigno)", "text": "Per sempre \u00e8 il terzo album del cantante e attore siciliano Francesco Benigno in lingua napoletana, pubblicato nel 1997 con un duetto con il cantante Martino."}
{"id": "3954820", "revid": "114273344", "url": "https://it.wikipedia.org/wiki?curid=3954820", "title": "Una (nome)", "text": "Origine e diffusione.\nSi tratta di un nome dalla duplice origine: da un lato, continua l'antico nome gaelico irlandese \"\u00dana\" che, sebbene coincida con il l'odierno termine irlandese che significa \"carestia\", deriva pi\u00f9 probabilmente dall'irlandese antico \"uan\", \"agnello\", tanto che veniva talvolta \"tradotto\" in inglese, oltre che con i nomi \"Juno\" e \"Winnie\", anche con \"Agnes\". Nella forma Oonagh, questo nome venne portato dalla moglie di Fionn mac Cumhaill, citata nella leggenda riguardante il Selciato del gigante.\nIn secondo luogo, \"Una\" \u00e8 anche un nome coniato da Edmund Spenser per un suo personaggio de \"La regina delle fate\", entrato poi nell'uso comune in inglese a partire dal XVII secolo; in questo caso, Spenser lo trasse dal latino \"una\" (che mantiene il medesimo significato in italiano, cio\u00e8 \"individuo donna\")\nOnomastico.\nIl nome \u00e8 di per s\u00e9 adespota, cio\u00e8 non \u00e8 portato da alcuna santa, pertanto l'onomastico ricade il 1\u00ba novembre, festa di Ognissanti. Va notato che esiste un sant'Huno (o Huna o Una), monaco ad Ely, commemorato il 13 febbraio."}
{"id": "3954821", "revid": "47767", "url": "https://it.wikipedia.org/wiki?curid=3954821", "title": "Oona", "text": ""}
{"id": "3954822", "revid": "47767", "url": "https://it.wikipedia.org/wiki?curid=3954822", "title": "Oonagh", "text": ""}
{"id": "3954825", "revid": "1543377", "url": "https://it.wikipedia.org/wiki?curid=3954825", "title": "Libro di famiglia", "text": "Un libro di famiglia era un quaderno finalizzato alla registrazione economica e dei salienti fatti di vita privata, diffuso principalmente tra la fine del Duecento e il Cinquecento. L'Archivio di Stato di Firenze conserva una ricca raccolta dei \"libri di famiglia\" delle principali casate fiorentine.\nNel ceto mercantile i libri di famiglia contenevano minute annotazioni delle attivit\u00e0 commerciali e finanziarie, nelle famiglie nobiliari vi era maggiore attenzione alle genealogia. Su questa tradizione Leon Battista Alberti, che pure aveva pubblicato un'opera dal titolo \"I libri della famiglia\", sostiene la necessit\u00e0 che i \"veri\" libri di famiglia rimangano segreti persino alla moglie di chi li scrive.\nL'introduzione e la diffusione dei primi almanacchi, e la registrazione dei nuovi nati presso le parrocchie locali, fece s\u00ec che il libro di famiglia perdesse progressivamente la sua funzione e ragion d'essere."}
{"id": "3954826", "revid": "767487", "url": "https://it.wikipedia.org/wiki?curid=3954826", "title": "Con il cuore in mano", "text": "Con il cuore in mano \u00e8 il quarto album del cantante e attore siciliano Francesco Benigno in lingua napoletana, pubblicato nel 2002."}
{"id": "3954831", "revid": "28592", "url": "https://it.wikipedia.org/wiki?curid=3954831", "title": "Vendita dell'Alaska", "text": ""}
{"id": "3954832", "revid": "28592", "url": "https://it.wikipedia.org/wiki?curid=3954832", "title": "Latino aulico", "text": ""}
{"id": "3954834", "revid": "599013", "url": "https://it.wikipedia.org/wiki?curid=3954834", "title": "Friedrich-Wilhelm M\u00fcller", "text": "Biografia.\nNel 1915 M\u00fcller si arruol\u00f2 nel 2\u00ba reggimento fanteria tedesco e nello stesso anno divenne sottotenente nel 266\u00ba reggimento. Nel 1936 fu promosso maggiore, e nel 1940 divenne tenente colonnello e comandante del 105\u00ba reggimento fanteria. Nel 1941 gli fu conferita la Croce di Cavaliere e ricevette le fronde di quercia nel 1942 per le operazioni in Russia. nel 1943 partecip\u00f2 allo Sbarco in Sicilia e alla Campagna d'Italia (1943-1945).\nFu responsabile dell'eccidio di Coo e di quello di Leros, in cui rispettivamente 103 e 12 militari italiani furono trucidati.\nNel dopoguerra venne processato in Grecia per i crimini di guerra commessi a Creta e Coo durante l'occupazione tedesca, condannato a morte e giustiziato mediante fucilazione nell'anniversario dell'invasione dell'isola da parte dei tedeschi."}
{"id": "3954837", "revid": "339392", "url": "https://it.wikipedia.org/wiki?curid=3954837", "title": "Reichskanzlei", "text": ""}
{"id": "3954844", "revid": "174925", "url": "https://it.wikipedia.org/wiki?curid=3954844", "title": "Damiano Sonzogni", "text": "Carriera.\nHa totalizzato 82 presenze in Serie B tutte con la maglia dell'Albinoleffe; in seguito milita per una stagione e mezza nella Caravaggese, e quindi nella Voluntas Osio, squadra bergamasca del campionato di Eccellenza lombarda.\nDopo il ritiro.\nInizia la stagione 2008-2009 come allenatore-giocatore nella Voluntas Osio, da cui viene esonerato dopo la prima giornata. Dopo una stagione nei quadri tecnici della Primavera dell'Albinoleffe, abbandona il mondo del calcio per tornare ad impiegarsi in fabbrica, riprendendo il mestiere che aveva praticato nel corso della prima parte della carriera tra i dilettanti. Nell'estate del 2017 riprende ad allenare a livello dilettantistico, accasandosi all'ASD Zognese, squadra della Seconda Categoria bergamasca."}
{"id": "3954852", "revid": "30445", "url": "https://it.wikipedia.org/wiki?curid=3954852", "title": "Ponte dei Bareteri", "text": "Il Ponte dei Baret\u00e8ri (talvolta anche Ponte dei Baretteri) si trova a Venezia. Attraversa il rio omonimo e collega la Merceria di San Zulian, alla Merceria del Capitello nel sestriere di San Marco. Il suo nome deriva dai fabbricanti di berretti, \"bar\u00e8te\" in dialetto veneziano, che in questo luogo erano numerosi. \nIl ponte originale, di cui si hanno notizie gi\u00e0 nel 1315, era, come molti altri a Venezia, in legno. Come riferito da Marin Sanuto nei propri \"Diarii\", fu sostituito da un ponte di pietra nel 1508.\nProprio sul ponte aggetta il poggiolo di un \"casino\", luogo di incontro e svago della nobilt\u00e0 veneziana, appartenuto alla famiglia Venier ed usato in particolare da Elena Priuli, moglie del Procuratore Federico Venier. A fianco al poggiolo vi era la sede del Circolo della Spada di Venezia .\nSull'altro lato del ponte vi era la Locanda del Cappello Nero che dal 1930si chiama Albergo Splendid Venice.\nNon lontano si trovava anche il \"casino\" della famosa \"salonni\u00e9re\" Isabella Teotochi Albrizzi.\nEntrambe le balaustre (una di 10, l'altra di 14 colonnine a goccia, comprese tra 3 pilastrini) in grave stato di deterioramento e la pavimentazione del ponte dei Bareteri sono stati restaurati tra il 2006 e il 2007."}
{"id": "3954855", "revid": "287204", "url": "https://it.wikipedia.org/wiki?curid=3954855", "title": "Gran Premio motociclistico di Spagna 1975", "text": "Il Gran Premio motociclistico di Spagna fu il secondo appuntamento del motomondiale 1975.\nSi svolse il 20 marzo 1975 sul Circuito Permanente del Jarama. Erano in programma le classi 50, 125, 250 e 350.\nIn 350 Giacomo Agostini si rifece della sconfitta del Paul Ricard, battendo Johnny Cecotto.\nWalter Villa domin\u00f2 la gara della 250, lasciando il secondo (Patrick Pons) a oltre un minuto.\nPrima vittoria iridata per Paolo Pileri in 125, in una gara che il ternano aveva condotto sin dall'inizio.\nAgevole vittoria per \u00c1ngel Nieto in 50.\nClasse 250.\n28 piloti alla partenza, 13 al traguardo.\nClasse 125.\n28 piloti alla partenza, 15 al traguardo.\nClasse 50.\n28 piloti alla partenza, 14 al traguardo."}
{"id": "3954861", "revid": "28592", "url": "https://it.wikipedia.org/wiki?curid=3954861", "title": "Boris Chorikov", "text": ""}
{"id": "3954865", "revid": "486946", "url": "https://it.wikipedia.org/wiki?curid=3954865", "title": "Accademia imperiale di belle arti", "text": ""}
{"id": "3954866", "revid": "46931", "url": "https://it.wikipedia.org/wiki?curid=3954866", "title": "Jim McManus", "text": ""}
{"id": "3954868", "revid": "599013", "url": "https://it.wikipedia.org/wiki?curid=3954868", "title": "James McManus", "text": "Jim McManus o James McManus possono riferirsi a:"}
{"id": "3954870", "revid": "767487", "url": "https://it.wikipedia.org/wiki?curid=3954870", "title": "Marco Teani", "text": "Carriera.\nHa totalizzato 82 presenze (e 2 reti) in Serie B tutte con la maglia dell'Albinoleffe."}
{"id": "3954873", "revid": "96758", "url": "https://it.wikipedia.org/wiki?curid=3954873", "title": "Geoffrey Kondogbia", "text": "Biografia.\nDi origini centrafricane, ha un fratello maggiore, Evans, ex calciatore professionista, di ruolo attaccante. \u00c8, inoltre, cugino di Habib Habibou, calciatore professionista, di ruolo attaccante.\nCaratteristiche tecniche.\nMancino duttile e dotato di un buon potenziale fisico e atletico, pu\u00f2 essere impiegato da mediano o interno di centrocampo.\nCarriera.\nClub.\nLens.\nDopo aver mosso i primi passi da calciatore tra Nandy e S\u00e9nart-Moissy, nel 2004 entra nel settore giovanile del . Firma il suo primo contratto da giocatore professionista nel mese di aprile del 2010. Ha fatto il suo debutto in prima squadra il 21 novembre 2010 contro il Lione, subentrando a Toifilou Maoulida. Con l'arrivo di L\u00e1szl\u00f3 B\u00f6l\u00f6ni a gennaio, Kondogbia riesce a trovare pi\u00f9 spazio: gioca contro l' (0-1) e poi una settimana dopo contro il (0-4), ultima giornata di Ligue 1. Al termine della stagione, il Lens retrocede in Ligue 2, arrivando solo 19\u00ba in campionato.\nRimasto anche in seconda serie, diventa titolare sotto la guida di Jean-Louis Garcia. Realizza il suo primo gol tra i professionisti alla 32\u00aa giornata di campionato, contribuendo alla vittoria per 3-0 contro il . In Coupe de la Ligue il Lens si ferma agli ottavi, dove viene eliminato dal Marsiglia (0-4), mentre in Coupe de France la squadra esce al 7\u00ba turno con l'Entente SSG (1-2). Il campionato si chiude al 12\u00ba posto. Lasciato il club, in difficolt\u00e0 finanziarie, si accasa al dopo aver collezionato complessivamente 39 partite e un gol.\nSiviglia.\nIl 24 luglio 2012 si trasferisce al per 4 milioni di euro. Il suo esordio avviene il 15 settembre 2012, nella partita vinta 1-0 contro il , in occasione della 4\u00aa giornata di campionato, mentre l'esordio da titolare avviene il 5 ottobre 2012, nella partita persa 2-0 contro il .\nIl 28 gennaio 2013 realizza il suo primo gol in campionato nel 3-0 inflitto al , gara che segna il debutto in panchina di Unai Emery. Nella Coppa del Re il Siviglia viene eliminato in semifinale dall'. Nella gara di ritorno Kondogbia viene espulso per un duro fallo ai danni di Diego Costa; nel dopo partita, il francese accusa l'attaccante di averlo provocato con insulti razzisti. Chiude la stagione con 40 partite e un gol.\nMonaco.\nIl 30 agosto 2013 passa al , che versa nelle casse degli spagnoli i soldi della sua clausola rescissoria da 20 milioni di euro. L'esordio in campionato arriva contro il , match vinto 1-0, inoltre gioca anche nella partita contro il Paris Saint-Germain (1-1) e contro il Saint-\u00c9tienne (2-1). Il primo gol in Ligue 1 arriva alla 35\u00aa giornata contro l' (4-1). A fine stagione, il Monaco ottiene il 2\u00ba posto in classifica, mentre in Coupe de la Ligue viene eliminato al 3\u00ba turno dallo (0-1).\nNella stagione 2014-15 il Monaco partecipa alla Champions League. Kondogbia realizza il suo primo gol nella massima competizione continentale in occasione degli ottavi contro l', con un tiro potente da fuori area. Chiude la stagione con 33 presenze e 2 gol.\nInter.\nIl 21 giugno 2015 passa all' a titolo definitivo per 31 milioni di euro pi\u00f9 bonus, diventando il terzo giocatore pi\u00f9 pagato nella storia del club dopo Christian Vieri ed Hern\u00e1n Crespo. Esordisce il 23 agosto in occasione della prima giornata di campionato contro l'Atalanta (1-0), mentre realizza la sua prima rete l'8 novembre nella vittoria sul campo del Torino (1-0). Nel corso della prima stagione con Roberto Mancini, che l'aveva fortemente richiesto, colleziona complessivamente 30 presenze e una rete, ma il suo rendimento \u00e8 inferiore alle aspettative.\nRimasto all'Inter anche nella stagione successiva, finisce ai margini della rosa dopo essere entrato in conflitto con il nuovo allenatore Frank de Boer; tuttavia con l'arrivo in panchina di Stefano Pioli al posto dell'olandese, Kondogbia trova maggiore spazio, offrendo anche un buon rendimento. Alla fine mette assieme 26 presenze e un gol in tutte le competizioni.\nValencia e Atl\u00e9tico Madrid.\nIl 22 agosto 2017, dopo aver forzato la cessione decidendo di non presentarsi ad un allenamento, passa al in prestito annuale con diritto di riscatto a favore degli spagnoli. Il 24 maggio 2018 viene acquistato a titolo definitivo dai \"Murci\u00e9lagos\" per 25 milioni di euro e il 20% sulla plusvalenza in caso di cessione futura per pi\u00f9 di 25 milioni. In tre anni, colleziona 104 presenze e 7 reti tra tutte le competizioni, vincendo la Coppa del Re nella stagione 2018-2019.\nIl 3 novembre 2020 passa a titolo definitivo all' per 20 milioni di euro. Quattro giorni dopo esordisce col club madrileno in occasione della partita di campionato, vinta per 4-0, contro il . Il 9 gennaio 2022 segna il suo primo gol con l'Atl\u00e9tico, realizzando la rete del definitivo 2-2 nella gara di campionato contro il .\nNazionale.\nNazionale francese.\nAll'et\u00e0 di 15 anni viene convocato dall'Under-16 francese, con la quale gioca 5 partite e realizza un gol; l'anno dopo viene chiamato dall'Under-17, debuttando nella partita amichevole contro l'Ungheria (vinta 2-1). Gioca in totale 6 partite senza mettere a segno alcuna rete.\nNel 2013 vince il Mondiale di categoria con l'Under-20, e due anni dopo viene convocato dall'Under-21 per le qualificazioni all'Europeo.\nIl 14 agosto 2013 \u00e8 stato convocato dal CT della nazionale maggiore Didier Deschamps per l'amichevole di Bruxelles contro il Belgio, debuttando da titolare nella gara finita poi 0-0.\nNazionale centrafricana.\nNell'ottobre 2018 sceglie di accettare la convocazione del CT Raoul Savoy per giocare con la nazionale della Repubblica Centrafricana, suo paese d'origine; con i \"Bleus\", infatti, Kondogbia aveva disputato solo partite amichevoli, che quindi non lo vincolavano a restare con la nazionale francese.\nL'esordio nella nazionale africana, da capitano, arriva il 12 ottobre nella partita persa 4-0 contro la Costa d'Avorio, mentre il primo goal arriva al 93' nella partita del 18 novembre pareggiata 2-2 contro il Ruanda.\nStatistiche.\nPresenze e reti nel club.\n\"Statistiche aggiornate al 26 febbraio 2022.\""}
{"id": "3954883", "revid": "287204", "url": "https://it.wikipedia.org/wiki?curid=3954883", "title": "Haloterapia", "text": "La haloterapia, derivante dal greco hals, gen. hal\u00f2s, ovvero terapia del sale, \u00e8 l'assorbimento di particelle saline attraverso l'esposizione a microclimi quali spiagge in localit\u00e0 di mare (idrohaloterapia), grotte salmastre e miniere di sale (speleoterapia e antroterapia) o altri microclimi simili naturali o realizzati artificialmente, con vari metodi in locali confinati, nell'intento di ottenere un beneficio per la salute umana.\nCaratteristiche.\nTutti i mari della terra, in concentrazioni variabili contengono una serie di sali minerali e altri elementi indispensabili per la vita e utili per la salute umana.\nLe onde che si infrangono sulle rive di tutti i grandi mari originano una brezza sottilissima, ricca di questi oligoelementi, che viene definita comunemente salsedine marina.\nTra le particolari caratteristiche del microclima di una miniera di sale vi sono la temperatura stabile dell'aria, l'umidit\u00e0 e la mancanza di sostanze inquinanti nell'aria, come pollini, un quadro di fattori univoco per ogni miniera. In profondit\u00e0, la pressione dell'aria \u00e8 anche significativamente maggiore di malattie respiratorie in che \u00e8 sotto il livello del mare. I giacimenti naturali di salgemma minerale sono derivati da antichi laghi e mari evaporati e contengono soprattutto cloruro di sodio, ma anche concentrazioni variabili di altri sali minerali, come calcio e magnesio, manganese, solfati, aventi propriet\u00e0 pi\u00f9 o meno benefiche, a seconda della fonte d'origine.\nStoria.\nI popoli che storicamente hanno vissuto intorno alle rive del Mar Mediterraneo hanno lasciato innumerevoli segni della presenza di stazioni balneari nate a scopo terapeutico. Ma anche negli altri continenti, popolazioni del tutto diverse tra loro hanno giovato delle ricchezze che il mare riesce a donare.\nNelle aree del pianeta molto interne e lontane dai mari, altri metodi hanno consentito di preservare il benessere e la salute. Ci sono registrazioni di un miglioramento della respirazione dei minatori in epoca romana e medievale. Il Dr Feliks Boczkowski studiando gli effetti curativi di bagni in acqua salata, scrisse nel 1843 che i minatori operanti nelle miniere di Wieliczka non soffrivano di malattie polmonari e il suo successore istitu\u00ec un centro benessere sulla base di queste osservazioni.\nL'uso moderno di questa terapia inizi\u00f2 in Germania, quando il dottor Karl Hermann Spannagel not\u00f2 il miglioramento della salute dei suoi pazienti dopo che si erano nascosti nella grotta carsica Kluterth\u00f6hle per sfuggire ai pesanti bombardamenti. \u00c8 oggi praticato in luoghi come Bystrianska in Slovacchia, Solotvyno in Ucraina, e Wieliczka in Polonia (localit\u00e0 vicina a Cracovia, sede della pi\u00f9 lunga galleria di sale d'Europa, a 226 metri di profondit\u00e0, che ospita un sanatorio).\nCura.\nUna seduta in una grotta di sale equivale a tre giorni di aria di mare.\nGli halogeneratori o micronizzatore di sale sono macchine altamente sviluppate che schiacciano il salgemma in particelle di dimensioni micrometriche a secco, ionizzano le particelle e le rilasciano in aria. Particelle di sale di dimensioni 0,1-2,5 micrometri sono in grado di sfuggire alle difese naturali delle vie aeree superiori e di viaggiare in profondit\u00e0 nei polmoni al livello degli alveoli. Una stanza tipica \u00e8 di piccole dimensioni con pavimento e pareti rivestite di salgemma.\nLampade di sale.\nLe lampade di sale vengono proposte come metodo per la diffusione nell'ambiente di ioni di sale. Un grande cristallo di sale naturale \u00e8 scavato e riscaldato con una candela o una lampadina a incandescenza accesa e collocata al suo interno. I cristalli emettono un bagliore attraente in vari colori di rosa, arancio, rosso o viola a seconda dei minerali presenti. Non esiste, tuttavia, alcuna prova scientifica che le lampade di sale siano in grado di emettere quantit\u00e0 misurabili di anioni, n\u00e9 esiste alcuna evidenza scientifica sulla capacit\u00e0 di queste lampade di apportare un qualsivoglia beneficio in qualche aspetto della salute umana."}
{"id": "3954888", "revid": "404449", "url": "https://it.wikipedia.org/wiki?curid=3954888", "title": "Rosie", "text": ""}
{"id": "3954889", "revid": "716632", "url": "https://it.wikipedia.org/wiki?curid=3954889", "title": "Higher Ground (serie televisiva)", "text": ""}
{"id": "3954891", "revid": "125713449", "url": "https://it.wikipedia.org/wiki?curid=3954891", "title": "Nazionale di pallacanestro femminile del Belgio", "text": "La nazionale di pallacanestro femminile del Belgio, selezione composta dalle migliori giocatotrici di pallacanestro di nazionalit\u00e0 belga, rappresenta il Belgio nelle competizioni internazionali femminili di pallacanestro organizzate dalla FIBA ed \u00e8 gestita dalla Federazione cestistica del Belgio.\nStoria.\nLa nazionale belga ha partecipato per dodici volte alla fase finale dell'EuroBasket, dove ha vinto una medaglia di bronzo nel 2017."}
{"id": "3954892", "revid": "1728", "url": "https://it.wikipedia.org/wiki?curid=3954892", "title": "Erzingan", "text": ""}
{"id": "3954894", "revid": "33689", "url": "https://it.wikipedia.org/wiki?curid=3954894", "title": "Francesco Balducci Pegolotti", "text": "Il padre, Balduccio Pegolotti, rappresent\u00f2 Firenze nelle trattative commerciali con Siena nel 1311. Il fratello, Rinieri di Balduccio, fu sospettato di complicit\u00e0 nella sparizione di una spedizione di oro nel 1332.\nBiografia.\nFrancesco Pegolotti fu un uomo d'affari al servizio della Compagnia dei Bardi, e in questo ruolo lo troviamo ad Anversa dal 1315 (o anche prima) al 1317. Fu direttore della filiale di Londra dal 1317 al 1321, \u00e8 registrato (come \"Balduch\") per aver trattato direttamente con re Edoardo II d'Inghilterra. Fu a Cipro dal 1324 al 1327, e nuovamente nel 1335. Nel 1324 a Famagusta negozi\u00f2 una riduzione della tasse di dogana per la Compagnia dei Bardi e per i mercanti fiorentini che i Bardi rappresentavano in quella citt\u00e0. Nel 1335 ottenne dal Re di Armenia alcuni privilegi per i commerci fiorentini. Nel 1331 e in una seconda volta nel 1342 prese parte attiva alla politica fiorentina in qualit\u00e0 di \"Gonfalionere di Compagnia\"; nel 1346 ottenne una posizione pi\u00f9 rilevante in qualit\u00e0 di \"Gonfalionere di Giustizia\". Nel 1347, quando la Compagnia dei Bardi fall\u00ec, Pegolotti fu tra quelli che trattarono le conseguenze della bancarotta.\nTra il 1335 e il 1343 scrisse il testo per cui \u00e8 famoso, il \"Libro di divisamenti di paesi e di misuri di mercatanzie e d'altre cose bisognevoli di sapere a mercatanti\", noto come \"Pratica della mercatura\". Iniziando con un glossario di termini italiani e stranieri che si usano nei commerci, la \"Pratica\" descrive poi tutte le pi\u00f9 importanti citt\u00e0 di commercio allora note ai mercanti italiani; le merci da importare ed esportare nelle varie regioni; gli affari prevalenti in ognuna di queste regioni e il valore comparato dei monete, pesi e misure.\nIl percorso commerciale pi\u00f9 lungo descritto da Pegolotti \u00e8 quello cha da Azov via Astrachan', Khiva, Otrar e Ghulja arriva a Pechino. Descrive anche la via da Laiazzo sulla costa della Cilicia, in Turchia, via Sivas, Erzingan e Erzerum arriva Tabriz in Persia."}
{"id": "3954903", "revid": "287204", "url": "https://it.wikipedia.org/wiki?curid=3954903", "title": "Brace for Impact (album)", "text": ""}
{"id": "3954905", "revid": "729019", "url": "https://it.wikipedia.org/wiki?curid=3954905", "title": "Virgin Drinks", "text": "La Virgin Drinks \u00e8 stata una societ\u00e0 produttrice di bevande, facente parte del gruppo Virgin, fondata dal magnate britannico Richard Branson nel 1994. Il suo mercato consisteva in bevande analcoliche, bibite, inclusa la Virgin Cola, e alcoliche, come la Virgin Vodka.\nNella storia della compagnia vi \u00e8 anche il lancio sul mercato di bevande energetiche della stessa categoria di Red Bull e Red Devil. Tali bevande erano disponibili in gusti diversi (limone, lime) e nelle versioni diurna (Virgin DT, \"day-time\") e notturna (Virgin NT, \"night-time\"), quest'ultima alcolica con aggiunta di vodka.\nCon il termine Virgin drink ci si pu\u00f2 riferire anche a dei cocktail preparati con una bevanda Virgin in sostituzione dell'ingrediente alcolico (ad esempio il Virgin Mary, variante analcolico del Bloody Mary). La societ\u00e0 ha cessato ogni attivit\u00e0 nel 2007 dopo aver ceduto i diritti della Virgin Cola alla Silver Spring Soft.\nLa sede della Virgin Drinks era a Folkestone, Kent, Regno Unito. Oltre al Regno Unito, i prodotti furono introdotti in altri mercati, fra i quali: Belgio, Francia, Giappone, Grecia, Guadalupa, Italia, Libano, Stati Uniti d'America, Sudafrica, Svizzera.\nItalia.\nIn Italia le bevande a marchio Virgin furono prodotte e distribuite dall'azienda \"Garda bibite\" con sede a Gussago."}
{"id": "3954906", "revid": "287204", "url": "https://it.wikipedia.org/wiki?curid=3954906", "title": "Corneliano", "text": ""}
{"id": "3954913", "revid": "1516566", "url": "https://it.wikipedia.org/wiki?curid=3954913", "title": "Campo de le gate", "text": "Il campo de le gate \u00e8 un piccolo campo nel sestiere di Castello a Venezia.\nIl nome deriva dai \"delegati\" pontifici, che, fino a quando la Repubblica di Venezia non offr\u00ec a Pio IV l'attuale Palazzo della Nunziatura (o dei Nunzi Apostolici) gi\u00e0 Gritti, venivano ospitati nel vicino palazzo del gran priorato dell'Ordine di Malta.\nLapide a Ugo Foscolo.\nUna lapide ricorda il poeta Ugo Foscolo che qui risiedette insieme alla madre e alla sorella:"}
{"id": "3954915", "revid": "599013", "url": "https://it.wikipedia.org/wiki?curid=3954915", "title": "Minder", "text": ""}
{"id": "3954918", "revid": "110157", "url": "https://it.wikipedia.org/wiki?curid=3954918", "title": "Quando ero soldato/Tutto il male del mondo", "text": "Quando ero soldato/Tutto il male del mondo \u00e8 il sesto 45 giri da solista di Lucio Dalla, pubblicato nel 1966 dalla ARC.\nIl disco.\nTra i primi 45 giri di Dalla questo ottiene un piccolo successo, anche grazie alla presentazione in televisione della canzone sul lato A, \"Quando ero soldato\".\nLa copertina raffigura Lucio Dalla coricato con un fumetto che gli esce dalla bocca, contenente i titoli delle due canzoni.\nEntrambi i brani vennero inseriti nell'L.P. 1999, pubblicato in contemporanea con il 45 giri.\nQuando ero soldato.\nScritta da Sergio Bardotti per il testo e da Gianfranco Reverberi per la musica, \u00e8 una canzone antimilitarista, che affronta il tema del servizio militare in maniera ironica.\nTutto il male del mondo.\n\"Tutto il male del mondo\" \u00e8 scritta da Sergio Bardotti per il testo e da Gianfranco Reverberi e Lucio Dalla per la musica.\nNel 1996 la canzone \u00e8 stata reincisa da Dalla, con il testo cambiato ed intitolata \"Amici\", nell'album Canzoni."}
{"id": "3954924", "revid": "80598", "url": "https://it.wikipedia.org/wiki?curid=3954924", "title": "Quando ero soldato", "text": ""}
{"id": "3954925", "revid": "80598", "url": "https://it.wikipedia.org/wiki?curid=3954925", "title": "Tutto il male del mondo", "text": ""}
{"id": "3954926", "revid": "339392", "url": "https://it.wikipedia.org/wiki?curid=3954926", "title": "Campo de le Gate", "text": ""}
{"id": "3954933", "revid": "1573940", "url": "https://it.wikipedia.org/wiki?curid=3954933", "title": "Castello di W\u00e9gimont", "text": "Il castello di W\u00e9gimont (\"Ch\u00e2teau de W\u00e9gimont\") \u00e8 un castello del comune di Soumagne, nella provincia di Liegi, in Belgio. Durante il Terzo Reich venne usato come reparto natalit\u00e0 del Progetto Lebensborn, detto anche Progetto \"Sorgente di Vita\"."}
{"id": "3954935", "revid": "293377", "url": "https://it.wikipedia.org/wiki?curid=3954935", "title": "Marko Pavlovski", "text": "Carriera.\nClub.\nLa sua carriera inizia nel 2011, esattamente il 29 maggio, quando debutta con la maglia dell' in occasione del match contro il . Il 29 ottobre, durante il match giocato contro il , riceve la sua prima ammonizione in carriera.\nNazionale.\nNel 2011, dopo aver preso parte a 19 partite con l'Under-17, viene convocato dal C.T. dell'Under-19, con cui nel 2013 vince gli Europei di categoria..\nNel 2015 fa il suo debutto in Under-21."}
{"id": "3954941", "revid": "1431409", "url": "https://it.wikipedia.org/wiki?curid=3954941", "title": "Marko Petkovi\u0107", "text": "Carriera.\nClub.\nCresciuto nelle giovanili dell'OFK Belgrado, vi trascorre 8 anni, debuttando in prima squadra il 15 luglio 2010, in occasione della partita vinta contro il Torpedo Zhodino. Nella stagione 2010-2011 colleziona 17 presenze nel campionato serbo.\nAlla fine di agosto 2013, alla chiusura del calciomercato estivo, si trasferisce alla , con cui vince per due volte il titolo serbo.\nIl 1\u00ba luglio 2017 si accasa allo , firmando un biennale. Vince la Supercoppa di Russia 2017, ma colleziona solo 12 presenze nel campionato russo in una stagione e mezza. L'8 gennaio 2019 lo Spartak comunica la rescissione del contratto con il calciatore.\nNazionale.\nCon la maglia della nazionale serba Under-19 ha disputato 8 partite dal 2010 al 2011, mettendo a segno una rete, mentre dal 2011 al 2015 ha militato nell'Under-21, di cui \u00e8 stato capitano dal 2013.\nIl 13 novembre 2015 ha esordito con la nazionale maggiore serba in un'amichevole persa per 4-1 a Praga contro la , sostituendo all'82\u00ba minuto Nenad Tomovi\u0107."}
{"id": "3954945", "revid": "119339020", "url": "https://it.wikipedia.org/wiki?curid=3954945", "title": "Pirkei Avot", "text": "Pirkei Avot o Pirqei Avot (), in italiano: Capitoli dei Padri, \u00e8 una raccolta di insegnamenti etici e massime risalenti ai rabbini dell'era mishnaica. Per i suoi contenuti viene chiamata anche Etica dei Padri o Massime dei Padri. Gli insegnamenti di Pirkei Avot appaiono sul trattato mishnaico \"Avot\", secondo trattato nell'ordine di Nezikin del Talmud. Pirkei Avot \u00e8 un'opera unica in quanto \u00e8 il solo trattato del Talmud che parla \"esclusivamente\" di principi etici e morali; non ci sono contenuti halakhici nel Pirkei Avot.\nTraduzione del titolo.\nIn senso talmudico la parola \"avot\", significante \"padri\", si riferisce ai fondamenti o categorie principali. Quindi le categorie principali di lavoro creativo proibite di \"Shabbat\" sono chiamate \"avot melacha\" e le categorie principali di impurit\u00e0 rituale sono indicate con \"avot tum'ah\". \"Perakim\", o in stato costrutto \"pirkei\", significa \"capitoli\". Ne consegue che \"Pirkei Avot\" significa \"Capitoli dei Principi Fondamentali\".\nIl riconoscimento delle massime etiche quali \"Principi Fondamentali\" pu\u00f2 scaturire dal grande riguardo col quale sia la Torah che il Talmud riservano a tale raccolta di saggezza. \"Ama il prossimo tuo come te stesso\", afferma la Bibbia , un'ingiunzione che Akiva ben Joseph nella \"Genesi Rabbah\" 24:7 famosamente chiama un \"grande principio\" della Torah (o forse \"il pi\u00f9 grande principio\"). Nel Talmud Shabbat 31a, Hillel il Vecchio dice \"Ci\u00f2 che non \u00e8 buono per te non lo fare al tuo prossimo. Il resto \u00e8 commento. Vai e studia (la Torah)\".\" Anche l'attribuzione dei libri di saggezza biblica a Re Salomone (per es. Ecclesiaste, libro dei Proverbi, Libro della Sapienza) conferma l'importanza basilare che gli ebrei di questo periodo, prima e di sempre, assegnano alla trasmissione di un sistema etico di vita.\nDato l'uso comune di \"avot\" col significato di \"padri\", \"Pirkei Avot\" viene spesso reso con \"Capitoli dei Padri\" o anche pi\u00f9 liberamente \"Etica dei Padri\". Sebbene tale traduzione produca un'immagine appropriata e non del tutto erronea degli \"insegnamenti patriarcali\", questa forse non \u00e8 per\u00f2 l'internzione primaria del titolo originale. Il termine \"avot\" non viene normalmente usato come designazione onorifica di un \"rabbino\" o di un \"saggio\"; nell'uso rabbinico si riferisce invece ai Patriarchi della Bibbia. Comunque la possibilit\u00e0 che le parole del titolo fossero intese per diverse interpretazioni non deve essere esclusa.\nStruttura dell'opera.\nIl trattato si compone di sei capitoli: inizia con l'ordine di tramandare la Tradizione Orale; Mos\u00e8 riceve la Torah sul Monte Sinai e in seguito la tramanda alle varie generazioni (incluso Giosu\u00e8, gli Anziani e i Profeti, Nevi\u00ecm), non ai Sacerdoti (Kohanim), e arriva finalmente alla \"Grande Assemblea\", cio\u00e8 ai Rabbini (Avot 1:1). Contiene detti attribuiti ai saggi dal periodo di Simone il Giusto (era dei Zugot - 200 a.e.v.) fino a poco dopo Judah haNasi (era dei Tannaim - 200 e.v.), redattore della Mishnah. Tali aforismi riguardano la giusta condotta etica e sociale nonch\u00e9 l'importanza di studiare la Torah.\nI primi due capitoli procedono in ordine cronologico, col secondo che si concentra sugli studenti di Yochanan Ben Zakkai. I capitoli tre e quattro contengono vari detti senza particolare ordine ma attribuiti a specifici rabbini. Il capitolo cinque cambia struttura e contenuto in quanto consiste principalmente di massime anonime secondo una lista numerica e spesso senza nessun nesso apparente con l'etica. Gli ultimi quattro paragrafi di questo capitolo ritornano per\u00f2 al precedente formato di aforismi morali attribuiti a rabbini specifici.\nNell'uso liturgico e nella maggioranza delle edizioni stampate dell'Avoth viene aggiunto un sesto capitolo intitolato \"Kinyan Torah\" (\"Acquisizione della Torah\"); l'aggiunta in realt\u00e0 \u00e8 l'ottavo (nell'edizione di Vilna) capitolo del trattato \"Kallah\", uno dei trattati minori del Talmud di epoca tannaitica. \u00c8 aggiunto perch\u00e9 il suo contenuto e stile sono abbastanza simili al trattato originale dell'Avoth (sebbene si concentri pi\u00f9 sullo studio della Torah che sull'etica) e per fare in modo che ogni capitolo possa esser recitato per ciascuno \"Shabbat\" dell'Omer - e questo capitolo aggiunto si adatta molto bene allo \"Shabbat Shavuot\", quando si celebra la data in cui Dio diede la Torah al popolo di Israele.\n\"La struttura del trattato si diversifica notevolmente dagli altri trattati per la sua struttura tematica e i detti dell'Avot usano una lingua altamente stilizzata invece della prosa chiara e diretta della Mishnah. Inoltre, il carattere anomalo dell'Avot \u00e8 accresciuto dalle influenze bibliche sulle sue espressioni linguistiche, forme grammaticali e vocabolario.\"\nStudio dell'opera.\nCirca dal tempo di Saadya Gaon (X secolo e.v.) \u00e8 d'uso studiare un capitolo alla settimana durante gli Shabbat tra Pesach e Shavuot; oggigiorno, come approfondimento aggiuntivo alla Mitzvah del suo studio tra Pesach e Shavuot, il trattato viene generalmente studiato ogni \"Shabbat\" estivo, da Pesach fino a Rosh haShanah ripetendo l'intero ciclo pi\u00f9 volte raddoppiando i capitoli alla fine, se non ci sono multipli perfetti delle sei settimane. Il trattato viene quindi incluso in molti libri di preghiere (\"Siddurim\"), dopo le preghiere del Shabbat pomeriggio.\nDurante tale studio usualmente si premette ogni capitolo con questa massima mishnaica: \"Tutto Israele ha una quota nel mondo a venire\" (\"Sinedrio\" 10:1), e conclude ciascun capitolo con: \"Il Santo, benedetto Egli sia, volle conferire merito a Israele, quindi diede al suo popolo la Torah e mitzvot in abbondanza.\" (\"Makkoth\" 3:16).\nNote massime.\nIl trattato include numerose massime rabbiniche citate di frequente, per esempio quella di Rabbi Hillel, scritta in un \"semplice\" verso ebraico:\nUn'altra famosa massima \u00e8 quella di Rabbi Tarfon, che elogia la forza di volont\u00e0 e seriet\u00e0 di intenti: \n Molto citata anche:\nQuesti detti rimangono nell'uso liturgico quale parte del \"Pirkei Avot\".\nCommentari.\nI trattati mishnaici, tramandati oralmente in ebraico mishnaico, sono di solito accompagnati da commentari in aramaico \u2014 la Ghemarah (letteralmente in aramaico significa \"l'insegnare\"). L'Avot non ha una Ghemarah perch\u00e9 i concetti ivi contenuti non possono mai essere completamente esauriti, siccome compongono la \"quinta parte dello Shulchan Aruch\" (essendo intrinsecamente \"derekh eretz\": pratiche sagge).\nSebbene l'Avot non abbia quindi una Ghemarah che lo accompagni, uno dei trattati minori del Talmud, intitolato Avot deRabbi Nathan (\"I Padri secondo Rabbi Nathan\"), \u00e8 un ampliamento del trattato mishnaico e contiene numerosi insegnamenti etici e racconti.\nIl numero di commentari medievali e moderni del Trattato di Avot \u00e8 vasto e probabilmente non conosciuto accuratamente. Tra i pi\u00f9 noti ci sono i seguenti:\nAgli inizi del XX secolo, certe parti dell'Avot sono state tradotte in yiddish da Solomon Blumgarten.\nPrincipi etici.\nLa quantit\u00e0 di commentari scritti sul Pirkei Avot dimostra chiaramente come non sia possibile riassumere in breve la sua struttura o i contenuti. Quanto segue offre solo un raggruppamento dei principi generali compresi nell'opera.\nRicezione e popolarit\u00e0, traduzione cinese.\nUna traduzione in cinese di Pirkei Avot, fatta da studiosi cinesi, \u00e8 stata pubblicata nel 1996. La prima edizione, in 1500 copie, si \u00e8 subito esaurita. Un'altra traduzione in cinese \u00e8 stata eseguita nell'anno ebraico 5761 col titolo \"\u7336\u592a\u8056\u50b3\u00b7\u6c11\u5211\u5377\u00b7\u5148\u8ce2\u7bc7\". La si pu\u00f2 facilmente trovare su internet."}
{"id": "3954948", "revid": "767487", "url": "https://it.wikipedia.org/wiki?curid=3954948", "title": "Plantula", "text": "In botanica col termine plantula si intende l'aspetto della piantina da poco germinata dal seme. Caratteristiche epigee della plantula sono il sottile stelo che sorregge le cotiledoni (1, 2 o pi\u00f9 foglioline embrionali fotosintetiche con funzione trofica e di riserva) e la plumula, ovvero la prima gemma che con la sua attivit\u00e0 meristematica veicoler\u00e0 la crescita della pianta.\nIl termine \"plantula\" \u00e8 poco utilizzato nel linguaggio comune fuori da un ambito strettamente botanico, infatti per intendere la piantina appena nata si usa pi\u00f9 spesso il termine \"germoglio\". Di per s\u00e9 l'attribuzione del nome non \u00e8 errata, ma va precisato che in botanica per germoglio si intende sia la plantula sia qualsiasi prodotto di una gemma, che pu\u00f2 essere a seconda dei casi l'abbozzo di un ramo o di un fiore (l'apparato fiorale rappresenta la specializzazione di un ramo per motivi riproduttivi)."}
{"id": "3954951", "revid": "547745", "url": "https://it.wikipedia.org/wiki?curid=3954951", "title": "Nightmare nuovo incubo", "text": ""}
{"id": "3954953", "revid": "2033069", "url": "https://it.wikipedia.org/wiki?curid=3954953", "title": "Matt Hotel", "text": "Matt Hotel (\"The Nutt House\") \u00e8 una serie televisiva statunitense in 10 episodi trasmessi per la prima volta nel corso di una sola stagione nel 1989.\nIdeata da Mel Brooks, \u00e8 una sitcom incentrata sulle vicende del personale di un albergo di New York, il \"Nutt House\", di propriet\u00e0 dell'anziana Edwina Nutt. \u00c8 caratterizzata da diverse gag di fondo, indipendenti dalla trama generale dell'episodio, e spesso surreali, non dissimili da quelle di \"Quelli della pallottola spuntata\". Negli Stati Uniti fu annullata dopo cinque episodi durante la prima televisiva. Tutti gli episodi prodotti furono poi trasmessi su BBC Two nel Regno Unito.\nProduzione.\nLa serie, ideata da Mel Brooks e Alan Spencer, fu prodotta da Touchstone Television. Le musiche furono composte da Lance Rubin. Tra i registi della serie \u00e8 accreditato Bruce Bilson.\nSceneggiatori.\nTra gli sceneggiatori della serie sono accreditati:\nDistribuzione.\nLa serie fu trasmessa negli Stati Uniti dal 20 settembre 1989 al 25 ottobre 1989 sulla rete televisiva NBC. In Italia \u00e8 stata trasmessa nel 1990 su RaiUno con il titolo \"Matt Hotel\".\nAlcune delle uscite internazionali sono state:"}
{"id": "3954954", "revid": "717966", "url": "https://it.wikipedia.org/wiki?curid=3954954", "title": "Pirk\u00e8 Avot", "text": ""}
{"id": "3954960", "revid": "287204", "url": "https://it.wikipedia.org/wiki?curid=3954960", "title": "Rodrigo Erramuspe", "text": "Caratteristiche tecniche.\n\u00c8 un difensore centrale longilineo che ha nel gioco aereo il suo punto di forza.\nCarriera.\nClub.\nLa sua carriera inizia nel 2000, quando viene acquistato dal Lan\u00fas dopo aver ricevuto risposte negative dagli staff di Estudiantes e Gimnasia. Compie tutta la trafila nelle \"Division Infant\u00ecl\" fino al 2009, quando debutta con la maglia granata in occasione del match di \"Clausura\" con il Rosario Central, festeggiando cos\u00ec il suo 19\u00ba compleanno. Il 20 febbraio 2010 ottiene la sua prima ammonizione in carriera, rimediata durante la partita di campionato con i Newell's Old Boys.\nNel 2011 Rodrigo viene mandato in prestito, dalla dirigenza del Lan\u00fas, all'Uni\u00f3n de Santa Fe per giocare in modo pi\u00f9 prolifico. Debutta con la casacca biancorossa il 6 agosto, in occasione del match di campionato con l'Argentinos Juniors: il 22 settembre arriva la sua prima rete in carriera, realizzata durante la partita di campionato con il Godoy Cruz. Il 17 marzo 2012 realizza la sua prima doppietta in carriera, da calciatore professionista, in occasione della partita di \"Clausura\" con il V\u00e9lez Sarsfield."}
{"id": "3954961", "revid": "767487", "url": "https://it.wikipedia.org/wiki?curid=3954961", "title": "Gionata Mirai", "text": "Biografia.\n\u00c8 stato il chitarrista de Il Teatro degli Orrori e dei Super Elastic Bubble Plastic, gruppo di cui \u00e8 anche la voce.\nCon i Super Elastic Bubble Plastic, fondati nel 2001, ha inciso tre album: \"The Swindler\" (2005, RedLed rec), \"Small Rooms\" (2006, RedLed rec/V2) e \"Chances\" (2008, Super Fake rec).\nNel 2005, insieme a Giulio \"Ragno\" Favero, Pierpaolo Capovilla e Francesco \"Franz\" Valente, d\u00e0 vita a Il Teatro degli Orrori.\n\"Dell'impero delle tenebre\" \u00e8 l'album d'esordio del \"Teatro\", pubblicato nel 2007 per La Tempesta Dischi. Nel 2009 esce \"A sangue freddo\", mentre nel 2012 esce \"Il mondo nuovo\" sempre per La Tempesta.\nNel 2011 Mirai pubblica un disco da solista, \"Allusioni\" (Niegazowana/La Tempesta), costituito da 5 tracce strumentali in cui suona la chitarra a 12 corde.\nNello stesso anno cura le registrazioni e la produzione artistica del disco IL TERZO PRINCIPIO DELLA DINAMICA Venusdistribuzioni della band cremonese Val\u00e9ry Larbaud.\nHa collaborato live anche con Vincenzo Fasano."}
{"id": "3954962", "revid": "767487", "url": "https://it.wikipedia.org/wiki?curid=3954962", "title": "Inatteso", "text": "Inatteso \u00e8 un documentario del 2005 diretto da Domenico Distilo.\nFilm di diploma del regista al Centro Sperimentale di Cinematografia, \u00e8 un documentario sulla richiesta di asilo politico in Italia.\nTrama.\nChi chiede asilo politico in Italia teme per la propria sopravvivenza. \u00c8 costretto ad attendere diversi anni con il divieto di lavorare e senza ricevere assistenza dallo Stato. Non un luogo dove stare, n\u00e9 cibo, n\u00e9 informazioni.\nI profughi si riuniscono in comunit\u00e0, costruendo rifugi, occupando edifici abbandonati nei pressi dei luoghi del lavoro agricolo e spostandosi seguendo le stagioni di raccolta. Sopravvivono grazie alla loro rete di solidariet\u00e0, alle associazioni di volontariato ed al lavoro nero. A partire da Roma, dove una vasta comunit\u00e0 ha occupato gli ex magazzini delle Ferrovie dello Stato nei pressi della stazione Tiburtina, il film traccia le tappe del viaggio di una popolazione nomade di profughi richiedenti asilo, che attraversando la penisola italiana raggiunge i luoghi delle raccolte stagionali per poter cos\u00ec sopravvivere. \nUn viaggio nella geografia dell'esilio di eroi, disertori e profughi delle guerre post-coloniali dell'Africa, nuovi migranti d'Europa.\nProduzione.\nUna parte del film - documentario \u00e8 stata girata in Puglia, a Spongano.\nIl poeta Erri De Luca ha composto per il film una poesia, intitolata \"Loro\".\nDistribuzione.\nViene presentato nel 2005 al Festival dei Popoli, e nel 2006 alla Berlinale (nella sezione Forum), al Film Festival di Alicante, dove vince il premio come miglior documentario, al Festival del cinema europeo, al Bellaria Film Festival, all'Arcipelago Film Festival di Roma, vincendo la menzione speciale della giuria, alla Mostra internazionale del Nuovo Cinema di Pesaro, al festival El ojo cojo di Madrid, al Sulmonacinema Film Festival, al festival Unheard Voices di Londra ed altri festival minori."}
{"id": "3954963", "revid": "48237260", "url": "https://it.wikipedia.org/wiki?curid=3954963", "title": "Taxi (sitcom)", "text": ""}
{"id": "3954966", "revid": "110157", "url": "https://it.wikipedia.org/wiki?curid=3954966", "title": "Torneo di pallacanestro maschile NCAA Division I 1940", "text": "Il Torneo di pallacanestro maschile NCAA Division I 1940 si disput\u00f2 dal 20 marzo al 30 marzo 1940. Si tratt\u00f2 della seconda edizione del torneo.\nVinsero il titolo gli Indiana Hoosiers. Marv Huffman venne eletto Most Outstanding Player."}
{"id": "3954970", "revid": "47767", "url": "https://it.wikipedia.org/wiki?curid=3954970", "title": "Themistoklis", "text": ""}
{"id": "3954974", "revid": "47767", "url": "https://it.wikipedia.org/wiki?curid=3954974", "title": "Telesphore", "text": ""}
{"id": "3954984", "revid": "339392", "url": "https://it.wikipedia.org/wiki?curid=3954984", "title": "Indiana Hoosiers", "text": ""}
{"id": "3954990", "revid": "599013", "url": "https://it.wikipedia.org/wiki?curid=3954990", "title": "Carlo Parisi (allenatore)", "text": "Carriera.\nInizia la carriera come assistente allenatore nell' nei campionati di Serie A2 dal 1991 al 1993; nella stagione successiva viene promosso primo allenatore restando al timone della formazione siciliana per quasi sei anni, con una promozione nel massimo campionato al termine della stagione 1995-1996 e una immediata retrocessione nell'annata successiva, fino all'esonero nel 1999. Viene immediatamente ingaggiato dalla con cui termina il campionato e che guida, sempre nel campionato cadetto, fino al 2001-2002.\nPassa quindi al con cui vince il campionato di Serie A2 2002-2003 guadagnando la promozione in A1, ma da cui viene esonerato nei primi mesi del 2004.\nNella stagione 2004-05 diventa allenatore del che guida alla promozione in Serie A1 al termine della stagione 2006-2007; negli anni successivi arrivano le vittorie nella Coppa CEV 2009-2010, il \"triplete\" del 2011-2012, quando la formazione bustocca si aggiudica la Coppa Italia, la seconda Coppa CEV e il campionato; nella stagione successiva arriva anche la vittoria della Supercoppa italiana.\nAl termine del campionato 2014-2015, che vede la formazione bustocca raggiungere la piazza d'onore in Champions League, le strade fra la squadra lombarda e il tecnico si separano.\nNell'estate del 2011 guida la nazionale italiana universitaria alla XXVI Universiade; dal 2012 al 2015 \u00e8 allenatore della , con cui vince la medaglia d'oro all'European League 2012.\nNel corso della stagione 2015-2016 viene ingaggiato dalla formazione azera del . Nell'annata 2016-17 diventa allenatore del , mentre nella stagione successiva rientra in Italia grazie all'ingaggio da parte della , che guida per due annate.\nNel corso del campionato 2019-20 viene chiamato alla guida della sostituendo Massimo Dagioni, mentre in quello successivo passa alla guida del , sempre nella massima serie italiana.\nDopo qualche mese di inattivit\u00e0, nel corso della stagione 2021-22 \u00e8 invece di scena nella Volley League greca, sostituendo Gil Ferrer Cuti\u00f1o sulla panchina dell'."}
{"id": "3954991", "revid": "177744", "url": "https://it.wikipedia.org/wiki?curid=3954991", "title": "Duca di Rohan", "text": "Duca di Rohan.\nFamiglia Rohan-Chabot.\n\"Il titolo \"principe di L\u00e9on\" era a titolo di cortesia fino alla successione del duca\". "}
{"id": "3954992", "revid": "288300", "url": "https://it.wikipedia.org/wiki?curid=3954992", "title": "Nazionale di pallacanestro femminile della Germania dell'Ovest", "text": ""}
{"id": "3954993", "revid": "74801", "url": "https://it.wikipedia.org/wiki?curid=3954993", "title": "Marv Huffman", "text": "Carriera.\nFu il secondo giocatore della storia a vincere il premio di Most Outstanding Player del Torneo NCAA. Venne premiato nel 1940, dopo la vittoria nel Torneo di pallacanestro maschile NCAA Division I 1940 con la maglia degli Indiana Hoosiers.\nNella stagione 1940-1941 disput\u00f2 22 partite con gli Akron Goodyear Wingfoots in National Basketball League.\nDal 1981 il suo nome figura nell'Indiana Basketball Hall of Fame."}
{"id": "3954995", "revid": "181541", "url": "https://it.wikipedia.org/wiki?curid=3954995", "title": "Energia nucleare in Bielorussia", "text": "La Bielorussia al momento non ha reattori commerciali funzionanti.\nStoria.\nLa Bielorussia ha sempre dipeso per le sue forniture energetiche dal resto dei paesi dell'ex Unione Sovietica. Durante gli anni '80 era in costruzione presso Minsk un impianto che doveva essere composto da alcuni reattori VVER1000, la costruzione fu abbandonata nel 1988 a causa del Disastro di \u010cernobyl'. Il paese importa il 90% del suo gas dalla Russia (stimati essere 22,5 miliardi m3 nel 2012), utilizzato in buona parte per la produzione di energia elettrica, un impianto da 2400 MW ridurrebbe le importazioni di circa 5 miliardi m3 annui (ad un costo approssimativo di 800 milioni $) per un costo del combustibile e la gestione dei rifiuti a meno della met\u00e0 del gas.\nPolitica russa per la costruzione di centrali nucleari in stati non possessori di armamento nucleare \u00e8 quello di fornire l'impianto su base chiavi in mano, compresa la fornitura di tutto il combustibile e il rimpatrio di combustibile esausto utilizzato nell'impianto. Il carburante sarebbe quindi riprocessato in Russia ed eventualmente i rifiuti sarebbero reinviati al paese di origine alla fine.\nA met\u00e0 del 2006 il governo bielorusso ha approvato un piano per la costruzione di un primo impianto di 2000\u00a0MW di tipologia PWR nel Voblasc' di Mahil\u00eb\u016d, nella Bielorussia orientale. L'impianto sarebbe stato in grado di fornire elettricit\u00e0 a meno della met\u00e0 di un pari impianto alimentato a gas russo e di fornire circa il 30% dell'elettricit\u00e0 nazionale entro il 2020 ad un costo di circa 4 miliardi \u20ac (a gennaio 2008) sulla base di un contratto \"chiavi in mano\". Dopo le manifestazioni di interesse da parte di venditori internazionali, il ministero dell'energia ha annunciato nell'agosto 2008 di aver ricevuto proposte da Atomstroyexport, Westinghouse-Toshiba ed Areva. A causa dei lunghi accordi intergovernativi che sarebbero occorsi con gli USA per la fornitura di tecnologia nucleare e della taglia dell'impianto francese troppo elevata per il primo reattore nazionale, ha reso l'Atomstroyexport come il fornitore pi\u00f9 probabile per l'impianto di 2x1000\u00a0MW. Il funzionamento della prima unit\u00e0 \u00e8 stata prevista inizialmente per il 2016 mentre il secondo nel 2018, mentre altre due unit\u00e0 sono state proposte per il funzionamento entro il 2025. Nel giugno 2007 la russa Eximbank ha offerto 2 miliardi $ come linea di credito per l'impianto. Nel novembre 2007 un decreto presidenziale ha definito le organizzazioni responsabili per la preparazione per la costruzione del paese prima centrale nucleare e il denaro stanziato per l'ingegneria e la selezione dei siti. I siti candidati erano Krasnopolyansk e Kukshinovsk (entrambi nel Voblasc' di Mahil\u00eb\u016d) e Astraviec nel Voblasc' di Hrodna. Astraviec, a 23 km dal confine lituano e 55\u00a0km da Vilnius, \u00e8 stato scelto nel dicembre 2008, nonostante le proteste provenienti dalla Lituania. Propriet\u00e0 dell'impianto potrebbe essere parzialmente o totalmente privato, guardando con interesse (o disperazione) il precedente bulgaro. In precedenza erano stati vagliati anche dei progetti per la partecipazione negli impianti di Smolensk 2 e Kursk 2, preferendo poi la soluzione nazionale.\nNel giugno 2009 il governo ha annunciato che Atomstroyexport sarebbe diventato il responsabile principale dell'impianto, con la partecipazioni di subappaltatori russi e bielorussi, in particolare la St Petersburg Atomenergoproekt. Un accordo intergovernativo relativo impianto \u00e8 stato firmato nel marzo 2011, mentre un contratto preliminare di costruzione \"chiavi in mano\" con la Atomstroyexport per un impianto di 2.400\u00a0MWe (2 x 1200\u00a0MWe AES-2006 utilizzando il modello V-491) \u00e8 stato firmato nell'ottobre 2011 dalla direzione nazionale per la costruzione di impianti nucleari bielorussi. Nel dicembre 2011 \u00e8 stata presentata una domanda edilizia per i lavori sul sito, mentre il contratto generale \u00e8 stato firmato a marzo 2012 con l'inizio dei lavori previsto per il successivo aprile. Il funzionamento dell'impianto di Astraviec \u00e8 prevista ora per il 2017 e il 2018.\nInerente al finanziamento dell'opera, nel giugno 2009 il governo ha annunciato che 9 miliardi $ di finanziamento russo erano stati approvati, mentre nell'agosto del 2009 fu confermato un accordo sul finanziamento a partire dal 2010. La stima dei costi ufficiale, comprese le infrastrutture, \u00e8 di 9,4 miliardi $ con un terzo di questi da spendere nel periodo 2011-15. Nel novembre 2011 \u00e8 stato concordato che la Russia presterebbe fino a 10 miliardi $ per 25 anni per finanziare il 90% del contratto di costruzione.\nProgramma nucleare futuro.\n\u00c8 stata proposta la costruzione di altri 2 reattori nell'impianto di Astraviec, per portare il totale della generazione nazionale a 4000 MW.\nGestione dei rifiuti e depositi geologici.\nIl contratto di fornitura prevede che tutto il combustibile esausto sia reinviato in Russia per il riprocessamento.\nCentrali elettronucleari.\nTutti i dati della tabella sono aggiornati a novembre 2020"}
{"id": "3954997", "revid": "729019", "url": "https://it.wikipedia.org/wiki?curid=3954997", "title": "Centrale nucleare Bielorussia", "text": "La centrale nucleare Bielorussia (conosciuta anche come centrale nucleare di Astraviec o centrale nucleare di Ostrovets a seconda della traslitterazione o della fonte) \u00e8 la prima centrale nucleare della Bielorussia, \u00e8 situata presso la citt\u00e0 di Astraviec nel Voblasc' di Hrodna. Il sito dovrebbe essere composto, al suo completamento, da 4 reattori VVER1200 per 4800 MW, costruiti in due fasi differenti."}
{"id": "3954999", "revid": "729019", "url": "https://it.wikipedia.org/wiki?curid=3954999", "title": "Campionati del mondo juniores di atletica leggera 2000", "text": "I Campionati del mondo juniores di atletica leggera 2000 (8\u00aa edizione), si sono svolti a Santiago, in Cile dal 17 al 22 ottobre. Le competizioni si sono tenute all'Estadio Nacional de Chile."}
{"id": "3955001", "revid": "767487", "url": "https://it.wikipedia.org/wiki?curid=3955001", "title": "The Double (film 2011)", "text": "The Double \u00e8 un film del 2011 diretto da Michael Brandt. Oltre ai protagonisti Richard Gere e Topher Grace nel film figurano anche Martin Sheen, Odette Annable e Stephen Moyer.\nTrama.\nWashington: l'uccisione di un senatore degli Stati Uniti d'America richiama alla mente, per le sue modalit\u00e0, gli omicidi compiuti da una spia sovietica conosciuta con il nome in codice di \"Cassio\" e di cui si erano perse le tracce, tanto da essere ormai creduto morto. Per indagare, viene eccezionalmente richiamato in servizio l'ex-agente della CIA in pensione Paul Shepherdson, il quale ha impegnato gran parte della propria vita professionale dando la caccia a Cassio. A lui viene affiancato il giovane agente dell'FBI Ben Geary.\nSi scoprir\u00e0, quasi all'inizio del film, che \u00e8 proprio Paul Shepherdson ad essere Cassio e il motivo per cui \u00e8 tornato ad uccidere \u00e8 vendicarsi della famiglia che il KGB gli ha ucciso. Si scoprir\u00e0 anche che il giovane Ben Geary \u00e8 anche lui una spia russa infiltrata con il compito di trovare ed eliminare Cassio. Tra i due, comunque, nascer\u00e0 una complicit\u00e0 per cui, ucciso un altro agente del KGB (responsabile diretto dello sterminio della famiglia di Shepherdson), il giovane Geary lo indicher\u00e0 come Cassio. Shepherdson muore ucciso dal finto Cassio, mentre Geary, seguendo il consiglio datogli da Shepherdson prima di morire, rinuncia a fuggire a Mosca e ritorna da sua moglie e dai suoi figli.\nProduzione.\nRiprese.\nIl film \u00e8 stato girato a Detroit, nel Michigan.\nDistribuzione.\nIl film, distribuito dalla Image Entertainment, \u00e8 uscito nelle sale cinematografiche degli Stati Uniti il 28 ottobre 2011, mentre in Italia il 9 marzo 2012."}
{"id": "3955004", "revid": "123656348", "url": "https://it.wikipedia.org/wiki?curid=3955004", "title": "Pan voevoda", "text": "Pan Voevoda, letteralmente \"Il nobile governatore provinciale\" (\"Pan\" \u00e8 un titolo nobiliare che significa \"Signore\", \"voevoda\" era un titolo attribuito ai governatori territoriali in vari paesi slavi), \u00e8 un'opera in quattro atti di Nikolaj Andreevi\u010d Rimskij-Korsakov, su libretto di Il'ja F\u00ebdorovi\u010d Tjumenev. L'opera \u00e8 dedicata a Fryderyk Chopin, ed \u00e8 tra le meno fortunate di Rimskij-Korsakov, principalmente a causa di un intreccio disorganico e melodrammatico, pi\u00f9 che per la qualit\u00e0 della musica.\nStoria della composizione.\nNel 1901 Rimskij-Korsakov, considerando diversi soggetti per un'opera, commission\u00f2 a Il'ja Tjumenev un libretto che trattasse vicende dal contenuto drammatico ambientate nella Polonia dei secoli XVI-XVII, ma senza intenti politici. Il compositore accarezzava da tempo l'idea di comporre un'opera su un soggetto polacco, e per le diverse melodie polacche che conosceva fin dall'infanzia, e per l'influenza che avevano avuto per la sua musica le composizioni di Chopin. Il libretto di \"Pan Voevoda\" di Tjumenev soddisfece appieno Rimskij-Korsakov, che per\u00f2 rinvi\u00f2 la composizione all'anno successivo. La scrittura dell'opera fu terminata nel 1903, e nell'estate del 1904 Rimskij-Korsakov apport\u00f2 le ultime correzioni alla partitura edita da Bessel. La sua prima rappresentazione ebbe luogo il 3 ottobre 1904 alla sala grande del conservatorio di San Pietroburgo, diretta da V\u00e1clav Suk. Il 27 settembre 1905 \"Pan Voevoda\" fu eseguita per la prima volta al teatro Bol'\u0161oj, diretta da Sergej Rachmaninov.\nTrama.\nL'azione ha luogo tra i secoli XVI e XVII in Polonia. Il voevoda \u00e8 un potente governatore provinciale. L'intreccio principale nasce da un suo precedente incontro nei boschi con Marija, un'orfana dell'antica aristocrazia polacca, la cui bellezza lo ha sedotto.\nAtto primo.\nIn un'ampia radura della foresta. Dopo un'introduzione orchestrale che evoca la magia dei boschi, \u010caplinskij si incontra con la fidanzata Marija e i suoi amici, ma al sopraggiungere di un gruppo di cacciatori si ritirano. Il voevoda arriva con la sua amante Jadviga e gli amici Dzjuba e Olesnickij, entrambi innamorati di lei. Dopo una danza, il voevoda racconta del suo precedente incontro con la bella giovane, al che Jadviga in uno scatto di gelosia se ne va, seguita dai suoi ammiratori. Rimasto solo, inizia a vagare nel bosco, finch\u00e9 non si imbatte in Marija. Nell'apprendere che lei \u00e8 promessa a \u010caplinskij, il voevoda ordina ai suoi servitori di catturarla: nella lotta che ne segue \u010caplinskij \u00e8 ferito e abbandonato nel bosco, mentre la povera Marija \u00e8 presa: il voevoda le dichiara che la sposer\u00e0, cosa che sbalordisce Jadviga che \u00e8 di ritorno.\nAtto secondo.\nNella capanna dell'apicoltore e stregone Doro\u0161. Olesnickij \u00e8 nascosto in attesa dell'amata Jadviga, che sta arrivando per chiedere allo stregone di predirle il futuro. In un catino d'acqua si forma l'immagine del voevoda e Marija all'altare. Pazza di gelosia Jadviga decide di uccidere la ragazza, e chiede allo stregone di darle un veleno. Poi si incontra con Olesnickij e le chiede aiuto in cambio del suo amore. Udendo avvicinarsi qualcuno, si nascondono. Si tratta di \u010caplinskij che sta pianificando di attaccare il castello del voevoda nel giorno delle nozze, per liberare Marija. Jadviga ha ascoltato tutto e se ne va.\nAtto terzo.\nNella sala del castello del voevoda. Il matrimonio viene celebrato con grande festa: si ballano mazurche e si canta. Il voevoda vuole brindare con la moglie, ma lei cortesemente rifiuta. Dopo una vivace polonaise, appare Jadviga senza essere stata invitata, e viene sorpresa da Dzjuba nel tentativo di versare il veleno nel calice di Marija. Il voevoda rimprovera l'ex amante, ma Olesnickij ne prende le difese. Jadviga avverte il voevoda che il suo castello sta per essere attaccato, e allora tutti riflettono sul da farsi. Il voevoda ordina a Marija di intrattenere gli ospiti col canto, ma lei, pensando al suo amato, intona una canzone triste su un cigno morente, che suscita le ire del voevoda. Allora il vecchio Dzjuba chiede una danza cosacca per rallegrare tutti, ma questa cessa all'improvviso perch\u00e9 irrompe \u010caplinskij con i suoi compagni. Marija si getta tra le sue braccia ed inizia il combattimento, ma il sipario si chiude sui servitori del voevoda che stanno avendo decisamente la meglio.\nAtto quarto.\nNella sala del castello, il mattino dopo. Dappertutto ci sono le tracce della battaglia. \u010caplinskij \u00e8 rinchiuso in una segreta in attesa dell'esecuzione. Marija tenta di intercedere, ma invano. Il voevoda vuole bere con lei in segno di riconciliazione. Olesnickij acconsente alla richiesta di Jadviga di versare il veleno nel calice di Marija. Quando il voevoda parla con Jadviga, i suoi antichi sentimenti si risvegliano, e i due cantano assieme appassionatamente. Olesnickij, alla vista di ci\u00f2, decide di versare il veleno nel calice del suo signore. Gli sposi brindano pubblicamente, e \u010caplinskij viene condotto per essere giustiziato. Il veleno per\u00f2 fa effetto, e il voevoda muore proprio mentre annuncia la sentenza capitale. Marija, come vedova ed erede del voevoda, immediatamente ordina ai servi di liberare \u010caplinskij ed il sipario si chiude.\nOpere derivate.\nSuite dall'opera \"Pan Voevoda\", Op. 59"}
{"id": "3955012", "revid": "125670571", "url": "https://it.wikipedia.org/wiki?curid=3955012", "title": "Occhio di Plimsoll", "text": "Il Plimsoll o load lines, in italiano marca di bordo libero, \u00e8 un ideogramma convenzionale che indica l'intersezione della linea di galleggiamento al massimo carico consentito ad una nave (in base alle condizioni climatiche in cui dovr\u00e0 navigare), e la superficie esterna dello scafo come misura di sicurezza per assicurare una certa riserva di spinta all'unit\u00e0 ed evitare tragedie dovute ai sovraccarichi di merci.\nStoria.\nLa quantit\u00e0 di carico che una nave poteva imbarcare, a fine secolo XII, veniva indicata con una croce dipinta su entrambe le fiancate, il segno orizzontale indicava la linea di massimo carico o bordo libero, che presso la Repubblica di Venezia era assegnato da una commissione composta da capitani, armatori e caricatori che seguivano rigide disposizioni emanate dal Doge. Le Repubbliche di Genova e Sardegna adottavano una linea di carico massimo che potrebbe essere definito un precursore del cerchio di Plimsoll, era un cerchio attraversato da una linea orizzontale. In seguito per anni non vennero rispettate le regole, le navi venivano caricate secondo valutazioni individuali di Armatori e Capitani, di conseguenza aumentarono i naufragi. La preoccupazione di Assicuratori e Capitani spinse Samuel Plimsoll, deputato liberale del Parlamento per il collegio di Derby, a trasmettere un disegno di legge relativo ad un carico sicuro per le navi. Fu una battaglia durata anni, tanti potenti parlamentari erano in possesso di navi. Alla fine il governo fu costretto a passare una legge che un anno dopo fu modificata nel Merchant Shipping Act. Da allora le autorit\u00e0 britanniche decisero di permettere l'accesso ai propri porti solo alle navi che mostrassero un segno convenzionale indicante il massimo carico ammissibile dalla nave stessa. Qualora il segno non fosse stato visibile perch\u00e9 immerso era evidente la condizione di sovraccarico. Nel 1966 una Convenzione sulle linee di carico fu tenuta a Londra, e riesamin\u00f2 ed emend\u00f2 le regole riviste per l'ultima volta nel 1930. La convenzione del 1966 ha subito ulteriori emendamenti negli anni 1971, 1975, 1979, 1983, 1995 e 2003.\nIn cima alla marca vi sono alcune lettere stampigliate; in alcuni casi si riferiscono alla societ\u00e0 di classificazione che ha certificato la linea di carico, come AB per l'American Bureau of Shipping, LR per il Lloyd's Register, GL per il Germanischer Lloyd, BV per il Bureau Veritas, IR per il Indian Register of Shipping, RI per il Registro Italiano Navale, NK per il Class NK (Nippon Kaiji Kyokai) ed NV per il Det Norske Veritas. Queste lettere dovrebbero essere approssimativamente di 115 millimetri in altezza e 75 millimetri in larghezza.\nLe lettere sulla marca della linea di massimo carico hanno i seguenti significati (tra parentesi il sistema in lingua inglese a titolo esemplificativo):\nin riferimento alla diversa densit\u00e0 che assume l'acqua al variare della salinit\u00e0 e delle condizioni climatiche e che influisce sul galleggiamento della nave.\nSamuel Plimsoll \u00e8 ricordato con un monumento al Victoria Embankment a Londra."}
{"id": "3955014", "revid": "400694", "url": "https://it.wikipedia.org/wiki?curid=3955014", "title": "Schutzpolizei", "text": ""}
{"id": "3955015", "revid": "1305772", "url": "https://it.wikipedia.org/wiki?curid=3955015", "title": "Emjay", "text": "Carriera musicale.\nDopo esser stata per diversi anni la cantante di una band locale di Ottawa, ha registrato un progetto solista ed ha firmato un contratto discografico. Ha pubblicato diversi singoli e un album nella sua carriera.\nNel 2000, ha ricevuto una nomination al Juno Award nella categoria Best Dance Recording, per il suo singolo \"Over and Over\"."}
{"id": "3955017", "revid": "1428919", "url": "https://it.wikipedia.org/wiki?curid=3955017", "title": "Sistema informativo europeo della natura", "text": "Il sistema informativo europeo della natura (EUNIS) \u00e8 una base dati online della Agenzia europea dell'ambiente che contiene informazioni sulle specie, sugli habitat e sui siti della rete Natura 2000.\nAttraverso una applicazione web \u00e8 possibile interrogare la base dati con vari criteri di ricerca sia per i siti che per le specie e i tipi di habitat. Il sistema dispone inoltre di una applicazione GIS che consente di visualizzare i dati su una mappa interattiva."}
{"id": "3955018", "revid": "287204", "url": "https://it.wikipedia.org/wiki?curid=3955018", "title": "Janny Wurts", "text": "\u00c8 autrice di numerose serie, inclusa la collana \"The Wars of Light and Shadow\", il ciclo della \"Trilogia del Fuoco\", numerosi romanzi singoli, e la celebre Trilogia Empire, di cui \u00e8 coautrice insieme a Raymond E. Feist. \u00c8 anche autrice delle illustrazioni delle proprie opere.\nJanni Wurtz ha sposato il celebre illustratore Don Maitz, con il quale vive in Florida."}
{"id": "3955021", "revid": "287204", "url": "https://it.wikipedia.org/wiki?curid=3955021", "title": "Yomiuri Football Club 1982", "text": "Questa voce raccoglie le informazioni riguardanti lo Yomiuri Football Club nelle competizioni ufficiali della stagione 1982.\nStagione.\nImmediatamente eliminato dalla Coppa di Lega, in campionato lo Yomiuri mostr\u00f2 un rendimento piuttosto discontinuo pareggiando numerose gare nel girone di andata e concludendo al quinto posto. Al termine della stagione la squadra cerc\u00f2 un riscatto in coppa nazionale, ma sub\u00ec un'eliminazione in semifinale per mano dei vincitori della seconda divisione dello Yamaha Motors.\nMaglie e sponsor.\nLa Puma modifica i colori della divisa impiegata per le gare esterne, che da rosso e blu passa al nero e celeste."}
{"id": "3955031", "revid": "436907", "url": "https://it.wikipedia.org/wiki?curid=3955031", "title": "Guilty Pleasures (Lazlo Bane)", "text": "Guilty Pleasures \u00e8 un album di cover del gruppo musicale statunitense Lazlo Bane, pubblicato nel 2007."}
{"id": "3955034", "revid": "76963", "url": "https://it.wikipedia.org/wiki?curid=3955034", "title": "Carll Cneut", "text": "Dopo aver studiato presso l'Istituto di Belle Arti di Saint-Luc a Gand, ha lavorato come direttore artistico presso un'agenzia di pubblicit\u00e0. A partire dal 2000 lascer\u00e0 il campo pubblicitario e si dedicher\u00e0 all'illustrazione per l'infanzia. Nel 2002 ha firmato il suo primo romanzo per ragazzi, intitolato \"Het ongelooflijke liefdesverhaal van Heer Morf \" (in Italiano: \"La meravigliosa storia d'amore di Mr Morf\"), sono seguite molte pubblicazioni, tradotte in Italiano dagli editori Adelphi e Topipittori.\nNel corso della sua carriera Cneut ha ottenuto numerosi riconoscimenti, fra cui il Book Peacock in Belgio, il Golden Plaque, in occasione della Biennale per gli illustratori di Bratislava e la menzione d'onore alla Fiera del libro per ragazzi di Bologna."}
{"id": "3955036", "revid": "1442080", "url": "https://it.wikipedia.org/wiki?curid=3955036", "title": "Manio Otacilio Crasso", "text": "Biografia.\nConsole repubblicano nel 263 a.C., fu inviato in Sicilia assieme a Manio Valerio Massimo Messalla, con il quale comand\u00f2 le legioni romane sull'isola.\nCostoro dopo aver preso \"Adranon\", assediarono \"Centuripae\" e conquistarono altre citt\u00e0 siciliane, firmarono un trattato di pace con Gerone, tiranno di Siracusa, e i Cartaginesi cessarono l'assedio su \"Messana\".\nFu console una seconda volta nel 246 a.C., assieme a Marco Fabio Licino; continu\u00f2 le operazioni militari contro i cartaginesi, anche se non sono riportati scontri di una qualche importanza.\nProbabilmente era suo fratello Tito Otacilio Crasso, che fu eletto console nel 261 a.C.."}
{"id": "3955040", "revid": "30445", "url": "https://it.wikipedia.org/wiki?curid=3955040", "title": "EUNIS", "text": ""}
{"id": "3955044", "revid": "1428919", "url": "https://it.wikipedia.org/wiki?curid=3955044", "title": "Cleone di Cilicia", "text": "Biografia.\nOriginario dell'Asia minore e schiavo in Sicilia, nel 136 a.C. allo scoppio della prima guerra servile capeggiata dallo schiavo Euno, promosse egli stesso una seconda rivolta servile, andando poi con i suoi compagni ad ingrossare le file dei ribelli e ponendosi sotto al comando di Euno.\nDopo una prima vittoria, cadde durante una temeraria sortita da Enna posta sotto assedio dai romani; il suo corpo fu esposto agli assediati per fiaccarne il morale."}
{"id": "3955046", "revid": "34392", "url": "https://it.wikipedia.org/wiki?curid=3955046", "title": "FLIRT", "text": ""}
{"id": "3955048", "revid": "34392", "url": "https://it.wikipedia.org/wiki?curid=3955048", "title": "Autotreno Pesa ATRIBO", "text": ""}
{"id": "3955050", "revid": "1768410", "url": "https://it.wikipedia.org/wiki?curid=3955050", "title": "Gaio Giulio Azizo", "text": "Biografia.\nAzizo era figlio del re-sacerdote Sampsiceramo II di Emesa e di sua moglie, Iotapa di Commagene; aveva un fratello minore, Gaio Giulio Soaemo, e due sorelle, Iotapa e Giulia Mesa. Succedette al padre quando questi mor\u00ec, nel 42.\nPoco si conosce del regno di Azizo. Si sa che nel 51 circa spos\u00f2 la principessa erodiana Drusilla, con la condizione di convertirsi al giudaismo e farsi circoncidere; dopo circa un anno Azizo lasci\u00f2 la moglie, la quale si era innamorata del liberto greco Marco Antonio Felice, procuratore di Giudea, presso il quale Drusilla era fuggita e col quale poi si spos\u00f2.\nAzizo mor\u00ec nel 54: gli succedette il fratello Soaemo. "}
{"id": "3955051", "revid": "459531", "url": "https://it.wikipedia.org/wiki?curid=3955051", "title": "Haenna", "text": ""}
{"id": "3955052", "revid": "132266", "url": "https://it.wikipedia.org/wiki?curid=3955052", "title": "Marca di Plimsoll", "text": ""}
{"id": "3955053", "revid": "968255", "url": "https://it.wikipedia.org/wiki?curid=3955053", "title": "Aziz", "text": " "}
{"id": "3955057", "revid": "247222", "url": "https://it.wikipedia.org/wiki?curid=3955057", "title": "11 Transistor", "text": "11 Transistor \u00e8 l'album d'esordio del gruppo musicale statunitense Lazlo Bane, pubblicato nel 1997."}
{"id": "3955058", "revid": "983767", "url": "https://it.wikipedia.org/wiki?curid=3955058", "title": "Elettrotreno Stadler KISS", "text": "I KISS (acronimo dal tedesco \"Komfortabler Innovativer Spurtstarker S-Bahn-Zug\", treno suburbano confortevole, innovativo e scattante) sono una famiglia di elettrotreni a due piani, prodotti dalla societ\u00e0 svizzera Stadler Rail.\nI KISS, originariamente denominati DOSTO (dal tedesco \"Doppelstock\", \"doppio piano\"), vennero progettati a partire dal 2004, con l'obiettivo di aprire alla Stadler il mercato dei treni a grande capacit\u00e0.\nVersioni.\nKISS160.\nIl KISS160 \u00e8 la versione progettata per il servizio regionale, con una velocit\u00e0 massima di 160 km/h.\nI primi esemplari furono ordinati nel 2008 dalle Ferrovie Federali Svizzere, per l'esercizio sulla S-Bahn di Zurigo. Successivamente sono stati ordinati anche da altre compagnie ferroviarie, per l'esercizio sulle linee ad alto traffico nelle regioni metropolitane.\nKISS200.\nIl KISS 200 \u00e8 la versione progettata per il servizio di tipo InterCity, con una velocit\u00e0 massima di 200 km/h.\nIl primo lotto di veicoli \u00e8 stato acquistato dall'austriaca \"WESTbahn\" nel 2011.\nLe versioni per i binari \"russi\" (1520 mm) si producono dal 2014 nello stabilimento di Fanipal' (Regione di Minsk, Bielorussia). I primi esemplari sono stati ordinati da \"Aeroexpress OOO\" (Mosca, Russia), specializzati nel trasporto di passeggeri tra Mosca e gli aeroporti di Sheremetjevo, Domodedovo e Vnukovo. Altri clienti hanno ordinato questi treni. Attualmente, oltre Mosca, questi treni operano sulle ferrovie in Azerbaijan e Georgia. In totale sono prodotti 24 treni di cui 9 da sei carrozze e 15 da 4 carrozze."}
{"id": "3955059", "revid": "1305772", "url": "https://it.wikipedia.org/wiki?curid=3955059", "title": "XT3", "text": "Uno XT3 \u00e8 un video server dedicato al broadcasting. \u00c8 prodotto dall'azienda belga EVS Broadcast Equipment.\nViene usato per la registrazione/riproduzione di contenuti Audio/Video professionali e del loro trattamento: replay istantanei, diffusione istantanea di immagini, miglioramento di contenuto con aggiunto di metadati. Possiede fino a 12 canali SD/HD e fino a 6 canali 3D/1080p (3G o dual link).\nQuesto server \u00e8 stato premiato da vari premi internazionali.\nL'XT3 \u00e8 usato in eventi sportivi come la: FIFA World Cup, la IFAF World Cup, MotoGP, dalla BBC Football Programmes e nei Giochi olimpici. Viene usato anche per gli eventi in studio dalla NBC, Sky, France 2 e CCTV e altri.\nIn combinazione con lo Multicam(LSM) viene usato in quasi tutte le Regie televisive dello sport del mondo."}
{"id": "3955060", "revid": "228587", "url": "https://it.wikipedia.org/wiki?curid=3955060", "title": "Ring (Masami Okui)", "text": "Ring \u00e8 un brano musicale di Masami Okui pubblicato come singolo il 25 luglio 2007 dalla evolution. Il singolo \u00e8 arrivato alla centosessantesima posizione nella classifica settimanale Oricon.\nTracce.\nDurata totale: 18:00"}
{"id": "3955063", "revid": "404338", "url": "https://it.wikipedia.org/wiki?curid=3955063", "title": "Stadler DOSTO", "text": ""}
{"id": "3955067", "revid": "228587", "url": "https://it.wikipedia.org/wiki?curid=3955067", "title": "Insanity (Masami Okui)", "text": "Insanity \u00e8 un brano musicale di Masami Okui pubblicato come singolo il 21 novembre 2007 dalla Lantis. Il singolo \u00e8 arrivato alla cinquantasettesima posizione nella classifica settimanale Oricon. Il brano \u00e8 stato utilizzato nella colonna sonora del videogioco \"Muv-Luv Alternative Total Eclipse AVN\".\nTracce.\nDurata totale: 16:49"}
{"id": "3955069", "revid": "834", "url": "https://it.wikipedia.org/wiki?curid=3955069", "title": "Melted Snow", "text": "Melted Snow \u00e8 un brano musicale di Masami Okui pubblicato come singolo il 5 novembre 2008 dalla evolution. Il singolo \u00e8 arrivato alla centoventunesima posizione nella classifica settimanale Oricon. Il brano \u00e8 stato utilizzato nella colonna sonora del videogioco \"Fuyu no Rondo\"."}
{"id": "3955070", "revid": "287204", "url": "https://it.wikipedia.org/wiki?curid=3955070", "title": "The Crucible", "text": ""}
{"id": "3955071", "revid": "858648", "url": "https://it.wikipedia.org/wiki?curid=3955071", "title": "Risultati elettorali de La Destra per regione italiana", "text": "La presente tabella riassume i risultati elettorali de La Destra nelle regioni italiane. I valori espressi si riferiscono alla percentuale sui voti validi. Per le elezioni politiche, il dato si riferisce all'elezione della Camera dei deputati."}
{"id": "3955072", "revid": "767487", "url": "https://it.wikipedia.org/wiki?curid=3955072", "title": "Back Sides", "text": "Back Sides \u00e8 il terzo album studio del gruppo musicale statunitense Lazlo Bane, pubblicato nel 2006."}
{"id": "3955073", "revid": "834", "url": "https://it.wikipedia.org/wiki?curid=3955073", "title": "Starting Over (Masami Okui)", "text": "Starting Over \u00e8 un brano musicale di Masami Okui pubblicato come singolo il 13 maggio 2009 dalla evolution. Il singolo \u00e8 arrivato alla novantaduesima posizione nella classifica settimanale Oricon. Il brano \u00e8 stato utilizzato nella colonna sonora del videogioco \"Final Approach 2 ~1st priority~\"."}
{"id": "3955075", "revid": "834", "url": "https://it.wikipedia.org/wiki?curid=3955075", "title": "Miracle Upper Wl", "text": "Miracle Upper Wl \u00e8 un brano musicale di Masami Okui, interpretato con la collaborazione di May'n e pubblicato come singolo il 21 agosto 2009 dalla evolution. Il singolo \u00e8 arrivato alla sessantasettesima posizione nella classifica settimanale Oricon."}
{"id": "3955081", "revid": "21880", "url": "https://it.wikipedia.org/wiki?curid=3955081", "title": "Foresta umida", "text": ""}
{"id": "3955083", "revid": "506294", "url": "https://it.wikipedia.org/wiki?curid=3955083", "title": "Prakriti", "text": ""}
{"id": "3955084", "revid": "1573940", "url": "https://it.wikipedia.org/wiki?curid=3955084", "title": "Renka Tairan", "text": " \u00e8 un brano musicale di Masami Okui pubblicato come singolo il 21 aprile 2010 dalla Pony Canyon. Il singolo \u00e8 arrivato alla trentacinquesima posizione nella classifica settimanale Oricon. Il brano \u00e8 stato utilizzato come sigla d'apertura dell'anime \"Shin Koi Hime Musou\".\nTracce.\nDurata: 17:41"}
{"id": "3955086", "revid": "297745", "url": "https://it.wikipedia.org/wiki?curid=3955086", "title": "Dialetto veronese", "text": ""}
{"id": "3955088", "revid": "916580", "url": "https://it.wikipedia.org/wiki?curid=3955088", "title": "Persoonieae", "text": "Persoonieae \u00e8 una trib\u00f9 di piante appartenente alla famiglia Proteaceae.\nDescrizione.\nLe piante di questa trib\u00f9 sono cespugli e piccoli alberi, principalmente presenti in comunit\u00e0 di sclerofille, talvolta per\u00f2 con estensione alle zone alpine o semiaride.\nTutte le foglie sono intere.\nI fiori sono bisessuali.\nGli stami sono solitamente tutti fertili o, pi\u00f9 raramente, gli anteriori non sono fertili.\nLe ghiandole ipogine sono corte e spesse.\nI frutti sono drupe; l'endocarpo legnoso si sviluppa dall'epidermide interna in mezzo ai semi.\nI semi, che sono singoli per ogni drupa, sono orientati longitudinalmente o obliquamente all'interno della drupa; hanno forma ovoide, raramente di aspetto compresso, e sono privi di ali.\nI cotiledoni possono essere ellittici o lineari, sessili, con sezione semicircolare o triangolare. \nIl numero di cromosomi \u00e8 n = 7, raramente n = 14.\nDistribuzione e habitat.\nLe specie costituenti questa trib\u00f9 sono presenti in Australia, ad eccezione di un genere monospecifico presente in Nuova Caledonia ed un altro presente in Nuova Zelanda. \nLe specie sono tutte endemiche.\nTassonomia.\nLa pubblicazione \"Flora of Australia Online\" riporta una trib\u00f9 composta da 4 generi e 99 specie in Australia, Nuova Zelanda e Nuova Caledonia (l'Australian Plant Census attualmente (marzo 2012) ne annovera 102). \nI 4 generi costituenti la trib\u00f9 sono:\nIl genere \"Pycnonia\" \u00e8 stato incluso nel genere \"Persoonia\" (\"Pycnonia teretifolia\" \u00e8 ora accettata come \"Persoonia teretifolia\").\nIn precedenza Weston defin\u00ec i 4 generi della trib\u00f9 come membri della sottotrib\u00f9 \"Persooniinae\"; in seguito, il taxon fu elevato al rango di trib\u00f9 a causa dell'esclusione del genere \"Bellendena\" dalla sottofamiglia Persoonioideae."}
{"id": "3955089", "revid": "287204", "url": "https://it.wikipedia.org/wiki?curid=3955089", "title": "Made in England (The Adicts)", "text": "Made In England \u00e8 una compilation del gruppo musicale britannico The Adicts, pubblicato nel 2005 dalla SOS records."}
{"id": "3955090", "revid": "110157", "url": "https://it.wikipedia.org/wiki?curid=3955090", "title": "May Ball", "text": "Il May Ball \u00e8 un ballo di fine anno che si tiene ad uno dei collegi dell'Universit\u00e0 di Cambridge. Sono delle feste molto formali, che richiedono un abito adatto, come lo smoking (\"black tie\") o il frac (\"white tie\"). Si tengono durante la settimana conosciuta come \"May Week\", che cade nel mese di giugno dopo il termine degli esami accademici; il riferimento nel nome al mese di maggio \u00e8 rimasto per tradizione poich\u00e9 originariamente i balli si tenevano nella settimana precedente agli esami, come tuttora accade all'Universit\u00e0 di Oxford. \nOgni May Ball inizia di norma alle 9 di sera e dura l'intera notte, con la \"survivors photo\" (foto dei sopravvissuti) che viene effettuata all'alba seguente. L'evento si svolge principalmente nei giardini del collegio, che vengono allestiti con varie attrazioni e banchetti. Possono partecipare tutti gli studenti del collegio ospitante; per gli altri membri dell'universit\u00e0 \u00e8 in genere disponibile un certo numero di biglietti che vengono assegnati per ballottaggio o a chi ne fa domanda per primo. La maggior parte dei balli possiede anche un tema che influenza nella scelta delle decorazioni o nel cibo e bevande che vengono offerte ai partecipanti: ad esempio, un canale di Venezia provvisto di gondole fu ricreato nel Sidney Sussex College per il ballo del 2010.\nBalli annuali vengono tenuti al Clare, Darwin, Hughes Hall, Jesus, St Edmund's, Robinson, Trinity e St John's colleges, mentre per il Magdalene, Pembroke, Emmanuel, Corpus Christi, Christ's, Downing, Girton, Gonville and Cauis, Homerton, Newnham, Queens', Selwyn, Sidney Sussex e St Catharine's l'evento ha cadenza biennale. \nPersonaggi e artisti famosi sono spesso stati invitati ai diversi \"May Ball\". Ad esempio, hanno partecipato DJ Fresh (Churchill 2011), Cascada (Trinity 2011), Ellie Goulding (John's 2010), Toploader (Sidney Sussex 2010), Florence and the Machine (Queens' 2009), Scissor Sisters (John's 2003), Snow Patrol (Girton 2002). Il St John's May Ball \u00e8 stato proclamato dalla rivista Time come il 7\u00b0 party pi\u00f9 bello del mondo."}
{"id": "3955095", "revid": "1305772", "url": "https://it.wikipedia.org/wiki?curid=3955095", "title": "Luna di miele (serie televisiva)", "text": "Luna di miele (\"Aloha Paradise\") \u00e8 una serie televisiva statunitense in 8 episodi trasmessi per la prima volta nel corso di una sola stagione nel 1981.\n\u00c8 una serie del genere commedia dai risvolti romantici (sullo stile di \"Love Boat\") prodotta da Aaron Spelling e incentrata sulle vicende del personale e dei villeggianti del Paradise Village, alle isole Hawaii. Ogni episodio \u00e8 caratterizzato da tre o pi\u00f9 sottotrame che coinvolgono i clienti del villaggio turistico, incentrate in particolare sui loro problemi d'amore. Molti di essi sono infatti alla ricerca della propria anima gemella e il personale del villaggio, che include Sydney Chase, Fran il direttore, Richard il bagnino ed Evelyn la barwoman, si impegnano in tal senso per soddisfarli. Altri sono in vacanza sull'isola per la luna di miele, altri ancora festeggiano l'anniversario.\nProduzione.\nLa serie fu prodotta da Aaron Spelling Productions Le musiche furono composte da Charles Fox.\nRegisti.\nTra i registi della serie sono accreditati:\nSceneggiatori.\nTra gli sceneggiatori della serie sono accreditati:\nDistribuzione.\nLa serie fu trasmessa negli Stati Uniti dal 25 febbraio 1981 al 22 aprile 1981 sulla rete televisiva ABC. In Italia \u00e8 stata trasmessa con il titolo \"Luna di miele\"."}
{"id": "3955096", "revid": "46931", "url": "https://it.wikipedia.org/wiki?curid=3955096", "title": "Aloha Paradise", "text": ""}
{"id": "3955098", "revid": "287204", "url": "https://it.wikipedia.org/wiki?curid=3955098", "title": "Tremaine Stewart", "text": "Carriera.\nClub.\nStewart ha vestito le maglie di August Town e Portmore United. Il 21 marzo 2012 \u00e8 stato reso noto il suo trasferimento a titolo definitivo ai norvegesi dell'Aalesund. Ha debuttato nell'Eliteserien in data 25 marzo, subentrando a Fredrik Carlsen nel pareggio per 0-0 contro lo Stab\u00e6k. Il 16 maggio 2012, ha realizzato la prima rete nella massima divisione norvegese, nella sconfitta per 4-2 sul campo dell'Haugesund. Il 25 giugno 2014, ha rescisso consensualmente il contratto che lo legava al club: l'accordo era valido sino al termine della stagione in corso, ma il giocatore ha motivato la scelta con la volont\u00e0 di tornare in Giamaica. Si \u00e8 accordato allora con il Waterhouse.\nNel 2015 ha fatto ritorno in Europa per giocare con i finlandesi del RoPS. Ha esordito nella Veikkausliiga in data 10 settembre, sostituendo Will John nel pareggio a reti inviolate contro lo Jaro.\nMorte.\n\u00c8 morto la mattina del 18 aprile 2021, mentre stava giocando a calcio.\nNazionale.\nConta 8 presenze per la , con una rete all'attivo."}
{"id": "3955099", "revid": "110157", "url": "https://it.wikipedia.org/wiki?curid=3955099", "title": "Ooku", "text": "Ooku \u00e8 il quarto greatest hits della cantante giapponese Masami Okui pubblicato il 6 febbraio 2008 dalla evolution. L'album ha raggiunto la settantottesima posizione della classifica degli album pi\u00f9 venduti in Giappone."}
{"id": "3955101", "revid": "1962958", "url": "https://it.wikipedia.org/wiki?curid=3955101", "title": "Marella Dream", "text": "Marella Dream \u00e8 stata una nave da crociera della compagnia britannica Marella Cruises.\nStoria.\nLa nave fu costruita nel 1986 per la compagnia di navigazione Home Lines con il nome \"Homeric\". Nel 1988 fu venduta alla Holland America Line che, tra l\u2019ottobre 1989 e il marzo 1990, la sottopose a lavori di allungamento che videro l\u2019aggiunta di un troncone di circa 40 metri, passando da una lunghezza di 204 a 243,2 metri ribattezzandola \"Westerdam\". Nel 2002 sub\u00ec un totale rinnovamento e venne ceduta a Costa Crociere.\nIl 29 giugno 2009 \"Costa Europa\" \u00e8 stata venduta, la nave \u00e8 quindi passata nell'aprile 2010 alla Grand Cruise Investments Unipessoal che la nolegger\u00e0 alla Thomson Holidays per 10 anni; contestualmente il nome \u00e8 stato cambiato in \"Thomson Dream\". Nel 2017 ha cambiato nome in \"Marella Dream\".\nDurante la pandemia di COVID-19, dei cui effetti il settore crocieristico ne ha duramente risentito, dopo una lunga sosta al Porto Nuovo (\"Gazenica\") di Zara, dov\u2019era ormeggiata dall\u201911 luglio, Marella Cruises ne ha deciso il ritiro con un comunicato del 1\u00ba ottobre 2020 salpando il 19 ottobre per ancorarsi nella rada della baia di Eleusi il 27 dello stesso mese in attesa di essere demolita ad Alia\u011fa, in Turchia, assieme a \"Marella Celebration\" e ad altre navi, in attesa della stessa fine.\nLa nave \u00e8 stata demolita.\nCaratteristiche.\nAveva un totale di 12 ponti e i nove ponti passeggeri erano dedicati ai miti e alle leggende della Grecia antica: Ercole, Auriga, Cassiopea, Orione, Perseo, Andromeda, Pegaso, sirene e Centauri.\nEra dotata di 742 cabine e 11 \"suite\" (di cui 6 con balcone privato), 4 ristoranti di cui uno, di sera, poteva diventare \"alla carta\" su prenotazione, 6 bar, 3 piscine di cui una con copertura semovente, 2 vasche idromassaggio, un campo polisportivo, un tracciato esterno per la corsa, un centro benessere dotato di palestra, piscina e sauna, un teatro su due piani da 750 posti, un casin\u00f2, una discoteca, un internet point una biblioteca, un shopping center, uno squok club (squok \u00e8 la mascotte di Costa Crociere) con piscina cosiddetta \"baby\" (per bambini).\nPer il salvataggio, era dotata di 20 lance (2+6+4+2+4+2).\nIncidenti.\n2010.\nIl 26 febbraio 2010, alle 4:45 ora locale, durante la manovra di ormeggio alla banchina del porto di Sharm el-Sheikh, a causa di una improvvisa e violenta raffica di vento, la nave urt\u00f2 la murata del lato di dritta su uno spigolo della banchina, aprendo una falla. L'incidente provoc\u00f2 la morte di tre membri dell'equipaggio (un indiano, un onduregno, e un brasiliano) e il ferimento lieve di tre passeggeri (un italiano e tre donne inglesi) "}
{"id": "3955102", "revid": "436907", "url": "https://it.wikipedia.org/wiki?curid=3955102", "title": "Bellaria (disambigua)", "text": ""}
{"id": "3955107", "revid": "287204", "url": "https://it.wikipedia.org/wiki?curid=3955107", "title": "Nazionale di pallacanestro femminile del Montenegro", "text": "La nazionale di pallacanestro femminile del Montenegro, selezione delle migliori giocatrici di pallacanestro di nazionalit\u00e0 montenegrina, rappresenta il Montenegro nelle competizioni internazionali di pallacanestro femminile organizzate dalla FIBA ed \u00e8 gestita dalla Federazione cestistica del Montenegro.\nIl ranking FIBA \u00e8 da considerarsi provvisorio, vista l'entrata dal 2009 nelle competizioni internazionali\nStoria.\nNazionale della RSF Yugoslavia (1935-1991).\nFino alla disgregazione della Repubblica Socialista Federale di Jugoslavia il Montenegro ha fatto parte della nazionale femminile jugoslava.\nNazionale di Serbia e Montenegro (1992-2006).\nNel periodo dal 1991 al 2006, ha partecipato alle competizioni internazionali come nazionale della Confederazione di Serbia e Montenegro.\nNazionale montenegrina (dal 2006).\nLa selezione del Montenegro si \u00e8 formata nel 2006, in conseguenza della ottenuta indipendenza della nazione.\nPiazzamenti.\nPer tutte le manifestazioni:"}
{"id": "3955109", "revid": "1429175", "url": "https://it.wikipedia.org/wiki?curid=3955109", "title": "Pisu", "text": ""}
{"id": "3955110", "revid": "436907", "url": "https://it.wikipedia.org/wiki?curid=3955110", "title": "L'attesa (La Fame di Camilla)", "text": "L'attesa \u00e8 il terzo album in studio del gruppo musicale italiano La Fame di Camilla, pubblicato il 31 gennaio 2012 dalla Universal Music Group.\nDescrizione.\nPubblicato a quasi due anni di distanza dal precedente \"Buio e luce\", il disco \u00e8 stato registrato ad Arezzo presso lo studio dei Negrita ed \u00e8 stato prodotto da Fabrizio Barbacci, gi\u00e0 al lavoro con artisti come Luciano Ligabue, Gianna Nannini e Francesco Renga. L'album \u00e8 stato anticipato dal singolo \"Susy e l'Infinito\", e si caratterizza per uno stile \"maturo\"."}
